<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;4 on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/</link>
    <description>Recent content in &#43;4 on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/index.xml" rel="self" type="application/rss+xml" />
    <item>
      <title>०१ आवृत्यधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/01_AvRtyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/01_AvRtyadhikaraNam/</guid>
      <description>&lt;p&gt;&lt;em&gt;१२,१&lt;/em&gt;&lt;br&gt;&#xA;यदीयचरणाम्भोजच्छायामाश्रित्य निर्वृताः ।&lt;br&gt;&#xA;नन्दन्ति सततं मुक्ताः संश्रये तं श्रियः पतिम् । १ ।&lt;br&gt;&#xA;फलं निगद्यते ऽस्मिन्नध्याय इति भाष्यम् ।&lt;br&gt;&#xA;फलनिरूपणस्येदानीं का सङ्गतिरित्यत आहसमन्वयेति ।&lt;br&gt;&#xA;समन्वयाविरोधाभ्यां सिद्धे वस्तुनि साधने ।&lt;br&gt;&#xA;विचारितेष्वशेषेषु साधनेषु विशेषतः । (अनुव्याख्यानम्)४,१.१ ।&lt;br&gt;&#xA;नित्यशः कार्यमत्यन्तमवश्यं भावि साधनम् ।&lt;br&gt;&#xA;चिन्त्यते प्रथमं तत्र &amp;hellip; । (अनुव्याख्यानम्)४,१.२अच् ।&lt;br&gt;&#xA;न्यायसुधा-&lt;br&gt;&#xA;समन्वयाविरोधाभ्यां प्रथमद्वितीयाध्यायप्रतिपादिताभ्यां, परब्रह्मादिरूपे वस्तुनि सिद्धे सति, साधने साधनविषये तृतीयाध्याये, अशेषेषु&lt;br&gt;&#xA;मोक्षसाधनेषु, विचारितेषु सत्सु, फलप्रतिपादनस्यावसरप्राप्तिः ।&lt;br&gt;&#xA;जिज्ञासितेष्वर्थेष्वन्येषां विचारितत्वादस्यैवावशिष्टत्वात् ।&lt;br&gt;&#xA;अतो मोक्षलक्षणं फलमात्राध्याये निगद्यते इति वाक्यशेषः ।&lt;br&gt;&#xA;&lt;em&gt;१२,१फ़्.&lt;/em&gt;&lt;br&gt;&#xA;पादचतुष्ययप्रतिपाद्यं सङ्गतिं च लाघवायैकत्रैव वक्ष्यति ।&lt;br&gt;&#xA;ततश्च फलविषये ऽस्मिन्नध्याये कर्मनाशाख्यं फलं प्रथमपादे निगद्यत इत्युक्तं भवति ।&lt;br&gt;&#xA;तस्यापवादमाहविशेषत इति ।&lt;br&gt;&#xA;तत्र(अत्र) चतुर्थस्य प्रथमपादे, प्रथमं कैश्चित्सूत्रैः साधनमेव चिन्त्यते ।&lt;br&gt;&#xA;कथम् ।&lt;br&gt;&#xA;विशेषतः परमादरेण, नित्यशो नैरन्तर्येण च कार्यमिति ।&lt;br&gt;&#xA;कुतः ।&lt;br&gt;&#xA;यतो मोक्षसिद्धावत्यन्तमवश्यम्भावि ।&lt;br&gt;&#xA;&lt;em&gt;१२,२&lt;/em&gt;&lt;br&gt;&#xA;इदमुक्तं भवति ।&lt;br&gt;&#xA;तृतीये अध्याये यानि साधनानि विचारितानि तेष्वेव केषाञ्चित्परमादरनैरन्तर्याभ्यामनुष्ठेयत्वमत्रादौ प्रतिपाद्यते ।&lt;br&gt;&#xA;तथानुष्ठान एव मोक्षस्य भावादन्यथाभावात् ।&lt;br&gt;&#xA;एतज्ज्ञापना(यैव)य तृतीये इदमनुक्तवात्रेदमुच्यते ।&lt;br&gt;&#xA;तत्रानुक्तया हि ततो वैलक्षण्यं ज्ञायते ।&lt;br&gt;&#xA;फललक्षणे चोक्त्या फलान्तरङ्गत्वम् ।&lt;br&gt;&#xA;अध्यायादिव्यवस्था च प्रायिकत्वादुपपद्यत इति ।&lt;br&gt;&#xA;&lt;em&gt;१२,११&lt;/em&gt;&lt;br&gt;&#xA;। ओं आवृत्तिरसकृदुपदेशात् ओं ।&lt;br&gt;&#xA;अधिकरणोत्थानकारणं दर्शयतिश्रवणादीति ।&lt;br&gt;&#xA;आवृत्तिर् असकृदुपदेशात् । ब्ब्स्_४,१.१ ।&lt;br&gt;&#xA;&amp;hellip; श्रवणादिसकृत्क्रिया । (अनुव्याख्यानम्)४,१.२द् ।&lt;br&gt;&#xA;आवृत्तिर्वेति सन्देहे &amp;hellip; । (अनुव्याख्यानम्)४,१.३अ ।&lt;br&gt;&#xA;न्यायसुधा-&lt;br&gt;&#xA;प्रथमं तत्रेति वर्तते ।&lt;br&gt;&#xA;श्रोतव्यो मन्तव्यो निदिध्यासितव्य इति दर्शनाथ श्रवणादिकं विधीयते ।&lt;br&gt;&#xA;तस्य श्रवणादेर्ज्योतिष्योमादिवत्सकृत्क्रिया वा व्रीह्यावघातादिवदावृत्तिर्वेति सन्देहे सति ।&lt;br&gt;&#xA;उपलक्षणमेतत् ।&lt;br&gt;&#xA;सकृत्क्रियेति पूर्वपक्षे च सतीत्यपि ग्राह्यम् ।&lt;br&gt;&#xA;इदमधिकरणमारभ्यत इति शेषः ।&lt;br&gt;&#xA;पूर्वपक्षबीजं च न्यायविवरणे स्पष्टमवगन्तव्यम् ।&lt;br&gt;&#xA;सूत्रं व्याख्यातिकर्तव्येति ।&lt;br&gt;&#xA;&amp;hellip; कर्तव्याऽवृत्तिरेव हि ।&lt;br&gt;&#xA;उपदेशो ऽतत् त्वमसीत्यादिर्ह्यसकृदेव यत् । (अनुव्याख्यानम्)४,१.३ब्द् ।&lt;br&gt;&#xA;&lt;em&gt;१२,१२&lt;/em&gt;&lt;br&gt;&#xA;न्यायसुधा-&lt;br&gt;&#xA;श्रवणादीनामिति वर्तते ।&lt;br&gt;&#xA;हिशब्दो तत्त्वमसीत्युपदेशस्य प्रसिद्धत्वं द्योतयति ।&lt;br&gt;&#xA;यदि हि शिष्येणावृत्तिर्न कर्तव्या तदा गुरोरसकृदुपदेशो ऽनर्थकः स्यात् ।&lt;br&gt;&#xA;तेन ज्ञायते कर्तव्या श्रवणावृत्तिरिति ।&lt;br&gt;&#xA;&lt;em&gt;१२,१३&lt;/em&gt;&lt;br&gt;&#xA;अनेन श्रवणावृत्तेः कर्तव्यता सिद्धा ।&lt;br&gt;&#xA;त्रयाणामप्यावृत्तिं साधयल्लिङ्गाच्चेति सूत्रं पठित्वा तदभिप्रेतानि लिङ्गान्यागमवाक्येनैव दर्शयतिलिङ्गादित्यादिना ।&lt;br&gt;&#xA;लिङ्गाच् च । ब्ब्स्_४,१.२ ।&lt;br&gt;&#xA;लिङ्गाल्लातव्यतः पूर्वमृजोबर्रह्मत्वतः शतात् ।&lt;br&gt;&#xA;शुश्रावोग्रतपा नाम योग्यो रुद्रपदस्य यः । (अनुव्याख्यानम्)४,१.४ ।&lt;br&gt;&#xA;सार्द्धं परार्द्धं विष्णोस्तु गुणान् भक्तया सदोद्यतः ।&lt;br&gt;&#xA;तत्त्रिभागमुपासां च चक्रे सम्भृतमानसः । (अनुव्याख्यानम्)४,१.५ ।&lt;br&gt;&#xA;न्यायसुधा-&lt;br&gt;&#xA;लातव्य आदातव्यः शिष्यैरुपासितव्यः ।&lt;br&gt;&#xA;तस्मात् ।&lt;br&gt;&#xA;ब्रह्मत्वत इति षष्ठीबहुवचनान्तात्तसिः ।&lt;br&gt;&#xA;ब्रह्मत्वानां शतात्पूर्वमिति ऋजोर्विशेषणम् ।&lt;br&gt;&#xA;यस्यैतस्माद्ब्रह्मकल्पादारभ्य ब्रह्मकल्पानां शते गते ब्रह्मत्वं भविष्यति तस्मादिति यावत् ।&lt;br&gt;&#xA;सार्धं परार्धमित्यत्यन्तसंयोगे द्वितीया ।&lt;br&gt;&#xA;तत्त्रिभागं तस्य श्रवणकालस्य, तृतीयभागं कालम् ।&lt;br&gt;&#xA;उपासां मनननिदिध्यासनरूपाम् ।&lt;br&gt;&#xA;सम्भृतमानस इति उपासितव्य एवार्थे धृतचित्तः ।&lt;br&gt;&#xA;&lt;em&gt;१२,१४&lt;/em&gt;&lt;br&gt;&#xA;दशमन्वन्तरं शक्रपदयोग्यो गरुत्मतः ।&lt;br&gt;&#xA;पदयोग्यात् सुमनसः सुनन्दो नाम चाशृणोत् ।&lt;br&gt;&#xA;उपासां चक्र उद्युक्तो मन्वन्तरचतुष्ययम् । (अनुव्याख्यानम्)४,१.६ ।&lt;br&gt;&#xA;सूर्याचन्द्रमसोश्चैव पदयोग्यौ सुतेजसौ ।&lt;br&gt;&#xA;सुरूपः शान्तरूपश्च मन्वन्तरचतुष्ययम् ।&lt;br&gt;&#xA;अशृण्वतां सुमनसो मन्वन्तरमुपासताम् । (अनुव्याख्यानम्)४,१.७ ।&lt;br&gt;&#xA;ततः प्रोक्तास्तु ते सर्वे भक्तयोग्रतपआदयः ।&lt;br&gt;&#xA;अपश्यन् परमं विष्णुं तत्प्रसादेधिताः सदा ।&lt;br&gt;&#xA;इत्युक्तं विष्णुना साक्षाद् ग्रन्थे सत्तत्वसञ्ज्ञिते । (अनुव्याख्यानम्)४,१.८ ।&lt;br&gt;&#xA;न्यायसुधा-&lt;br&gt;&#xA;दश मन्वन्तराणि यस्मिन्काले स तथोक्तः ।&lt;br&gt;&#xA;गरुत्मतः पदयोग्यादित ।&lt;br&gt;&#xA;गरुत्मतो यत्पदं तत्र योग्यादित्यर्थः ।&lt;br&gt;&#xA;सुतेजसावेव सुप्रज्ञावेव न तु मन्दौ ।&lt;br&gt;&#xA;अशृण्वतां अशृणुताम् ।&lt;br&gt;&#xA;व्यत्ययो बहुलमिति द्विविकरणता ।&lt;br&gt;&#xA;सुमनस एव ।&lt;br&gt;&#xA;मन्वन्तरं मन्वन्तरावच्छिन्नं कालम् ।&lt;br&gt;&#xA;उपासतामुपासाताम् ।&lt;br&gt;&#xA;छान्दसो वणर्विकारः ।&lt;br&gt;&#xA;नन्वत्र श्रवणादिकालबाहुल्यमेव प्रतीयते ।&lt;br&gt;&#xA;न पुनरावृत्तिः ।&lt;br&gt;&#xA;श्रुतस्यैव वाक्यस्य पुनः श्रवणमित्यादिरूपा हि सेति ।&lt;br&gt;&#xA;मैवम् ।&lt;br&gt;&#xA;एकेन वाक्येनावगतस्य तत्त्वस्य पुनः पुनस्तेनान्येन अवगतिः श्रवणावृत्तिः ।&lt;br&gt;&#xA;एवमेकया युक्तयानुसंहितस्य भूयो भूयः तयान्यथा वानुसन्धानं मननावृत्तिरित्यभिप्रेतत्वात् ।&lt;br&gt;&#xA;नन्वेवं चेत्सर्ववेदान्तप्रत्ययमित्यनेनैव गतमेतत् ।&lt;br&gt;&#xA;सत्यम् ।&lt;br&gt;&#xA;तस्यैवात्यन्तावश्यकत्वप्रदर्शनाय पुनरारम्भ इत्युक्तमेव ।&lt;br&gt;&#xA;एवमुत्तरत्रापि द्रष्टव्यम् ।&lt;br&gt;&#xA;। इति श्रीमन्न्यायसुधायां आवृत्त्यधिकरणम् ।&lt;/p&gt;</description>
    </item>
    <item>
      <title>०२ आत्मोपगमाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/02_AtmopagamAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/02_AtmopagamAdhikaraNam/</guid>
      <description>&lt;p&gt;&lt;em&gt;१२,१८&lt;/em&gt;&lt;br&gt;&#xA;। अथ श्रीमन्न्यासुधायां आत्मोपगमाधिकरणम् ।&lt;br&gt;&#xA;। ओं आत्मेति तूपगच्छन्ति ग्राहयन्ति च ओं ।&lt;br&gt;&#xA;एतत्सूत्रं व्याख्यातुमात्मशब्दार्थं तावदाहआत्मेति ।&lt;br&gt;&#xA;आत्मेति तूपगच्छन्ति ग्राहयन्ति च । ब्ब्स्_४,१.३ ।&lt;br&gt;&#xA;आत्मेति नाम कथितं साक्षान्नारायणस्य हि । (अनुव्याख्यानम्)४,१.९अब् ।&lt;br&gt;&#xA;न्यायसुधा-&lt;br&gt;&#xA;यस्मादात्मेति नाम साक्षात् मुख्यया वृत्त्या नारायणस्य कथितम् ।&lt;br&gt;&#xA;मुख्ये च सम्भवत्यमुख्यं न युज्यते ।&lt;br&gt;&#xA;तस्मादत्र सूत्रे ऽपि आत्मा जनार्दनः आत्मशब्दोदितो जनार्दन इति वक्ष्यमाणेनान्वयः ।&lt;br&gt;&#xA;&lt;em&gt;१२,२०&lt;/em&gt;&lt;br&gt;&#xA;किं तदात्मशब्दस्य भगवन्नामत्वकथनमित्यत आहआत्मेति ।&lt;br&gt;&#xA;आत्मा ब्रह्म महांस्तारः परमेशः शुचिश्रवाः । (अनुव्याख्यानम्)४,१.९च्द् ।&lt;br&gt;&#xA;विष्णुर्नारायणो ऽनन्त इति श्रीपतिरीर्यते ।&lt;br&gt;&#xA;इति पिङ्गश्रुतिश्चैव तथैव परमश्रुतिः । (अनुव्याख्यानम्)४,१.१० ।&lt;br&gt;&#xA;न्यायसुधा-&lt;br&gt;&#xA;इति नामभिः ।&lt;br&gt;&#xA;पैङ्गिश्रुतिः आत्मशब्दं भगवन्नामत्वेनाह ।&lt;br&gt;&#xA;चशब्दः श्रुत्यन्तरसमुच्चयार्थः ।&lt;br&gt;&#xA;श्रुतिरेव न तु मानुषप्रणीतमभिधानमित्येवशब्दः ।&lt;br&gt;&#xA;तेन’क्षेत्रज्ञ आत्मा पुरुषः’ इत्यादिविरोधो नाशङ्कनीयः ।&lt;br&gt;&#xA;ओमात्मेति परमश्रुतिः ।&lt;br&gt;&#xA;ओमात्मा भगवान् विष्णुरात्मानन्दो ऽक्षरः स्वराट् ।&lt;br&gt;&#xA;विश्वत्राता नृसिंहो ऽजो नारायण उरुक्रमः । (अनुव्याख्यानम्)४,१.११ ।&lt;br&gt;&#xA;अनसूया तथैवात्रेर्जज्ञे पुत्रानकल्मषान् ।&lt;br&gt;&#xA;दत्तं दुर्वाससं सोममात्मेशब्रह्मसम्भवान् । (अनुव्याख्यानम्)४,१.१२ ।&lt;br&gt;&#xA;इति भागवते चैव तस्मादात्मा जनार्दनः । (अनुव्याख्यानम्)४,१.१३अब् ।&lt;br&gt;&#xA;न्यायसुधा-&lt;br&gt;&#xA;आत्मानन्देति समस्तमेकं नाम ।&lt;br&gt;&#xA;अनसूयेति भागवते चात्मशब्दस्य भगवत्येव प्रयोगो ऽस्ति ।&lt;br&gt;&#xA;तथैवेति तत्र प्रकृतेन समुच्चयार्थः ।&lt;br&gt;&#xA;जज्ञे जनयामास ।&lt;br&gt;&#xA;अन्तर्णीत(णिजर्थो ऽत्र)ण्यर्थो वात्र जनिः ।&lt;br&gt;&#xA;आत्मेशब्रह्मसम्भवान् विष्णुशिवब्रह्मसम्भवान् ।&lt;br&gt;&#xA;सह भवन्तीति सम्भवाः ।&lt;br&gt;&#xA;अत्र दत्तदूर्वाससौ विष्णुशिवावेव ।&lt;br&gt;&#xA;सोमो ब्रह्मणा सहभूतः ।&lt;br&gt;&#xA;तद्धर्मो ऽन्ययोरप्युपचारादुच्यते ।&lt;br&gt;&#xA;छत्रिण इति यथा ।&lt;br&gt;&#xA;&lt;em&gt;१२,२५&lt;/em&gt;&lt;br&gt;&#xA;अस्त्वात्मशब्दो विष्णुपरस्तथापि कः सूत्रार्थ इत्यत आत्मेतीति प्रतिज्ञांशं व्याख्याति(चष्टे) तस्मादिति ।&lt;br&gt;&#xA;तस्मादुपास्यो विष्णुरिति ज्ञातव्यः सज्जनैः सदा । (अनुव्याख्यानम्)४,१.१३च्द् ।&lt;br&gt;&#xA;न्यायसुधा-&lt;br&gt;&#xA;यस्मादात्मशब्दो विष्णुपरस्तस्मात् ।&lt;br&gt;&#xA;अयं प्रतिज्ञार्थः ।&lt;br&gt;&#xA;आत्मा विष्णुः आत्मेति सज्जनैः सदा ज्ञातव्यः उपास्यो ध्येयश्च ।&lt;br&gt;&#xA;हेत्वंशं व्याचष्टेतथैवेति ।&lt;br&gt;&#xA;तथैवोपासते सन्तस्तथैवोपदिशन्ति च । (अनुव्याख्यानम्)४,१.१४अब् ।&lt;br&gt;&#xA;न्यायसुधा-&lt;br&gt;&#xA;अनेनात्म(त्मेति)शब्दस्याऽवृत्तिस्तुशब्दश्चावधारणार्थ इत्युक्तं भवति ।&lt;br&gt;&#xA;सतामेवोपासनोपदेशौ भाष्योदाहृताभ्यां श्रुतिभ्यां सिद्धौ ।&lt;br&gt;&#xA;उपगच्छन्तीत्येतज्ज्ञानार्थमुपासनार्थं च ।&lt;br&gt;&#xA;तत्र ज्ञानार्थत्वं स्पष्टमित्येक एवार्थो व्याख्यातः ।&lt;br&gt;&#xA;अत एव प्राक् ज्ञातव्य उपास्यश्चेत्युक्तम् ।&lt;br&gt;&#xA;&lt;em&gt;१२,२७&lt;/em&gt;&lt;br&gt;&#xA;नन्वनेन विष्णुर्विष्णुरित्युपास्य इत्युक्तं भवति ।&lt;br&gt;&#xA;ततश्च किमनेन कृतं स्यात् ।&lt;br&gt;&#xA;न ह्यविष्णुत्वेनोपास्तिरत्र प्रसक्तेत्यत आहआदानेति ।&lt;br&gt;&#xA;आदानार्थत्वतश्चायमात्मशब्दः पतिं वदेत् । (अनुव्याख्यानम्)४,१.१४च्द् ।&lt;br&gt;&#xA;न्यायसुधा-&lt;br&gt;&#xA;अयं सूत्रगत आत्मशब्दः पतिं च वदेत् ।&lt;br&gt;&#xA;कथम् ।&lt;br&gt;&#xA;आदानाथर्त्वत आदानकर्तृत्वार्थत्वात् ।&lt;br&gt;&#xA;आङ्पूर्वात् दाञः आतो मनिन्निति मनिन् प्रत्ययः आकारलोपो दस्य तश्च निर्वचनत्वात् ।&lt;br&gt;&#xA;तथा चोक्तं’यच्चाप्नोति यदादत्तः’ इत्यादि ।&lt;br&gt;&#xA;पतिर्हि स्वीयतया भृत्यानादत्ते ।&lt;br&gt;&#xA;&lt;em&gt;१२,२८&lt;/em&gt;&lt;br&gt;&#xA;ततः किमित्यतः सूत्रार्थं विवृणोतिस्वामीति ।&lt;br&gt;&#xA;स्वामी मे विष्णुरित्येव नित्यदोपास्यमञ्जसा । (अनुव्याख्यानम्)४,१.१४एफ़् ।&lt;br&gt;&#xA;न्यायसुधा-&lt;br&gt;&#xA;अत्र सूत्रे द्वावात्मशब्दौ ।&lt;br&gt;&#xA;एकोनुवादार्थो द्वितीयो विध्यथर्ः ।&lt;br&gt;&#xA;आत्मात्मेत्युपास्य इति द्वावपि विष्णुविषयौ ।&lt;br&gt;&#xA;तत्राद्यो ऽविवक्षितावयवार्थः सञ्ज्ञात्वेन वर्तते ।&lt;br&gt;&#xA;द्वितीयो विवक्षितावयवार्थः स्वामिनं वदति ।&lt;br&gt;&#xA;तथा चात्मा विष्णुरात्मेति स्वामीत्युपास्य इति सूत्रार्थो भवतीत्यर्थः ।&lt;br&gt;&#xA;अञ्जसा परमादरेण ।&lt;br&gt;&#xA;नन्वेतदानन्दादयः प्रधानस्येत्यनेनैव गतम् ।&lt;br&gt;&#xA;सत्यम् ।&lt;br&gt;&#xA;सर्वथोपास्यत्वस्य ज्ञापनाय पुनर्वचनम् ।&lt;br&gt;&#xA;तदिदमुक्तं नित्यदैवाञ्जसेति ।&lt;br&gt;&#xA;&lt;em&gt;१२,२९&lt;/em&gt;&lt;br&gt;&#xA;अस्य सर्वथोपास्यत्वे किं प्रमाणमित्यत आहस्वामीति ।&lt;br&gt;&#xA;स्वामी विष्णुरिति ध्यानं विशेषणविशेष्यतः ।&lt;br&gt;&#xA;कर्तव्यं सर्वथैवैतन्न कथञ्चन विस्मरेत् । (अनुव्याख्यानम्)४,१.१५ ।&lt;br&gt;&#xA;इति सत्तत्त्ववचनं षाड्गुण्यवचनं परम् ।&lt;br&gt;&#xA;मम स्वामी हरिर्नित्यं सर्वस्य पतिरेव च ।&lt;br&gt;&#xA;इति ध्येयः सर्वदैव भगवान् विष्णुरव्ययः । (अनुव्याख्यानम्)४,१.१६ ।&lt;br&gt;&#xA;न्यायसुधा-&lt;br&gt;&#xA;विशेषणविशेष्यत इति स्वामित्वं विशेषणं विष्णुर्विशेष्य इति विशेषणविशेष्यभावेनैव ।&lt;br&gt;&#xA;नतु तटस्थं स्वामित्वं निर्गुणस्य विष्णोरुपलक्षणमित्येवमित्यर्थः ।&lt;br&gt;&#xA;कथञ्चन आधिव्याधिसत्वे ऽपि ।&lt;br&gt;&#xA;परम् उपरितनम् ।&lt;br&gt;&#xA;मम स्वामीत्यनेन प्रसक्तमल्पत्वं निवारयतिसर्वस्येति ।&lt;br&gt;&#xA;। इति श्रीमन्न्यासुधायां आत्मोपगमाधिकरणम् ।&lt;/p&gt;</description>
    </item>
    <item>
      <title>०३ प्रतीकाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/03_pratIkAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/03_pratIkAdhikaraNam/</guid>
      <description>&lt;p&gt;&lt;em&gt;१२,३०&lt;/em&gt;&lt;br&gt;&#xA;। अथ श्रीमन्न्यायसुधायां प्रतीकाधिकरणम् ।&lt;br&gt;&#xA;। ओं न प्रतीके न हि सः ओं ।&lt;br&gt;&#xA;मनो ब्रह्मेत्युपासीतेत्यादिश्रुतिप्राप्तं मनःप्रभृतिप्रतीकानां ब्रह्मत्वेनोपासनमत्र प्रतिषिध्यते ।&lt;br&gt;&#xA;तत्र प्रतीक इत्यधिकरणसप्तमीति प्रतीतिः स्यात् ।&lt;br&gt;&#xA;प्रतीकाधिकरणस्य चोपासनं ब्रह्मणो युक्तमेव ।&lt;br&gt;&#xA;अतो ऽन्यथा प्रतिज्ञां व्याख्यातिप्रतीकेति ।&lt;br&gt;&#xA;न प्रतीके न हि सः । ब्ब्स्_४,१.४ ।&lt;br&gt;&#xA;प्रतीकविषयत्वेन न कार्या विष्णुभावना । (अनुव्याख्यानम्)४,१.१७अब् ।&lt;br&gt;&#xA;न्यायसुधा-&lt;br&gt;&#xA;इत्थम्भूतलक्षणे तृतीया ।&lt;br&gt;&#xA;इदं मनआदिकं विष्णुरित्येवंरूपोपासना न कार्येत्यर्थः ।&lt;br&gt;&#xA;न हि स इति हेतुं व्याचष्टेप्रतीकमिति ।&lt;br&gt;&#xA;प्रतीकं नैव विष्णुर्यन् &amp;hellip; । (अनुव्याख्यानम्)४,१.१७च् ।&lt;br&gt;&#xA;न्यायसुधा-&lt;br&gt;&#xA;यद्यस्मात्प्रतीकं, ब्रह्मणः प्रतिमात्मकं, मनःप्रभृति, स विष्णुर्नैव तस्मादिति पूर्वेणान्वयः ।&lt;br&gt;&#xA;नन्वसङ्गतो ऽयं हेतुः ।&lt;br&gt;&#xA;प्रतीकस्य विष्णोश्चाभेदाभावो ह्यभेदस्य तत्प्रमितेश्च निवारको न त्वभेदभावनामात्रस्येत्यत आहमिथ्येति ।&lt;br&gt;&#xA;&amp;hellip; मिथ्योपासा ह्यनथर्दा । (अनुव्याख्यानम्)४,१.१७द् ।&lt;br&gt;&#xA;न्यायसुधा-&lt;br&gt;&#xA;नहि स विष्णुः प्रतीकम् ।&lt;br&gt;&#xA;अतस्तयोरभेदभावना मिथ्योपासना ।&lt;br&gt;&#xA;सा चानर्थस्यैव हेतुः ।&lt;br&gt;&#xA;अतो न कर्तव्येत्येवं हेतुहेतुमद्भावः&lt;br&gt;&#xA;सूत्रकृतो ऽभिप्रेतो न पुनः साक्षात् ।&lt;br&gt;&#xA;अतो नासङ्गतिः ।&lt;br&gt;&#xA;&lt;em&gt;१२,३१&lt;/em&gt;&lt;br&gt;&#xA;मिथ्योपासनस्यानर्थहेतुत्वं कुत इत्यतस्तदुपपादनपूर्वकमिममेव सूत्राभिप्रायं स्पष्टमाचष्टेयो ऽन्यथेत्यादिना भगवन्प्रभुरित्यन्तेन ।&lt;br&gt;&#xA;यो ऽन्यथा सन्तमात्मेशमन्यथा प्रतिपद्यते ।&lt;br&gt;&#xA;किं तेन न कृतं पापं चोरेणात्मापहारिणा । (अनुव्याख्यानम्)४,१.१८ ।&lt;br&gt;&#xA;यो ऽन्यथा सन्तमात्मानमन्यथा प्रतिपद्यते ।&lt;br&gt;&#xA;किं तेन न कृतं पापं चोरेणेशापहारिणा । (अनुव्याख्यानम्)४,१.१९ ।&lt;br&gt;&#xA;&lt;em&gt;१२,३२&lt;/em&gt;&lt;br&gt;&#xA;न्यायसुधा-&lt;br&gt;&#xA;यो ऽन्यथैव स्थितं विष्णुमन्यथा प्रतिपद्यते ।&lt;br&gt;&#xA;किं तेन न कृतं पापं चोरेण ब्रह्मचारिणा । (अनुव्याख्यानम्)४,१.२० ।&lt;br&gt;&#xA;न्यायसुधा-&lt;br&gt;&#xA;अन्यथासन्तं प्रतीकभिन्नत्वादिप्रकारं सन्तम् ।&lt;br&gt;&#xA;आत्मनां जीवानाम् ईशम् ।&lt;br&gt;&#xA;अन्यथा प्रतीकत्वादिना ।&lt;br&gt;&#xA;प्रतिपद्यते जानाति ध्यायति च ।&lt;br&gt;&#xA;चोरत्वस्यैव विवरणं आत्मापहारिणेति ।&lt;br&gt;&#xA;अभेदे खल्वेकावशेषः स्यात् ।&lt;br&gt;&#xA;तत्र प्रतीकावशेषे ध्याते स्फुटं परमात्मापहारित्वम् ।&lt;br&gt;&#xA;प्रतीकप्रविलये ऽप्यैश्वर्यापलापात्परमात्मापहारित्वमेव ।&lt;br&gt;&#xA;आत्मानं परमात्मानम् ।&lt;br&gt;&#xA;एतानि त्रीणि वाक्यानि विष्णोः प्रतीकताध्याने बाधकानि ।&lt;br&gt;&#xA;प्रतीकस्य विष्णुत्वध्याने तु न बाधकमित्यतः स्वात्मनमिति वाक्यं पठितम् ।&lt;br&gt;&#xA;स्वात्मानं प्रतिमां वापि देवतान्तरमेव वा ।&lt;br&gt;&#xA;चेतनाचेतनं वान्यद् ध्यायेद् यः केशवस्त्विति ।&lt;br&gt;&#xA;किं तेन न कृतं पापं चारेणेशापहारिणा । (अनुव्याख्यानम्)४,१.२१ ।&lt;br&gt;&#xA;न्यायसुधा-&lt;br&gt;&#xA;यो ऽन्यदिति त्रीण्युभयार्थे ।&lt;br&gt;&#xA;यो ऽन्यद् विष्णुरिति ध्यायेज्जानीयाद् वा हरिं तथा ।&lt;br&gt;&#xA;अन्धे तमसि मज्जेत् स यत्र नैवोत्थितिः क्वचित् । (अनुव्याख्यानम्)४,१.२२ ।&lt;br&gt;&#xA;यो ऽन्यद् विष्णुरिति ध्यायेद् विष्णुरन्यदिति स्म वा ।&lt;br&gt;&#xA;अन्यथा ध्यानदोषेण महातमसि मज्जति । (अनुव्याख्यानम्)४,१.२३ ।&lt;br&gt;&#xA;यो ऽन्यद् विष्णुरिति ध्यायेद् विष्णुरन्यदिति स्म वा ।&lt;br&gt;&#xA;महातमसि मग्नस्य तस्य नैवोत्थितिः क्वचित् । (अनुव्याख्यानम्)४,१.२४ ।&lt;br&gt;&#xA;न्यायसुधा-&lt;br&gt;&#xA;यत्र पतितस्य ।&lt;br&gt;&#xA;अन्यथाध्यानमेव दोषो ऽन्यथाध्यानदोषः ।&lt;br&gt;&#xA;यत्किञ्चिदित्यादीनि प्रथमार्थ एव कैमुत्यार्थानि ।&lt;br&gt;&#xA;यत्किञ्चिदन्यथा संस्थमन्यथा ध्यातमञ्जसा ।&lt;br&gt;&#xA;ध्यातुर्महादोषकरं किमु सर्वेश्वरो हरिः । (अनुव्याख्यानम्)४,१.२५ ।&lt;br&gt;&#xA;&lt;em&gt;१२,३३&lt;/em&gt;&lt;br&gt;&#xA;न्यायसुधा-&lt;br&gt;&#xA;यत्किञ्चिदन्यथा संस्थमन्यथा ज्ञातमञ्जसा ।&lt;br&gt;&#xA;महादोषकरं विष्णुः किमु सर्वेश्वरेश्वरः । (अनुव्याख्यानम्)४,१.२६ ।&lt;br&gt;&#xA;यत्किञ्चिदन्यथा संस्थमन्यथा ज्ञातमञ्जसा ।&lt;br&gt;&#xA;अनर्थकारणं लोके किमु सर्वेश्वरेश्वरः । (अनुव्याख्यानम्)४,१.२७ ।&lt;br&gt;&#xA;न किञ्चिदन्यथा ज्ञेयं ध्येयं वा तेन कुत्रचित् ।&lt;br&gt;&#xA;किमु सर्वोत्तमो विष्णुर्ज्ञेयो नीचतया क्वचित् । (अनुव्याख्यानम्)४,१.२८ ।&lt;br&gt;&#xA;तस्माद् वस्तु यथारूपं ज्ञेयं ध्येयं च सर्वदा ।&lt;br&gt;&#xA;कारणं पुरुषार्थस्य नान्यथा भवति क्वचित् । (अनुव्याख्यानम्)४,१.२९ ।&lt;br&gt;&#xA;न्यायसुधा-&lt;br&gt;&#xA;यत्किञ्चिद्गङ्गोदकादिकमन्यथासंस्थं पवित्रं सत् अन्यथापवित्रं ध्यातं ध्यातुरञ्जसा महादोषकरं किमु सर्वेश्वरो हरिरप्रकृष्टतया ध्यातः ।&lt;br&gt;&#xA;तेन अनर्थप्रसङ्गेन ।&lt;br&gt;&#xA;इति श्रुतिपुराणोक्तिबलतो न प्रतीकता ।&lt;br&gt;&#xA;ध्येया विष्णोः क्वचिद् यस्मान्मिथ्याज्ञानमनर्थदम् । (अनुव्याख्यानम्)४,१.३० ।&lt;br&gt;&#xA;इत्यभिप्रेत्य न हि स इत्याह भगवान् प्रभुः । (अनुव्याख्यानम्)४,१.३१अब् ।&lt;br&gt;&#xA;न्यायसुधा-&lt;br&gt;&#xA;इति श्रुतिपुराणोक्तिबलतो मिथ्याज्ञानमनर्थपदं प्रतीयते यस्मात्तस्माद्विष्णोः प्रतीकता न ध्येयेति परम्परया हेतुहेतुमद्भावमभिप्रेत्य&lt;br&gt;&#xA;भगवान्सूत्रकारो न हि स इति हेतुमाह ।&lt;br&gt;&#xA;अतो नासङ्गतिरित्यर्थः ।&lt;br&gt;&#xA;वक्ष्यमाणप्रकारेण द्विरूपस्यापि ध्यानस्य साम्यात् बलत इत्युक्तम् ।&lt;br&gt;&#xA;ध्यानस्यापि ज्ञानविशेषत्वात्सङ्कीर्णोक्तिः ।&lt;br&gt;&#xA;&lt;em&gt;१२,३६&lt;/em&gt;&lt;br&gt;&#xA;एवं तर्हि मनो ब्रह्मेत्यादिश्रुतीनां को ऽर्थ इत्यत आहप्रतीकेति ।&lt;br&gt;&#xA;प्रतीकसंस्थितत्वेन ध्येयो विष्णुर्नचान्यथा । (अनुव्याख्यानम्)४,१.३१च्द् ।&lt;br&gt;&#xA;न्यायसुधा-&lt;br&gt;&#xA;व्यत्ययो बहुलं, सप्तसु प्रथमा, षट्सु द्वितीया, इत्यादिस्मरणाद्विभक्तिव्यत्ययेनाधिकरणार्थतया श्रुतयो व्याख्येया इति भावः ।&lt;br&gt;&#xA;। इति श्रीमन्न्यासुधायां प्रतीकाधिकरणम् ।&lt;/p&gt;</description>
    </item>
    <item>
      <title>०४ ब्रह्मदृष्ट्यधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/04_brahmadRShTyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/04_brahmadRShTyadhikaraNam/</guid>
      <description>&lt;p&gt;। अथ श्रीमन्न्यासुधायां ब्रह्मदृष्टयधिकरणम् ।&lt;br&gt;&#xA;। ओं ब्रह्मदृष्टिरुत्कर्षात् ओं ।&lt;br&gt;&#xA;अत्र ब्रह्मदृष्टिः कर्तव्येत्युच्यते ।&lt;br&gt;&#xA;कुत्रेत्याकाङ्क्षायां सन्निधानात्प्रतीक इति प्राप्नोति ।&lt;br&gt;&#xA;तच्च योग्यताविरहान्निराकृतम् ।&lt;br&gt;&#xA;अतः साकाङ्क्षं प्रतिज्ञावाक्यं व्याख्यातिब्रह्मेति चेति ।&lt;br&gt;&#xA;ब्रह्मदृष्टिर् उत्कर्षात् । ब्ब्स्_४,१.५ ।&lt;br&gt;&#xA;ब्रह्मेति च सदा ध्येयो भगवान् विष्णुरञ्जसा । (अनुव्याख्यानम्)४,१.३२अब् ।&lt;br&gt;&#xA;न्यायसुधा-&lt;br&gt;&#xA;अत्र चशब्दं प्रयुञ्जानेनात्मेत्यनेन व्यवहितेनाप्यस्य योग्यतयान्वयः ।&lt;br&gt;&#xA;आत्मशब्दश्च प्रथमान्तः प्रकृतः, सप्तम्यन्तेन चेहार्थः ।&lt;br&gt;&#xA;अर्थवशाद्विभक्तिविपरिणामः ।&lt;br&gt;&#xA;अतः सप्तम्यन्तो ऽत्र अनुवर्तत इति सूचितम् ।&lt;br&gt;&#xA;भगवान्विष्णुर्ब्रह्मेति ध्येय इति तात्पर्यकथनं, नाक्षरार्थः ।&lt;br&gt;&#xA;नन्वेतत् भूम्नः क्रतुवज्ज्यायस्त्वमित्यनेनैव गतमित्यतः सदाञ्जसेत्युक्तम् ।&lt;br&gt;&#xA;उत्कर्षादिति हेतुः ।&lt;br&gt;&#xA;तत्र न ज्ञायते कस्योत्कर्ष इति ।&lt;br&gt;&#xA;अतो व्याचष्टेउत्कृष्ट इति ।&lt;br&gt;&#xA;उत्कृष्टो ब्रह्मशब्दार्थः &amp;hellip; । (अनुव्याख्यानम्)४,१.३२च् ।&lt;br&gt;&#xA;न्यायसुधा-&lt;br&gt;&#xA;यत इति वक्ष्यमाणमिहापि सम्बद्धयते ।&lt;br&gt;&#xA;उत्कर्षादुत्कर्षस्य ब्रह्मशब्दप्रवृत्तिनिमित्तत्वादिति सूत्रकृतोत्कर्षस्य ब्रह्मशब्दप्रवृत्तिनिमित्तत्वमुक्तम् ।&lt;br&gt;&#xA;अनुव्याख्यानकृता तूत्कर्षवान् ब्रह्मशब्दाभिधेय इत्यभिहितम् ।&lt;br&gt;&#xA;फलतस्त्वेक एवार्थः ।&lt;br&gt;&#xA;कथमुत्कर्षो ब्रह्मशब्दप्रवृत्तिनिमित्तमित्यत आहपूर्णत्वमिति ।&lt;br&gt;&#xA;&lt;em&gt;१२,३८&lt;/em&gt;&lt;br&gt;&#xA;&amp;hellip; पूर्णत्वं ब्रह्मता यतः । (अनुव्याख्यानम्)४,१.३२द् ।&lt;br&gt;&#xA;न्यायसुधा-&lt;br&gt;&#xA;वृद्धयर्थात् बृहतेरन्येभ्यो ऽपि दृश्यन्त इति मनिन्प्रत्ययः दृशिग्रहणसामर्थ्याद्धातोरमागमश्च ।&lt;br&gt;&#xA;वृद्धिः पूर्णत्वमित्येक एवार्थः ।&lt;br&gt;&#xA;ब्रह्मता ब्रह्मशब्दप्रवृत्तिनिमित्तम् ।&lt;br&gt;&#xA;पूर्णत्वमेव चोत्कर्षः ।&lt;br&gt;&#xA;हेतुहेतुमद्भावश्च भाष्य एव समर्थितः ।&lt;br&gt;&#xA;&lt;em&gt;१२,४०&lt;/em&gt;&lt;br&gt;&#xA;ब्रह्मत्वस्य सर्वथार ध्येयत्वे किं प्रमाणमित्यत आहआधिव्याधीति ।&lt;br&gt;&#xA;आधिव्याधिनिमित्तेन विक्षिप्तमनसो ऽपि तु ।&lt;br&gt;&#xA;ध्येयैव ब्रह्मता नित्यं विष्णोर्भक्तया निरन्तरम् ।&lt;br&gt;&#xA;इति प्रकाशिकायां च वचनं विष्णुनेरितम् । (अनुव्याख्यानम्)४,१.३३ ।&lt;br&gt;&#xA;न्यायसुधा-&lt;br&gt;&#xA;आधिव्याधीति द्वन्द्वैकवद्भावः ।&lt;br&gt;&#xA;तच्च तन्निमित्तं च, तेन ।&lt;br&gt;&#xA;कृत्यानां कर्तरि वेति षष्ठी ।&lt;br&gt;&#xA;चशब्देन भाष्योदाहृतानि वचनानि समुच्चिनोति ।&lt;br&gt;&#xA;। इति श्रीमन्न्यायसुधायां ब्रह्मदृष्टयधिकरणम् ।&lt;/p&gt;</description>
    </item>
    <item>
      <title>०५ आत्मोपगमाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/05_AtmopagamAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/05_AtmopagamAdhikaraNam/</guid>
      <description>&lt;p&gt;। अथ श्रीमन्न्यासुधायां आत्मोपगमाधिकरणान्यथाव्याख्याननिराकरणम् ।&lt;br&gt;&#xA;‘आत्मेति तूपगच्छन्ति ग्राहयन्ति चऽ,’न प्रतीके न हि सःऽ‘ब्रह्मदृष्टिरुत्कर्षात्’ इति त्रिसूत्रीमेके ऽन्यथा व्याचक्षते ।&lt;br&gt;&#xA;तथाहि ।&lt;br&gt;&#xA;परमात्मा किमहमिति ग्रहीतव्यः ।&lt;br&gt;&#xA;किं वा मदन्य इति संशये नाहमिति ग्राह्य इति प्राप्तम् ।&lt;br&gt;&#xA;कुतः ।&lt;br&gt;&#xA;अपहतपाप्मत्वादिगुणो हि परमात्मा ।&lt;br&gt;&#xA;तद्विपरीतगुणश्च शारीरः ।&lt;br&gt;&#xA;अतः कथं तयोरभेदो भवेत् ।&lt;br&gt;&#xA;ईश्वरस्य च संसार्यात्मत्वे ईश्वराभावस्ततः शास्त्रानर्थक्यम् ।&lt;br&gt;&#xA;संसारिणो ऽपीश्वरत्वे ऽधिकार्यभावाच्छास्त्रानर्थक्यमेव ।&lt;br&gt;&#xA;प्रत्यक्षादिविरोधश्च ।&lt;br&gt;&#xA;एवं प्राप्ते ब्रूमः ।&lt;br&gt;&#xA;आत्मेत्येव परमेश्वरः प्रतिपत्तव्यः ।&lt;br&gt;&#xA;तथाहि ।&lt;br&gt;&#xA;परमेश्वरप्रक्रियायां जाबाला आत्मत्वेनैवैनमुपगच्छन्ति ।&lt;br&gt;&#xA;‘त्वं वाहमस्मि भगवो देवते अहं वै त्वमसि देवते’ इति ।&lt;br&gt;&#xA;तथान्ये ऽपि’अहं ब्रह्मास्मि’ इत्येवमादय आत्मत्वोपगमा द्रष्टव्याः ।&lt;br&gt;&#xA;ग्राहयन्ति चात्मत्वेनैवेश्वरं वेदवाक्यानि ।&lt;br&gt;&#xA;‘एष त आत्मा सर्वान्तरःऽ,’तत्त्वमसि’ इत्यादीनि ।&lt;br&gt;&#xA;‘अथ यो ऽन्यां देवतामुपास्ते’ इत्यादिका श्रुतिरपवदति च भेददर्शनम् ।&lt;br&gt;&#xA;यत्तूक्तं विरुद्धगुणयोरन्योन्यात्मत्वं न सम्भवतीति तदसत् ।&lt;br&gt;&#xA;विरुद्धगुणतया मिथ्यात्वात् ।&lt;br&gt;&#xA;न चेश्वराभावप्रसङ्गः ।&lt;br&gt;&#xA;नहीश्वरस्य संसारित्वं प्रतिपाद्यते किं तर्हि संसारित्वापोहेनेश्वरत्वम् ।&lt;br&gt;&#xA;नचाधिकार्यभावः प्रत्यक्षादिविरोधश्च ।&lt;br&gt;&#xA;प्राक् प्रबोधात्संसारित्वाभ्युपगमात् ।&lt;br&gt;&#xA;तद्विषयत्वाच्च प्रत्यक्षादिव्यवहारस्य ।&lt;br&gt;&#xA;प्रबोधे तु प्रत्यक्षाद्यभाव एव ।&lt;br&gt;&#xA;तथा सत्यद्वैतश्रुतेरप्यभावप्रसङ्ग इति चेत् ।&lt;br&gt;&#xA;इष्यमेवैतत् ।&lt;br&gt;&#xA;तस्मादात्मेत्येवेश्वरे मनो दधीतेति प्रथमसूत्रार्थः ।&lt;br&gt;&#xA;&lt;em&gt;१२,४४फ़्.&lt;/em&gt;&lt;br&gt;&#xA;मनो ब्रह्मेत्युपासीतेत्येवमादिषु प्रतीकोपासनेषु संशयः किं तेष्वप्यात्मग्रहः कर्तव्यो न वेति ।&lt;br&gt;&#xA;किं तावत्प्राप्तम् ।&lt;br&gt;&#xA;तेष्वप्यात्मग्रह एव युक्तः ।&lt;br&gt;&#xA;कस्मात् ।&lt;br&gt;&#xA;ब्रह्मण आत्मत्वात्, प्रतीकानामपि ब्रह्मविकारत्वात् ब्रह्मत्वे सत्यात्मत्वोपपत्तेरिति ।&lt;br&gt;&#xA;ब्रूमः ।&lt;br&gt;&#xA;न प्रतीकेष्वात्ममतिं बध्नीयात् ।&lt;br&gt;&#xA;नहि स उपासकः प्रतीकानि यत्तान्यात्मत्वेनाकलयेत् ।&lt;br&gt;&#xA;यत्पुनर्ब्रह्मविकारत्वात्प्रतीकानां ब्रह्मत्वं ततश्चात्मत्वमिति तदसत् ।&lt;br&gt;&#xA;प्रतीकाभावप्रसङ्गात् ।&lt;br&gt;&#xA;विकारस्वरूपोपमर्देन हि नामादिजातस्य ब्रह्मत्वमेवाश्रितं भवति ।&lt;br&gt;&#xA;स्वरूपोपमर्दे च नामादीनां कुतः प्रतीकस्वरूपत्वमात्मग्रहो वा ।&lt;br&gt;&#xA;किञ्च यथा रुचकस्वस्तिकयोर्नेतरात्मत्वम् ।&lt;br&gt;&#xA;द्वयोरपि विकारत्वात् ।&lt;br&gt;&#xA;तथा प्रतीकात्मनोरपि ।&lt;br&gt;&#xA;सुवर्णात्मनेव ब्रह्मात्मनैकत्वे प्रतीकाभावप्रसङ्गमवोचाम ।&lt;br&gt;&#xA;अतो न प्रतीकेष्वात्मदृष्टिः कर्तव्येति द्वितीयसूत्रार्थः ।&lt;br&gt;&#xA;&lt;em&gt;१२,४६&lt;/em&gt;&lt;br&gt;&#xA;तेष्वेवोदाहरणेष्वन्यः संशयः ।&lt;br&gt;&#xA;किमादित्यादिदृष्टयो ब्रह्मणि कार्याः किंवा ब्रह्मदृष्टिरादित्यादिष्विति ।&lt;br&gt;&#xA;सामानाधिकरण्यस्योभयथोपपत्तेः ।&lt;br&gt;&#xA;तत्रानियमो नियमकारिणः शास्त्रस्याभावात् ।&lt;br&gt;&#xA;अथवादित्यादिदृष्टय एव ब्रह्मणि कर्तव्याः ।&lt;br&gt;&#xA;एवं हि ब्रह्मोपासितं भवति ।&lt;br&gt;&#xA;ब्रह्मोपासनं च फलवदिति प्राप्ते ब्रूमः ।&lt;br&gt;&#xA;ब्रह्मदृष्टिरेवादित्यादिषु स्यात् ।&lt;br&gt;&#xA;कस्मात् ।&lt;br&gt;&#xA;उत्कर्षात् ।&lt;br&gt;&#xA;एवमुत्कर्षेणादित्यादयो दृष्टा भवन्ति ।&lt;br&gt;&#xA;तथा च लौकिको न्यायो ऽनुगतो भवति ।&lt;br&gt;&#xA;क्षत्तरि खलु राजदृष्टिः क्रियते न तु राज्ञि क्षत्तृष्टिर्विपर्यये प्रत्यवायप्रसङ्गात् ।&lt;br&gt;&#xA;यत्तु फलवत्त्वया ब्रहोपासनं युक्तमिति तदयुक्तम् ।&lt;br&gt;&#xA;आदित्याद्युपासनस्यापि फलवत्त्वोपपत्तेः ।&lt;br&gt;&#xA;ब्रह्मैव च सर्वाध्यक्षत्वात्फलं दास्यति ।&lt;br&gt;&#xA;इदमेव च ब्रह्मोपासनं यदादित्यादिषु तद्दृष्टिः प्रतिमादिष्विव विष्ण्वादीनामिति तृतीयसूत्रा(स्या)र्थ इति ।&lt;br&gt;&#xA;&lt;em&gt;१२,४८&lt;/em&gt;&lt;br&gt;&#xA;तत्र तावत्प्रथमसूत्रस्यापव्याख्यानं दूषयतिनेति ।&lt;br&gt;&#xA;नात्मेति सूत्रमीशस्य जीवत्वप्रतिपादकम् । (अनुव्याख्यानम्)४,१.३४अब् ।&lt;br&gt;&#xA;न्यायसुधा-&lt;br&gt;&#xA;अत्र प्रतिपत्तिर्नाम प्रमितेरेव परस्याभिमता ।&lt;br&gt;&#xA;प्रतीकदशर्नमित्याशङ्कय निराकरणात् ।&lt;br&gt;&#xA;अतो जीवत्वेन प्रतिपत्तव्यत्वस्य प्रतिपादकमिति, जीवत्वस्य प्रतिपादकमिति चैक एवार्थः ।&lt;br&gt;&#xA;&lt;em&gt;१२,५०&lt;/em&gt;&lt;br&gt;&#xA;कुतो नेत्यतः पदार्थज्ञानपूर्वकत्वाद्वाक्यार्थज्ञानस्य प्रथमं पदार्थं निराकरोतिआत्मशब्दमिति ।&lt;br&gt;&#xA;आत्मशब्दं यतो हेतुं कृत्वा जीवं न्यवारयत् ।&lt;br&gt;&#xA;स्वशब्दात् प्राणभृच्चैव नोक्त इत्येव वेदराट् । (अनुव्याख्यानम्)४,१.३४च्फ़् ।&lt;br&gt;&#xA;न्यायसुधा-&lt;br&gt;&#xA;स्वशब्दादेव प्राणभृच्च नोक्त इति वेदराडेवात्मशब्दं हेतुं कृत्वा जीवं न्यवारयद्यतस्तस्मादात्मशब्दोदितो विष्णुरेव न चापरो जीव इति योजना ।&lt;br&gt;&#xA;&lt;em&gt;१२,५०फ़्.&lt;/em&gt;&lt;br&gt;&#xA;एतदुक्तं भवति ।&lt;br&gt;&#xA;भवेदयं सूत्रार्थो यद्यात्मशब्दो जीववाची भवेत् ।&lt;br&gt;&#xA;न चैवम् ।&lt;br&gt;&#xA;सूत्रकारवचनसामर्थ्यादेव तस्य तद्वाचित्वाभावावगमात् ।&lt;br&gt;&#xA;तथा हि ।&lt;br&gt;&#xA;यस्मिन्द्यौरिति वाक्यमुदाहृत्य किमत्र द्युभ्वाद्यायतनत्वेन प्रधानमुच्यते उत जीवः किंवा परमात्मेति संशये प्रधानादौ प्राप्ते सिद्धान्तितम् ।&lt;br&gt;&#xA;‘द्युभ्वाद्यायतनं स्वशब्दात्’ इति ।&lt;br&gt;&#xA;स्वशब्दात्’तमेवैकं जानथ आत्मानम्’ इति द्युभ्वाद्यायतने आत्मशब्दश्रवणात् द्युभ्वाद्यायतनं परमात्मैवेति ।&lt;br&gt;&#xA;ततो’नानुमानमतच्छब्दात्’ इति प्रधानं निराकृत्य जीवनिराकरणार्थं सूत्रितम् ।&lt;br&gt;&#xA;प्राणभृच्चेति ।&lt;br&gt;&#xA;तत्र चशब्दो नेत्यस्य स्वशब्दादिति हेतोश्चानुकर्षणार्थः ।&lt;br&gt;&#xA;ततश्चात्मशब्दाज्जीवो ऽपि नेत्यर्थः ।&lt;br&gt;&#xA;यदेवमात्मशब्दं हेतुं कृत्वा जीवं निवारितवान्सूत्रकारः, तदन्यथानुपपत्त्या जानीमः सूत्रकारस्यात्मशब्दो न जीववाचीत्यभिप्रेतमिति ।&lt;br&gt;&#xA;तथाच कथं स्वाचरितविरुद्धमिदानीमाचरेदिति ।&lt;br&gt;&#xA;&lt;em&gt;१२,५१&lt;/em&gt;&lt;br&gt;&#xA;एतदेव विशदयतियदीति ।&lt;br&gt;&#xA;यद्यात्मशब्दो जीवे ऽपि कथं स विनिवारयेत् ।&lt;br&gt;&#xA;आत्मशब्दोदितस्तस्माद् विष्णुरेव नचापरः । (अनुव्याख्यानम्)४,१.३५ ।&lt;br&gt;&#xA;न्यायसुधा-&lt;br&gt;&#xA;जीवे ऽपि वर्तत इति सूत्रकृतो ऽभिप्रेतमिति शेषः ।&lt;br&gt;&#xA;तर्हि कथं सूत्रकारो जीवमात्मशब्देन विनिवारयेत् ।&lt;br&gt;&#xA;नहि गन्धवत्त्वेन घटो निवारयितुं शक्यते ।&lt;br&gt;&#xA;अथवा यद्यात्मशब्दो जीवे ऽपि वर्तेत तदा स आत्मशब्दः कथं जीवं निवारयेत् ।&lt;br&gt;&#xA;प्रत्युत प्रतिपादयेदिति योजना ।&lt;br&gt;&#xA;&lt;em&gt;१२,५२&lt;/em&gt;&lt;br&gt;&#xA;आगमवाक्यमप्यत्र पठतिआत्मेति ।&lt;br&gt;&#xA;आत्मब्रह्मादयः शब्दास्तमृते विष्णुमव्ययम् ।&lt;br&gt;&#xA;न वदन्ति यतो नाप्ता क्वापि तैर्गुणपूर्णता ।&lt;br&gt;&#xA;नारायणाध्यात्मगतमिति यद् वैष्णवं वचः । (अनुव्याख्यानम्)४,१.३६ ।&lt;br&gt;&#xA;न्यायसुधा-&lt;br&gt;&#xA;अन्यान्न वदन्ति कुतो यत आत्मादिशब्दाः पूर्तिवाचिनस्तैरन्यैर्गुणपूर्णता क्वाप्यवस्थायां न प्राप्ता ।&lt;br&gt;&#xA;यत्किञ्चित्पूर्णतार्थत्वे चामुख्यार्थतापात इति ।&lt;br&gt;&#xA;आत्मशब्दो ऽप्याङ्पूर्वात्तनोतेर्मनिन् प्रत्यये टिलोपे च सति निष्पन्नः पूर्णतावचनः ।&lt;br&gt;&#xA;यद्यस्मादेवं वचो ऽस्ति तस्मादपीति पूर्वेणैव अन्वयः ।&lt;br&gt;&#xA;&lt;em&gt;१२,५३&lt;/em&gt;&lt;br&gt;&#xA;इदानीं वाक्यार्थं दूषयतियदीति ।&lt;br&gt;&#xA;यदि जीवेशयोर्वेदपतिरैक्यं च मन्यते ।&lt;br&gt;&#xA;आत्मशब्दं कथं तस्मान्निवारयति युक्तितः । (अनुव्याख्यानम्)४,१.३७ ।&lt;br&gt;&#xA;न्यायसुधा-&lt;br&gt;&#xA;मन्यते(अत्र) तत्र सूत्रे तदा तस्मात् जीवादात्मशब्दं कथं निवारयति ।&lt;br&gt;&#xA;कुत्र निवारितवानित्यत उक्तम्युक्तित इति ।&lt;br&gt;&#xA;जीवनिराकरणयुक्तित्वेनोक्तत्वादिति यावत् ।&lt;br&gt;&#xA;इदमुक्तं भवति ।&lt;br&gt;&#xA;आत्मशब्दश्रवणात् द्युभ्वाद्यायतनं न जीव इति आत्मशब्दं जीवनिवारणे हेतुं वदता सूत्रकारेणात्मशब्दो जीवान्निवारित इति गम्यते ।&lt;br&gt;&#xA;नायं पुरुषो विषाणित्वादिति यथा ।&lt;br&gt;&#xA;नहि तत्रस्थेन तन्निरासो युज्यते ।&lt;br&gt;&#xA;नायं गौर्विषाणित्वादित्यपि प्रसङ्गात् ।&lt;br&gt;&#xA;प्रथमसूत्रे च द्युभ्वाद्यायतनं परमेश्वरो न जीव आत्मशब्दादित्यात्मशब्दस्य परमेश्वरे प्रवृत्तिरभ्युपगता ।&lt;br&gt;&#xA;अन्यथा तेन तत्साधनानुपपत्तेः ।&lt;br&gt;&#xA;तत्र यदि जीवेश्वरावेकमेव तत्त्वमिति सूत्रकारस्य मतं स्यात् ।&lt;br&gt;&#xA;तदा तेनात्मशब्दस्तत्रैव वर्तते, न वर्तते चेत्युक्तं भवति ।&lt;br&gt;&#xA;नच व्याहतं सूत्रकारो भाषत इति युक्तम् ।&lt;br&gt;&#xA;तस्मान्न जीवेश्वरैक्यं तस्य मतमिति गम्यत इति ।&lt;br&gt;&#xA;उपलक्षणं चैतत् ।&lt;br&gt;&#xA;द्युभ्वाद्यायतनं परमेश्वरो, न जीव इति, प्रतिज्ञाद्वयं च व्याहतमित्यपि द्रष्टव्यम् ।&lt;br&gt;&#xA;&lt;em&gt;१२,५४&lt;/em&gt;&lt;br&gt;&#xA;सूत्रान्तरविरोधं चाहभेदस्येति ।&lt;br&gt;&#xA;भेदस्य व्यपदेशं च स्थितिं चादनमेव च ।&lt;br&gt;&#xA;भेददार्ढ्ये हेतुमाह सतात्पर्यं जगत्पतिः । (अनुव्याख्यानम्)४,१.३८ ।&lt;br&gt;&#xA;न्यायसुधा-&lt;br&gt;&#xA;यदि जगत्पतिः सूत्रकारो जीवेश्वरयोरैक्यं मन्यते तर्हि कथं स एव’भेदव्यपदेशात्’ इति भेदस्य व्यपदेशं च’स्थित्यदनाभ्यां च’ इति स्थितिं&lt;br&gt;&#xA;चादनं च सतात्पर्यं जीवेशभेदं दृढयितुं हेतुमाह ।&lt;br&gt;&#xA;भेदस्य प्रागपि प्रतिपादितत्वाद्दर्ढ्य इत्युक्तम् ।&lt;br&gt;&#xA;अत्राप्यनेकप्रमाणोपन्यासात्सतात्पर्यमिति ।&lt;br&gt;&#xA;&lt;em&gt;१२,५५&lt;/em&gt;&lt;br&gt;&#xA;न को ऽप्ययं विरोधो ऽस्ति ।&lt;br&gt;&#xA;परमार्थतो जीवेशयोरेकत्वे ऽपि हि व्यावहारिकभेदो ऽस्ति तदपेक्षया तानि सूत्राणि ।&lt;br&gt;&#xA;इदं तु परमार्थापेक्षयेति व्यवस्थोपपत्तेरित्याशयेन शङ्कतेव्यावहारिकेति ।&lt;br&gt;&#xA;व्यावहारिकभेदश्चेत् &amp;hellip; । (अनुव्याख्यानम्)४,१.३९अ ।&lt;br&gt;&#xA;न्यायसुधा-&lt;br&gt;&#xA;अत्र व्यावहारिकशब्देन भ्रान्तिसिद्धो ऽभिप्रेयते ।&lt;br&gt;&#xA;प्राक् प्रबोधादित्युक्तानुवादत्वात् ।&lt;br&gt;&#xA;जीवेश्वरभेदो भ्रान्तिसिद्ध इति वदन्प्रष्टव्यः ।&lt;br&gt;&#xA;किमयमेव भेदो भ्रान्तिसिद्धः किं वा भेदमात्रमिति ।&lt;br&gt;&#xA;नाद्यः ।&lt;br&gt;&#xA;अपसिद्धान्तात् ।&lt;br&gt;&#xA;द्वितीये दोषमाहक्वेति ।&lt;br&gt;&#xA;&amp;hellip; क्वासावव्यावहारिकः । (अनुव्याख्यानम्)४,१.३९ब् ।&lt;br&gt;&#xA;न्यायसुधा-&lt;br&gt;&#xA;भ्रान्तेरभ्रान्तिपूर्वकत्वात् ।&lt;br&gt;&#xA;जीवेश्वरभेदस्य भ्रान्तिकल्पितत्वे क्वचित्सत्यो भेदो ऽङ्गीकर्तव्यः ।&lt;br&gt;&#xA;क्वासौ न क्वापि ।&lt;br&gt;&#xA;कुत्रापि भेदस्य सत्यत्वाङ्गीकारे जीवेशभेदारोपो ऽपि न सम्भवतीति भावः ।&lt;br&gt;&#xA;&lt;em&gt;१२,५७&lt;/em&gt;&lt;br&gt;&#xA;स्यादेतत् ।&lt;br&gt;&#xA;नास्त्येव को ऽपि भेदः सत्यः ।&lt;br&gt;&#xA;तथापि जीवेशभेदभ्रान्तिरुपपद्यते ।&lt;br&gt;&#xA;भ्रान्तिर्हि संस्कारमपेक्ष्यते ।&lt;br&gt;&#xA;संस्कारश्च ज्ञानमात्रम् ।&lt;br&gt;&#xA;अतः पूर्वपूर्वमसंस्कारादुत्तरोत्तरभ्रान्त्युत्पादः ।&lt;br&gt;&#xA;अनादिश्चायं संसार इति ।&lt;br&gt;&#xA;मैवम् ।&lt;br&gt;&#xA;भेदमात्रस्य मिथ्यात्वे प्रमिते खलु तद्बलादेषा कल्पनोपपद्यते ।&lt;br&gt;&#xA;न चैवम् ।&lt;br&gt;&#xA;सर्वो ऽपि भेदो भ्रान्त इति हि प्रतिज्ञैव तावद्वयहता ।&lt;br&gt;&#xA;दूरे प्रमाणोपन्यास इत्याशयवान्सोपपत्तिकं तावत्पृच्छतिव्यावहारिकमिति ।&lt;br&gt;&#xA;व्यावहारिकमित्येव वचनं व्यावहारिकम् । (अनुव्याख्यानम्)४,१.३९च्द् ।&lt;br&gt;&#xA;उत नेति विकल्पे तु &amp;hellip; । (अनुव्याख्यानम्)४,१.४०अ ।&lt;br&gt;&#xA;न्यायसुधा-&lt;br&gt;&#xA;भेदमात्रमिति शेषः ।&lt;br&gt;&#xA;तिष्ठतु तावदन्यदित्येवार्थः ।&lt;br&gt;&#xA;इति विकल्पे तु पक्षद्वैते (द्वये)(द्वैधे) सम्भवति कं पक्षमवलम्ब्य इति शेषः ।&lt;br&gt;&#xA;अत्र सर्वत्र वचनशब्देन तदर्थो लक्ष्यते ।&lt;br&gt;&#xA;सर्वो ऽपि भेदो भ्रान्तिकल्पित इति वाक्यार्थो भ्रान्तिकल्पितो ऽथ परमार्थ इति प्रश्नार्थः ।&lt;br&gt;&#xA;&lt;em&gt;१२,५८&lt;/em&gt;&lt;br&gt;&#xA;आद्यं शङ्कतेयदीति ।&lt;br&gt;&#xA;&amp;hellip; यदि स्याद् व्यावहारिकम् । (अनुव्याख्यानम्)४,१.४०ब् ।&lt;br&gt;&#xA;&lt;em&gt;१२,५९&lt;/em&gt;&lt;br&gt;&#xA;न्यायसुधा-&lt;br&gt;&#xA;एतद्वचनमिति वर्तते ।&lt;br&gt;&#xA;अत्रापि पृच्छामो वाक्यार्थो ऽयं बाध्यो न वेति ।&lt;br&gt;&#xA;नेति पक्षे भ्रान्तिकल्पितो ऽपि न भवेत् ।&lt;br&gt;&#xA;कुत्रापि कदापि केनाप्यबाध्यस्य भ्रान्तिकल्पितत्वे ब्रह्मणो ऽपि तथात्वापत्तेः ।&lt;br&gt;&#xA;प्रथमं शङ्कतेतस्येति ।&lt;br&gt;&#xA;तस्यापि बाध्यता चेत् स्याद् &amp;hellip; । (अनुव्याख्यानम्)४,१.४०च् ।&lt;br&gt;&#xA;न्यायसुधा-&lt;br&gt;&#xA;तस्य वचनस्य न केवलं भ्रान्तिकल्पितत्वं किन्तु बाध्यतापि स्याच्चेदित्यर्थः ।&lt;br&gt;&#xA;दूषयतिभेद इति ।&lt;br&gt;&#xA;&amp;hellip; भेदः स्यात् पारमार्थिकः । (अनुव्याख्यानम्)४,१.४०द् ।&lt;br&gt;&#xA;न्यायसुधा-&lt;br&gt;&#xA;सर्वो ऽपि भेदो भ्रान्त इति वाक्यार्थस्य भ्रान्तत्वे बाध्यत्वे च सकल(लो)भेदः पारमार्थिकः स्यात् ।&lt;br&gt;&#xA;&lt;em&gt;१२,६०&lt;/em&gt;&lt;br&gt;&#xA;द्वितीयमाशङ्कतेअव्यावहारिकत्वमिति ।&lt;br&gt;&#xA;अव्यावहारिकत्वं चेद् &amp;hellip; । (अनुव्याख्यानम्)४,१.४१अ ।&lt;br&gt;&#xA;न्यायसुधा-&lt;br&gt;&#xA;तस्य वचनस्येति वर्तते ।&lt;br&gt;&#xA;निराकरोतिभेद इति ।&lt;br&gt;&#xA;&amp;hellip; भेदो ऽयं सत्यतां गतः । (अनुव्याख्यानम्)४,१.४१ब् ।&lt;br&gt;&#xA;न्यायसुधा-&lt;br&gt;&#xA;तिष्ठतु तावदन्यः ।&lt;br&gt;&#xA;वाक्यार्थस्य सत्यत्वे तस्य ब्रह्मणश्च यो भेदो, यश्च पदार्थानामसत्यत्वे वाक्यार्थस्य सत्यत्वानुपपत्तेः पदार्थानां परस्परं वाक्यार्थाद्ब्रह्मणश्च भेदः, स&lt;br&gt;&#xA;तावत् सत्यतां गतः ।&lt;br&gt;&#xA;उभयथापि वाक्यार्थो व्याहत इत्यर्थः ।&lt;br&gt;&#xA;&lt;em&gt;१२,६१&lt;/em&gt;&lt;br&gt;&#xA;सर्वो ऽपि भेदो भ्रान्त इति वाक्यार्थस्य भ्रान्तत्वे बाध्यत्वे च सर्वस्यापि भेदस्य सत्यता स्यादित्युक्तम् ।&lt;br&gt;&#xA;तत्कुत इत्यतस्तदुपपादनाय व्याप्तिं तावदाहएकस्येति ।&lt;br&gt;&#xA;एकस्यासत्यतायां हि द्वयोरेव विरुद्धयोः ।&lt;br&gt;&#xA;अन्यस्य सत्यतैव स्यादिति केन निवार्यते । (अनुव्याख्यानम्)४,१.४१च्फ़् ।&lt;br&gt;&#xA;न्यायसुधा-&lt;br&gt;&#xA;यौ द्वावेव विरुद्धौ तयोर्मध्ये एकस्यासत्यतायां सत्यामन्यस्य सत्यता स्यादेवेति व्याप्तिः केन निवार्यते ।&lt;br&gt;&#xA;उपाधिव्यभिचारयोरभावान्न केनापि ।&lt;br&gt;&#xA;पुरोवर्तिनः पुरुषत्वे ऽसति स्थाणुत्वमेव भवतीति नियमो नास्ति ।&lt;br&gt;&#xA;वल्मीकत्वस्यापि सम्भवात् ।&lt;br&gt;&#xA;अतो द्वयोरेव विरुद्धयोरित्युक्तम् ।&lt;br&gt;&#xA;द्वयोरिति विशेषणस्यासमर्थतापरिहाराय विरुद्धग्रहणम् ।&lt;br&gt;&#xA;यः पदार्थो द्वयोरेव विरुद्धयोरेकस्य असत्यत्ववान् असावन्यस्य सत्यत्ववानित्युक्तं भवति ।&lt;br&gt;&#xA;&lt;em&gt;१२,६२&lt;/em&gt;&lt;br&gt;&#xA;निदर्शनमाहअनित्यमिति ।&lt;br&gt;&#xA;असत्यं नोक्तमित्युक्ते सत्यमुक्तमिति प्रजाः ।&lt;br&gt;&#xA;जानन्त्युक्तं तु नो सत्यमित्युक्ते ऽसत्यतामपि । (अनुव्याख्यानम्)४,१.४२ ।&lt;br&gt;&#xA;न्यायसुधा-&lt;br&gt;&#xA;आप्तेनोक्तमसत्यं नेत्युक्ते सत्युक्तं सत्यमिति प्रजा जानन्ति ।&lt;br&gt;&#xA;तथा विप्रलम्भकेनोक्तं सत्यं नो इत्युक्ते तु तस्यासत्यतामपि जानन्ति ।&lt;br&gt;&#xA;सत्यत्वासत्यत्वयोर्द्वयोरेव विरुद्धता ।&lt;br&gt;&#xA;तत्र आप्तोक्ते ऽर्थे ऽसत्यतायामसत्यां सत्यतायाः सत्वमनाप्तोक्ते च सत्यतायामसत्यामसत्यतायाः सत्वं च प्रसिद्धमित्यर्थः ।&lt;br&gt;&#xA;इत्युक्त इति प्रमितत्वोपलक्षणम् ।&lt;br&gt;&#xA;प्रजा जानन्तीत्यनेन&lt;br&gt;&#xA;आविपालाङ्गनमेषा व्याप्तिः सिद्धा न केवलं परीक्षकाणामिति सूचयति ।&lt;br&gt;&#xA;&lt;em&gt;१२,६४&lt;/em&gt;&lt;br&gt;&#xA;ननु स्वप्ने ऽत्र घट इति दृष्ट्वा नात्र घट इत्यपि पश्यति ।&lt;br&gt;&#xA;तत्र घटः तदभावश्च द्वयमपि मिथ्या ।&lt;br&gt;&#xA;अतो व्याप्तिभङ्ग इत्यत आहनेति ।&lt;br&gt;&#xA;न स्वप्ने ऽपि द्वयं मिथ्या &amp;hellip; । (अनुव्याख्यानम्)४,१.४३अ ।&lt;br&gt;&#xA;न्यायसुधा-&lt;br&gt;&#xA;तत्किं द्वयमपि सत्यमित्यत आहतत्रेति ।&lt;br&gt;&#xA;&amp;hellip; तत्रैकं सत्यमेव हि । (अनुव्याख्यानम्)४,१.४३ब् ।&lt;br&gt;&#xA;न्यायसुधा-&lt;br&gt;&#xA;तत्र घटतदभावयोर्मध्ये ।&lt;br&gt;&#xA;यदाभावस्यासत्यता तदा घटः सत्य एव ।&lt;br&gt;&#xA;यदा च घटस्य असत्यता तदाभावः सत्य एवेत्यथर्ः ।&lt;br&gt;&#xA;तस्मान्न व्याप्तिभङ्ग इति हिशब्दार्थः ।&lt;br&gt;&#xA;कुतो न द्वयमपि मिथ्येत्यत आहभावेति ।&lt;br&gt;&#xA;&lt;em&gt;१२,६५&lt;/em&gt;&lt;br&gt;&#xA;भावाभावावुभौ तत्र कथं मिथ्या भविष्यतः । (अनुव्याख्यानम्)४,१.४३च्द् ।&lt;br&gt;&#xA;न्यायसुधा-&lt;br&gt;&#xA;यो यस्याभावो यश्च यस्याभावस्य प्रतियोगी तावुभावप्येकत्रैकदैव न मिथ्येति व्याप्तेः ।&lt;br&gt;&#xA;स्वप्ने ऽपि घटतदभावौ कथं तथा भविष्यत इति भावः ।&lt;br&gt;&#xA;व्याहतं च भावाभावयोरुभयोरसत्त्ववर्णनमित्याशयेनाहभावस्य हीति ।&lt;br&gt;&#xA;भावस्य हि निषेधे तु नाभावस्य निषेधनम् । (अनुव्याख्यानम्)४,१.४४अब् ।&lt;br&gt;&#xA;न्यायसुधा-&lt;br&gt;&#xA;हिशब्दो हेतौ ।&lt;br&gt;&#xA;भावस्य निषेधे कृते तु अभावस्यैव विहितत्वात् ।&lt;br&gt;&#xA;पुनर्नाभावस्य निषेधनं कर्तुं शक्यते व्याघातात् ।&lt;br&gt;&#xA;एवमभावस्य निषेधे कृते ऽभावाभावो भाव एव तद्वयप्तो वेति भावस्य विहितत्वात् पुनर्न भावस्य निषेधनं युक्तं व्याहतत्वादिति ।&lt;br&gt;&#xA;अस्त्वेवं व्याप्तिस्ततः किमित्यत आहस्ववच इति ।&lt;br&gt;&#xA;स्ववाचो ऽसत्यता चेत् स्यात् तस्माद् भेदस्य सत्यता । (अनुव्याख्यानम्)४,१.४४च्द् ।&lt;br&gt;&#xA;न्यायसुधा-&lt;br&gt;&#xA;स्वशब्देन प्रतिवाद्युच्यते ।&lt;br&gt;&#xA;तद्वागर्थस्य सकलभेदमिथ्यात्वस्य ।&lt;br&gt;&#xA;तस्मात् व्याप्तिसद्भावात् मिथ्यात्वं सत्यत्वं च द्वौ विरुद्धधर्मौ ।&lt;br&gt;&#xA;भेदे तयोः, मिथ्यात्वे ऽसति सत्यत्वं सत्स्यादेवोक्तव्याप्तिबलादित्यर्थः ।&lt;br&gt;&#xA;&lt;em&gt;१२,७०&lt;/em&gt;&lt;br&gt;&#xA;प्रकृतमुपसंहरतितस्मादिति ।&lt;br&gt;&#xA;तस्माज्जीवेशयोर्भेद उक्तन्यायेन गम्यते । (अनुव्याख्यानम्)४,१.४५अब् ।&lt;br&gt;&#xA;न्यायसुधा-&lt;br&gt;&#xA;भेदमिथ्यात्वासम्भवाज्जीवेशयोः पारमार्थिकभेद एवोक्तन्यायेन द्युभ्वादिसूत्रैर्गम्यते ।&lt;br&gt;&#xA;तथाच तद्विरोधान्नेदमभेदं प्रतिपादयति सूत्रमिति सिद्धम् ।&lt;br&gt;&#xA;श्रुतयस्तु प्रागेव सम्यग्व्याख्याताः ।&lt;br&gt;&#xA;विरुद्धगुणसत्यता चोपपादिता ।&lt;br&gt;&#xA;प्रत्यक्षादीनामतत्त्वावेदकत्वमपि नि(रस्तं)राकृतम् ।&lt;br&gt;&#xA;श्रुतिमिथ्यात्वस्यानिष्टत्वं च समर्थितमित्युक्त एव सूत्रार्थः ।&lt;br&gt;&#xA;। इति श्रीमन्न्यायसुधायां आत्मोपगमाधिकरणान्यथाव्याख्याननिराकरणम् ।&lt;/p&gt;</description>
    </item>
    <item>
      <title>०६ प्रतीकाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/06_pratIkAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/06_pratIkAdhikaraNam/</guid>
      <description>&lt;p&gt;। अथ श्रीमन्न्यायसुधायां प्रतीकाधिकरणान्यथाव्याख्यानिराकरणम् ।&lt;br&gt;&#xA;एवं प्रथमसूत्रस्यापव्याख्यां प्रत्याख्याय द्वितीयस्यापि प्रत्याख्यातिएतस्मादिति ।&lt;br&gt;&#xA;एतस्मादात्मशब्दो ऽयं परमात्माभिधा भवेत् । (अनुव्याख्यानम्)४,१.४५च्द् ।&lt;br&gt;&#xA;न्यायसुधा-&lt;br&gt;&#xA;एतस्मादुक्तन्यायादात्मेति सूत्रगतो ऽयमात्मशब्दः परमात्माभिधा परमात्मन एवाभिधायकस्तावद्भवेत् ।&lt;br&gt;&#xA;ततः किमित्यत आहप्रतीकेति ।&lt;br&gt;&#xA;प्रतीकविषयत्वेन विष्णुदृष्टिर्न तद् भवेत् । (अनुव्याख्यानम्)४,१.४६अब् ।&lt;br&gt;&#xA;न्यायसुधा-&lt;br&gt;&#xA;तत् तस्मात्पूर्वसूत्रगतस्यात्मशब्दस्य परमात्मवाचित्वान्न प्रतीक इति प्रतिज्ञावाक्यस्य प्रतीकविषयत्वेन विष्णुदृष्टिः कर्तव्या न भवेदित्येवार्थः ।&lt;br&gt;&#xA;इदमुक्तं भवति ।&lt;br&gt;&#xA;न प्रतीक इत्यत्र तावदात्मेतीत्यनुवर्तनीयं पूर्वसूत्रात् ।&lt;br&gt;&#xA;अन्यथा प्रतिज्ञावाक्यस्यापरिपूर्णत्वात् ।&lt;br&gt;&#xA;पूर्वसूत्रे चात्मशब्दो विष्णुविषय इति समर्थितम् ।&lt;br&gt;&#xA;तथाच प्रतीकविषयाया विष्णुदृष्टेरेवायं प्रतिषेधो व्याख्येयः ।&lt;br&gt;&#xA;न प्रतीकेषु जीवमतिं बध्नीयादिति तु प्रतिज्ञाव्याख्याने प्रकृतपरित्यागो ऽप्रकृतस्वीकारश्च प्रसज्येयातामिति ।&lt;br&gt;&#xA;&lt;em&gt;१२,७२&lt;/em&gt;&lt;br&gt;&#xA;मनो ब्रह्मेत्यादिश्रुत्यर्थत्वेन यत्प्रतीकसंस्थितत्वेनेत्युक्तम् ।&lt;br&gt;&#xA;तदपि नोत्सूत्र(त्रित)म् ।&lt;br&gt;&#xA;किन्तु प्रतीक इति सप्तम्यन्तं पदमावर्तते ।&lt;br&gt;&#xA;तत्राद्यं विषयसप्तम्यन्तं नेत्यनेन सम्बद्धयते ।&lt;br&gt;&#xA;द्वितीयमधिकरणसप्तम्यन्तं श्रुतिव्याख्यानम् ।&lt;br&gt;&#xA;उभयत्रात्मेतीति पदद्वयं पूवर्सूत्रादनुवर्तत इत्याशयवान्प्रसङ्गाद् द्वितीयं व्याख्यातिप्रतीक इति ।&lt;br&gt;&#xA;प्रतीके विष्णुरित्येव तस्मात् कार्या ह्युपासना । (अनुव्याख्यानम्)४,१.४६च्द् ।&lt;br&gt;&#xA;&lt;em&gt;१२,७३&lt;/em&gt;&lt;br&gt;&#xA;न्यायसुधा-&lt;br&gt;&#xA;यस्मात्प्रतीकविषयत्वेन विष्णुदृष्टिः कर्तव्या न भवेत्तस्मादिति श्रुत्यर्थ इति शेषः ।&lt;br&gt;&#xA;हिशब्देन प्रथमादिविभक्तेः सप्तम्यर्थवाचित्वं शाब्दिकानां प्रसिद्धमिति द्योतयति ।&lt;br&gt;&#xA;&lt;em&gt;१२,७४&lt;/em&gt;&lt;br&gt;&#xA;इतश्च नायं प्रतिज्ञार्थ इत्याहनचेति ।&lt;br&gt;&#xA;न च विष्णुः प्रतीकं यत् तस्मान् &amp;hellip; । (अनुव्याख्यानम्)४,१.४७अब् ।&lt;br&gt;&#xA;न्यायसुधा-&lt;br&gt;&#xA;यस्माद्विष्णुः प्रतीकं, चशब्दाज्जीवस्य न भवति, तस्मात्प्रतीकेष्वात्मेति जीव इत्युपासना न प्रसक्तेति शेषः ।&lt;br&gt;&#xA;अयमर्थः ।&lt;br&gt;&#xA;प्राप्तौ सत्यां हि प्रतिषेधो वक्तव्यः ।&lt;br&gt;&#xA;नच प्रतीकेषूपासकस्य आत्मदृष्टिः प्रसक्ता प्रसञ्जकाभावात् ।&lt;br&gt;&#xA;यत्तु प्रसञ्जकमुक्तं ब्रह्मण आत्मत्वं प्रतीकानां च ब्रह्मविकारत्वं तदुभयमप्रामाणिकं प्रमाणविरुद्धं च ।&lt;br&gt;&#xA;न ह्यत्यन्ताभासेन प्रसक्तिर्भवति ।&lt;br&gt;&#xA;अतिप्रसङ्गात् ।&lt;br&gt;&#xA;ततः प्रसक्तयभावात्प्रतिषेधो ऽनर्थक इति ।&lt;br&gt;&#xA;नहि स इति हेतुव्याख्यानं दूषयतिनच विष्णुः प्रतीकं यत्तस्मादिति ।&lt;br&gt;&#xA;तच्छब्दो हि प्रकृतपरामर्शे वर्तते प्रकृतश्चात्मा ।&lt;br&gt;&#xA;आत्मशब्दश्च विष्णुवाच्येवेति समर्थितम् ।&lt;br&gt;&#xA;तथाच हि यस्मात्स विष्णुः प्रतीकं नैव तस्मादित्येवार्थः सम्पद्यते ।&lt;br&gt;&#xA;नहि स उपासकः प्रतीकानीति व्याख्याने तु प्रकृतपरित्यागेनाप्रकृतपरामर्शः प्रसज्यत इति ।&lt;br&gt;&#xA;। इति प्रतीकाधिकरणान्यथाव्याख्याननिराकरणम् ।&lt;/p&gt;</description>
    </item>
    <item>
      <title>०७ ब्रह्मदृष्त्यधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/07_brahmadRShtyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/07_brahmadRShtyadhikaraNam/</guid>
      <description>&lt;p&gt;। अथ ब्रह्मदृष्टयधिकरणान्यथाव्याख्याननिराकरणम् ।&lt;br&gt;&#xA;इदनीं ब्रह्मदृष्टिरिति सूत्रस्यापव्याख्यामणकरोतिनात्मेति ।&lt;br&gt;&#xA;&amp;hellip; नात्मेत्युपासना ।&lt;br&gt;&#xA;इति पक्षो यदा ब्रह्मदृष्टिश्चात्र विरुद्धयते । (अनुव्याख्यानम्)४,१.४७ब्द् ।&lt;br&gt;&#xA;न्यायसुधा-&lt;br&gt;&#xA;नात्मेत्युपासनेत्येकदेशोत्कीर्तनेन’न प्रतीके न हि सः’ इति समग्रसूत्रार्थमनुवदति ।&lt;br&gt;&#xA;प्रतीकेष्वात्मेति जीव इत्युपासना न कार्या ।&lt;br&gt;&#xA;नहि स उपासकः प्रतीकानि इति पक्षो यदा इत्येवं पूर्वसूत्रव्याख्यानं यदा तदात्र प्रतीकेषु ब्रह्मदृष्टिश्च विरुद्धयते ।&lt;br&gt;&#xA;चशब्दो ऽपव्याख्याननिराससमुच्चये ।&lt;br&gt;&#xA;&lt;em&gt;१२,७६&lt;/em&gt;&lt;br&gt;&#xA;एतद्विवृणोतिस इति ।&lt;br&gt;&#xA;स नेति युक्तिस्तत्रापि समेत्युक्तविरुद्धता । (अनुव्याख्यानम्)४,१.४७एफ़् ।&lt;br&gt;&#xA;न्यायसुधा-&lt;br&gt;&#xA;प्रतीकानामात्मत्वेनोपासनस्याकर्तव्यत्वे त्वया या तादात्म्याभावलक्षणा स नेति युक्तिरभिहिता सा तत्रापि ब्रह्मप्रतीकयोरपि समेति हेतोः&lt;br&gt;&#xA;प्रतीकेषु ब्रह्मदृष्टिः कर्तव्येति सूत्रे व्याख्यायमाने सति उक्तयुक्तिविरुद्धता भवतीति ।&lt;br&gt;&#xA;एतदुक्तं भवति ।&lt;br&gt;&#xA;प्रतीकेषु ब्रह्मदृष्टिः कर्तव्येति सूत्रव्याख्यानमसत् ।&lt;br&gt;&#xA;प्रतीकं ब्रह्मतया नोपास्यम् ।&lt;br&gt;&#xA;अब्रह्मत्वात् ।&lt;br&gt;&#xA;यद्यन्न भवति न तत्तत्वेनोपास्यमिति युक्तिविरुद्धत्वात् ।&lt;br&gt;&#xA;न चेयं युक्तिरप्रमा ।&lt;br&gt;&#xA;प्रतीकानामात्मत्वेनोपासनस्य अकर्तव्यतायां पूर्वसूत्रे परेणैवोपन्यस्तत्वात् ।&lt;br&gt;&#xA;अन्यथानैकान्त्येन साधिका न स्यात् ।&lt;br&gt;&#xA;नच ब्रह्मप्रतीकयोरभेदः ब्रह्मणः सत्यत्वात् प्रतीकानां कल्पितत्वात् ।&lt;br&gt;&#xA;पारमार्थिकभेदाभावः तावदस्तीति चेत् ।&lt;br&gt;&#xA;तर्हि जीवप्रतीकयोरपि स नास्तीत्यसिद्धिः स्यादिति ।&lt;br&gt;&#xA;&lt;em&gt;१२,७७&lt;/em&gt;&lt;br&gt;&#xA;स्यादेतत् ।&lt;br&gt;&#xA;‘नहि सः’ इति न निर्विशेषणो हेतुः सूत्रकारस्याभि(प्रेतो)मतो येन ब्रह्मदृष्टिः प्रतीकेषूक्तयुक्तिविरुद्धा स्यात् ।&lt;br&gt;&#xA;किं तूपास्यस्योत्कर्षप्राप्त्यभावे सतीत्यनेन विशिष्यः ।&lt;br&gt;&#xA;प्रतीकानां ब्रह्मत्वेनोपासने तूत्कर्षप्राप्तिरस्ति ।&lt;br&gt;&#xA;अतो ऽतद्भावे ऽप्युपासना (कार्या)युज्यत इत्यत आहयदीति ।&lt;br&gt;&#xA;यद्यप्युत्कर्षमात्रेण ह्यतद्भवे ऽप्युपासना । (अनुव्याख्यानम्)४,१.४८अब् ।&lt;br&gt;&#xA;न्यायसुधा-&lt;br&gt;&#xA;आद्ये ऽपिशब्दो ऽतिप्रसङ्गसमुच्चयार्थः ।&lt;br&gt;&#xA;हिशब्दस्योत्तरार्धेनान्वयः ।&lt;br&gt;&#xA;यदि विशिष्यहेतुं व्याख्याय प्रतीकानामतद्भावे ऽब्रह्मत्वे ऽप्युत्कर्षप्राप्तिमात्रेण ब्रह्मत्वेनोपासनाङ्गीक्रियते ।&lt;br&gt;&#xA;तदा आत्मत्वेनापि तदुपासनमङ्गीकार्यं नतु निराकार्यम् ।&lt;br&gt;&#xA;कुत इत्यत आहउत्कर्ष इति ।&lt;br&gt;&#xA;उत्कर्ष आत्मनो ऽपि स्याच्चेतनत्वादचेतनात् । (अनुव्याख्यानम्)४,१.४८च्द् ।&lt;br&gt;&#xA;न्यायसुधा-&lt;br&gt;&#xA;यस्माद्ब्रह्मवदात्मनो ऽपि प्रतीकादुत्कर्षो ऽस्ति ।&lt;br&gt;&#xA;कथम् ।&lt;br&gt;&#xA;आत्मनश्चेतनत्वात् ।&lt;br&gt;&#xA;अचेतनं खलु प्रतीकम् ।&lt;br&gt;&#xA;तस्यात्मत्वेनोपासनायामुत्कर्षप्रप्तिः स्यादिति ।&lt;br&gt;&#xA;अतिप्रसङ्गस्य विपर्ययपयर्वसानमाहतस्मादिति ।&lt;br&gt;&#xA;तसमादतत्त्वं नोपास्यमिति वेदविदो मतम् । (अनुव्याख्यानम्)४,१.४८एफ़् ।&lt;br&gt;&#xA;न्यायसुधा-&lt;br&gt;&#xA;यस्माद्विशिष्यहेतौ व्याख्यायमाने पूर्वसूत्रे ऽसिद्धिः स्यात् ।&lt;br&gt;&#xA;तत एव प्रतीकेषु ब्रह्मोपासनवदात्मोपासनं च प्रसज्येत ।&lt;br&gt;&#xA;तस्मात्, अतत्त्वं, यद्यन्न भवति तत्तत्वेन नोपास्यमिति सामान्यमेव सूत्रकारस्याभिमतम् ।&lt;br&gt;&#xA;नतु विशेषणप्रक्षेपः ।&lt;br&gt;&#xA;तथाच ब्रह्मदृष्टिरिति प्रतिज्ञा स्वोक्तयुक्तिविरुद्धैवेति ।&lt;br&gt;&#xA;अत्र व्याप्तेर्निर्विशेषणत्वाभिधानस्य हेतोर्निर्विशेषणत्व एव तात्पर्यम् ।&lt;br&gt;&#xA;स्पष्टत्वार्थं तु व्याप्त्यभिधानमिति वाच्यम् ।&lt;br&gt;&#xA;&lt;em&gt;१२,८०&lt;/em&gt;&lt;br&gt;&#xA;प्रतिज्ञाव्याख्यानमपाकृत्य उत्कर्षादिति हेतुव्याख्यानमपाकरोतिउत्कर्षादिति ।&lt;br&gt;&#xA;उत्कर्षाद् ब्रह्मताध्याने यदि स्यात् फलमञ्जसा ।&lt;br&gt;&#xA;ब्रह्मणो नीचताध्यानादनर्थः किं न जायते । (अनुव्याख्यानम्)४,१.४९ ।&lt;br&gt;&#xA;न्यायसुधा-&lt;br&gt;&#xA;ब्रह्मताध्याने प्रतीकानामुत्कर्षादुत्कर्षस्य दृष्टत्वादञ्जसा फलं पुरुषार्थरूपं फलं यदि स्यात्तदा, तदेव ब्रह्मणो नीचताध्यानमिति, तस्मादनर्थः किं&lt;br&gt;&#xA;न जायते, जायत एवेति समव्ययफलत्वादकार्यमेवेदमिति ।&lt;br&gt;&#xA;अभ्युपगम्येदं समव्ययफलत्वमुक्तम् ।&lt;br&gt;&#xA;वस्तुतस्तु न पुरुषार्थः किं त्वनर्थ एवेत्याहअचेतनस्येति ।&lt;br&gt;&#xA;अचेतनस्य ब्रह्मत्वध्याने तुष्यिर्नहि क्वचित् ।&lt;br&gt;&#xA;नीचस्य स्वात्मताध्याने कुप्यति ब्रह्म लोकवत् । (अनुव्याख्यानम्)४,१.५० ।&lt;br&gt;&#xA;न्यायसुधा-&lt;br&gt;&#xA;तुष्ट्ययभावाच्च न पुरुषार्थलाभस्ततः ।&lt;br&gt;&#xA;क्वचिदित्यनेन यदचेतनं तदुपचिकीर्षालक्षणतुष्यिरहितमिति व्याप्तिं सूचयति ।&lt;br&gt;&#xA;नीचस्य प्रतीकस्य स्वात्मताध्यानाद्ब्रह्म कुप्यति ।&lt;br&gt;&#xA;ततश्चानर्थं प्रयच्छति ।&lt;br&gt;&#xA;तत्र दृष्टान्तो लोकवदिति ।&lt;br&gt;&#xA;यथा लोके शिलादिकं राजत्वादिना चिन्तितं न प्रसीदति नापि पुरुषार्थं प्रयच्छति ।&lt;br&gt;&#xA;यथा च राजा चण्डालत्वेन ध्यातः कुप्यति अनर्थं च ददाति तथेत्यर्थः ।&lt;br&gt;&#xA;अनेन प्रतीकानामचेतनत्वे ऽपि ब्रह्मैव सर्वाध्यक्षत्वात्फलं दास्यतीति च प्रत्युक्तम् ।&lt;br&gt;&#xA;तस्यानेनोपासनेन कुपितत्वात् ।&lt;br&gt;&#xA;&lt;em&gt;१२,८२&lt;/em&gt;&lt;br&gt;&#xA;न वयं ब्रह्मणि प्रतीकत्वोपासनं ब्रूमः ।&lt;br&gt;&#xA;येन ब्रह्म कुपितमनर्थं प्रयच्छेत् किन्तु प्रतीके ब्रह्मत्वोपासनम् ।&lt;br&gt;&#xA;ततः पुरुषार्थप्राप्तिरित्यत आहचण्डाल इति ।&lt;br&gt;&#xA;चण्डालो नृप इत्युक्ते नृपश्चण्डाल इत्यपि ।&lt;br&gt;&#xA;को विशेषः परिज्ञाते नृपेण स्यात् कथञ्चन । (अनुव्याख्यानम्)४,१.५१ ।&lt;br&gt;&#xA;न्यायसुधा-&lt;br&gt;&#xA;चण्डालमुद्दिश्य चण्डालो नृप इत्युक्ते तथा नृपमुद्दिश्य नृपश्चण्डाल इत्युक्ते नृपेण परिज्ञाते सत्यनर्थप्राप्तौ कथञ्चन को विशेषः स्यान्न&lt;br&gt;&#xA;कथञ्चित्को ऽपि ।&lt;br&gt;&#xA;अत्रोक्तशब्देन ध्यानमुपलक्ष्यते ।&lt;br&gt;&#xA;अज्ञातोपासनो राजा नानर्थं करोतीति नृपेण परिज्ञात इत्युक्तम् ।&lt;br&gt;&#xA;तथाच प्रतीकं ब्रह्मेत्युपासने ब्रह्म प्रतीकमित्युपासने च सम एवानर्थ इति वाक्यशेषः ।&lt;br&gt;&#xA;&lt;em&gt;१२,८२फ़्.&lt;/em&gt;&lt;br&gt;&#xA;ननु क्षत्तरि राजदृष्टिः फलवती, राज्ञि क्षत्तृदृष्टिरनर्थहेतुर्दृष्टा ।&lt;br&gt;&#xA;तत्कथमुभयस्य साम्यमुच्यत इति चेन्न ।&lt;br&gt;&#xA;तत्र दृष्टेरभावात् ।&lt;br&gt;&#xA;उक्तिमात्रं तूपचारेण ।&lt;br&gt;&#xA;सिंहो देवदत्त इति यथा ।&lt;br&gt;&#xA;दृष्टौ तु तत्राप्यनर्थसाम्यमेवेत्याशयेनाहपुरत इति ।&lt;br&gt;&#xA;&lt;em&gt;१२,८३&lt;/em&gt;&lt;br&gt;&#xA;पुरतो नरदेवस्य चण्डालो यदि पूज्यते ।&lt;br&gt;&#xA;राजवत् किं न कोपः स्याद् राज्ञो लोके हि पश्यति । (अनुव्याख्यानम्)४,१.५२ ।&lt;br&gt;&#xA;न्यायसुधा-&lt;br&gt;&#xA;राजा यथा पूज्यते तथा ।&lt;br&gt;&#xA;तदा राज्ञः कोपो न स्यात्किम् ।&lt;br&gt;&#xA;लोके ऽभिपश्यति सतीति कोपातिशयप्रदर्शनार्थम् ।&lt;br&gt;&#xA;पूजया दर्शनमुन्नीयत इत्यतः पूज्यत इत्युक्तम् ।&lt;br&gt;&#xA;न केवलं दृष्टेरुन्नायिकायां पूजायामेव राजकोपः किन्तु तादृश्यामुक्तावपीत्याहराज्ञस्त्विति ।&lt;br&gt;&#xA;राज्ञस्तु पुरतः प्रोक्ते चण्डालं नृप इत्यपि ।&lt;br&gt;&#xA;आत्मानं स इति प्रोक्तमितिवद्धयेव कुप्यति । (अनुव्याख्यानम्)४,१.५३ ।&lt;br&gt;&#xA;न्यायसुधा-&lt;br&gt;&#xA;नाज्ञाता प्रोक्तिः कोपजननीत्यतो राज्ञस्तु पुरत इत्युक्तम् ।&lt;br&gt;&#xA;चण्डाले नृप इति प्रोक्ते ऽपि प्रकर्षेण न मयोपचारेणोच्यते अपि तु वस्तुत एवेत्युक्ते ऽपि राजा कुप्यत्येव हि ।&lt;br&gt;&#xA;आत्मानं प्रति हि स चण्डाल इति प्रोक्तं प्रकर्षेणोक्तमितिवदित्यत्र यथा तथैवेत्यर्थः ।&lt;br&gt;&#xA;पूजैव कोपकारणं न दशर्नमित्यशङ्कानिरासाय विवेकार्थमयं श्लोकः ।&lt;br&gt;&#xA;&lt;em&gt;१२,८५&lt;/em&gt;&lt;br&gt;&#xA;एवमुद्देशविधानोक्तया द्वैरूप्यमङ्गीकृत्य फलतः साम्यमुक्तम् ।&lt;br&gt;&#xA;इदनीं तदपि नास्तीत्याहअभेदेनेति ।&lt;br&gt;&#xA;अभेदे नैतयोर्ध्याने को विशेषो वचस्यपि । (अनुव्याख्यानम्)४,१.५४अब् ।&lt;br&gt;&#xA;न्यायसुधा-&lt;br&gt;&#xA;एतयोर्ब्रह्मप्रतीकयोरभेदेन ध्याने ऽङ्गीकृते न केवलमनथर्साम्यं किन्तु वचस्यापि को विशेषः ।&lt;br&gt;&#xA;वचनद्वयार्थो ऽप्यविशिष्य एवेत्यर्थः ।&lt;br&gt;&#xA;अत्रैव दृष्टान्तमाहअयमिति ।&lt;br&gt;&#xA;अयं राजा त्वमित्युक्ते चण्डाले ऽथ नृपे ऽपि च ।&lt;br&gt;&#xA;चण्डाल इति तु प्रोक्ते सममेव हि दूषणम् । (अनुव्याख्यानम्)४,१.५४च्फ़् ।&lt;br&gt;&#xA;न्यायसुधा-&lt;br&gt;&#xA;व्यक्तिभेदेन दूषणपरिहारः स्यादित्यतो ऽयमित्युक्तम् ।&lt;br&gt;&#xA;दूषणं नीचत्वलक्षणम् ।&lt;br&gt;&#xA;द्वयोरभेदेन ध्याने दूषणं सम्भवत्येव ।&lt;br&gt;&#xA;नचैवम् ।&lt;br&gt;&#xA;प्रतीकस्य हि ब्रह्मत्वं भाव्यते ।&lt;br&gt;&#xA;नतु ब्रह्मणः प्रतीकत्वमित्यत आहध्यात इति ।&lt;br&gt;&#xA;ध्याते त्वेकस्य तद्भावे तद्भावो ऽन्यस्य किं न तत् । (अनुव्याख्यानम्)४,१.५५अब् ।&lt;br&gt;&#xA;न्यायसुधा-&lt;br&gt;&#xA;तत्तयोर्ब्रह्मप्रतीकयोरेकस्य प्रतीकस्य तद्भावे ब्रह्मभावे ध्याते सत्यन्यस्य ब्रह्मणस्तद्भावः प्रतीकभावः ध्यातो न किम् ।&lt;br&gt;&#xA;&lt;em&gt;१२,८६&lt;/em&gt;&lt;br&gt;&#xA;एतदुक्तं भवति ।&lt;br&gt;&#xA;भवेदयं परिहारो यदि प्रतीक(स्य) स्वरूपोपमर्देन तस्य ब्रह्मत्वमुपास्यमिति पक्षः स्यात् ।&lt;br&gt;&#xA;न चैवम् ।&lt;br&gt;&#xA;प्रतीकाभावप्रसङ्गस्य परेणैवोक्तत्वात् ।&lt;br&gt;&#xA;भेदाभेदाभिप्रायेणायं परिहार इत्यपि नास्ति ।&lt;br&gt;&#xA;नहि घटो मृदभिन्नो मृद्घटाद्भिन्नेति भेदाभेदौ किन्नाम परस्परम् ।&lt;br&gt;&#xA;तस्मादनुपमर्दितस्वरूपस्य प्रतीकस्य ब्रह्मत्वे ध्याते ब्रह्मणो ऽपि प्रतीकत्वं ध्यातमेवेति युक्तमुक्तमिति ।&lt;br&gt;&#xA;नन्वस्मिन्नुपासने ब्रह्मणा ज्ञाते ऽनर्थः स्यान्न त्वज्ञाते ।&lt;br&gt;&#xA;अतस्तथोपासनं करिष्यत इत्यत आहन चैवेति ।&lt;br&gt;&#xA;नचैव तदविज्ञातं सर्वज्ञब्रह्मणा क्वचित् । (अनुव्याख्यानम्)४,१.५५च्द् ।&lt;br&gt;&#xA;न्यायसुधा-&lt;br&gt;&#xA;तत् उपासनम् ।&lt;br&gt;&#xA;ब्रह्मणो ऽज्ञाने सर्वाध्यक्षं ब्रह्मैव फलं दास्यतीति रिक्तं वचः स्यात् ।&lt;br&gt;&#xA;&lt;em&gt;१२,८८&lt;/em&gt;&lt;br&gt;&#xA;ननु श्रुतिविहितमाचरता कथं ब्रह्मकोपेनानर्थप्राप्तिरित्याशङ्कां परिहरन्नपव्याख्याननिराकरणमुपसंहरतितस्मादिति ।&lt;br&gt;&#xA;तस्मादपेशलं सर्वमन्यस्य ब्रह्मतावचः । (अनुव्याख्यानम्)४,१.५६अब् ।&lt;br&gt;&#xA;न्यायसुधा-&lt;br&gt;&#xA;सर्वमिति श्रुतिसूत्रव्याख्यानरूपम् ।&lt;br&gt;&#xA;एतेन सालग्रामादौ विष्ण्वादिप्रतिपत्तिरपि परास्ता वेदितव्या ।&lt;br&gt;&#xA;सूत्रव्याख्यानमुपक्रम्यापव्याख्यानदूषणमसङ्गतमित्यतः स्वोक्तदार्ढ्यार्थमिति भावेनाहतस्मादिति ।&lt;br&gt;&#xA;तस्माद् यथोक्तमार्गेण ब्रह्मोपास्यं मुमुक्षुभिः । (अनुव्याख्यानम्)४,१.५६च्द् ।&lt;br&gt;&#xA;&lt;em&gt;१२,८९&lt;/em&gt;&lt;br&gt;&#xA;न्यायसुधा-&lt;br&gt;&#xA;परकीयव्याख्यानस्य दूषितत्वात् ।&lt;br&gt;&#xA;यथोक्तमार्गेण अस्मदुक्तं सूत्रार्थमनतिक्रम्य वर्तमानेन मार्गेण ।&lt;br&gt;&#xA;। इति श्रीमन्न्यायसुधायां ब्रह्मदृष्टयधिकरणान्यथाव्याख्याननिराकरणम् ।&lt;/p&gt;</description>
    </item>
    <item>
      <title>०८ धिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/08_dhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/08_dhikaraNam/</guid>
      <description>&lt;p&gt;। अथ श्रीमन्न्यायसुधायां तदधिगमाधिकरणम् ।&lt;br&gt;&#xA;। ओं तदधिगम उत्तरपूर्वाघयोरश्लेषविनाशौ तद्वयपदेशात् ओं ।&lt;br&gt;&#xA;निवृत्ता साधनचिन्ता ।&lt;br&gt;&#xA;प्रतिबन्धा(का)नां पूर्वोत्तराणामनन्तकर्मणां भावान्न ज्ञानिनो मोक्षः सम्भवतीत्याशङ्कानिरासाय कर्मनाशाख्यं ज्ञानफलमिदानीं निरूप्यते ।&lt;br&gt;&#xA;तत्र ज्ञानसामर्थ्येनैव कर्मक्षयो भवतीति प्रतीतिं निराकर्तुं सूत्रतात्पर्यमाहतथेति ।&lt;br&gt;&#xA;तदधिगम उत्तरपूर्वाघयोर् अश्लेषविनाशौ तद्व्यपदेशात् । ब्ब्स्_४,१.१३ ।&lt;br&gt;&#xA;तथोपास्याञ्जसा दृष्टं ब्रह्म पापं च भस्मसात् ।&lt;br&gt;&#xA;करोति निखिलं पूर्वं पाश्चात्त्यस्याप्यसङ्गताम् ।&lt;br&gt;&#xA;करोति &amp;hellip; । (अनुव्याख्यानम्)४,१.५७अए ।&lt;br&gt;&#xA;&lt;em&gt;१२,९०&lt;/em&gt;&lt;br&gt;&#xA;न्यायसुधा-&lt;br&gt;&#xA;तथा उक्तप्रकारेण, अञ्जसा आदरनैरन्तर्याभ्यां, उपास्य दृष्टं, ज्ञानात् पूर्वं, निखिलं पापं, चशब्दादनिष्यं पुण्यं च, पाश्चात्यस्य&lt;br&gt;&#xA;पापस्यानिष्यपुण्यस्य च ।&lt;br&gt;&#xA;अनेन’अतो ऽन्यदपीत्येकेषामुभयोः’ इति सूत्रतात्पर्यमुक्तं भवति ।&lt;br&gt;&#xA;। ओं इतरस्याप्येवमसंश्लेषः पाते तु ओं ।&lt;br&gt;&#xA;&lt;em&gt;१२,९०फ़्.&lt;/em&gt;&lt;br&gt;&#xA;इदं सूत्रं केचिद्ब्रह्मविद एवाघस्येव पुण्यस्या(संश्ले)शेषो विनाशो भवति, शरीरपाते प्रत्यासन्ने सतीति व्याचक्षते, तदसत् ।&lt;br&gt;&#xA;अतो ऽन्यदपीत्यस्य पुनरुक्तताप्रसङ्गात् ।&lt;br&gt;&#xA;व्याख्यानव्याख्येयभावस्य चानन्यगतित्वात् ।&lt;br&gt;&#xA;पूर्वसूत्र एवाघपदस्थाने कर्मपदप्रक्षेपेणोपपत्तौ सूत्रान्तरारम्भवैयर्थ्यात् ।&lt;br&gt;&#xA;अस्माकं त्वग्निहोत्रादीत्यादिसूत्राणि पुण्ये ऽपि विभागसूचनार्थानि ।&lt;br&gt;&#xA;ज्ञानोत्तरं पुण्यार्जनस्याभावादश्लेषशब्दो विनाशार्थो व्याख्यातव्यः ।&lt;br&gt;&#xA;तथाच प्रकृतपरित्यागो ऽप्रकृतस्वीकारश्चेत्याशयवानन्यथा सूत्रतात्पर्यमाहतद्द्विषश्चेति ।&lt;br&gt;&#xA;इतरस्याप्य् एवम् असंश्लेषः पाते तु । ब्ब्स्_४,१.१४ ।&lt;br&gt;&#xA;&amp;hellip; तद्द्विषश्चैवं पुण्यनाशो ऽप्यसङ्गता । (अनुव्याख्यानम्)४,१.५७एफ़् ।&lt;br&gt;&#xA;न्यायसुधा-&lt;br&gt;&#xA;ब्रह्मद्विषश्च ।&lt;br&gt;&#xA;एवं ज्ञानिवत् ।&lt;br&gt;&#xA;द्वेषपरिपूर्तेः पूर्वस्य पुण्यस्य नाशो भवत्युत्तरस्यासङ्गतापि ।&lt;br&gt;&#xA;अत्र सूत्रं यदेव विद्ययेति हीति, तत्पुनरुक्तम् ।&lt;br&gt;&#xA;एतदर्थस्य तच्छ्रुतेरिति सूत्रेण प्रागुक्तत्वादित्यत आहयदेवेति ।&lt;br&gt;&#xA;यदेव विद्ययेत्यत्र पूर्वोक्ताद्धि विशिष्टते । (अनुव्याख्यानम्)४,१.५८अब् ।&lt;br&gt;&#xA;न्यायसुधा-&lt;br&gt;&#xA;अत्रोक्तं प्रमेयमिति शेषः ।&lt;br&gt;&#xA;अतो न पुनरुक्तिदोष इति हेरथर्ः ।&lt;br&gt;&#xA;वक्ष्यमाणो ऽर्थविभागः प्रकरणवशात् प्रसिद्ध इति वा ।&lt;br&gt;&#xA;कथं विशिष्यत इत्यतः पूर्वसूत्रतात्पर्यं तावदाहपूर्वमिति ।&lt;br&gt;&#xA;पूर्वं स्वर्गादिलब्ध्यर्थं वीर्यवत्त्वेन चोदितम् ।&lt;br&gt;&#xA;कर्म विद्यायुतं &amp;hellip; । (अनुव्याख्यानम्)४,१.५८च्ए ।&lt;br&gt;&#xA;न्यायसुधा-&lt;br&gt;&#xA;स्वर्गादीति मोक्षेतरपुरुषार्थग्रहणम् ।&lt;br&gt;&#xA;उत्तरसूत्रतात्पर्यमाहपश्चादिति ।&lt;br&gt;&#xA;&amp;hellip; पश्चान्मोक्षे वीर्यप्रदं त्विति । (अनुव्याख्यानम्)४,१.५८एफ़् ।&lt;br&gt;&#xA;न्यायसुधा-&lt;br&gt;&#xA;पश्चात्त्विति सम्बन्धः ।&lt;br&gt;&#xA;विद्यायुतं कर्मेति वर्तते ।&lt;br&gt;&#xA;वीर्यपदं आनन्दातिशयप्रदम् ।&lt;br&gt;&#xA;इति चोदितमिति सम्बन्धः ।&lt;br&gt;&#xA;सकलकमर्क्षये तदैव मुक्तिः स्यात् ।&lt;br&gt;&#xA;न चैवम् ।&lt;br&gt;&#xA;जीवन्मुक्तानामुपलम्भादित्याशङ्कापरिहारायोक्तम्सूत्रकारेण अनारब्धकार्ये एव तु पूर्वे तदवधेः इति ।&lt;br&gt;&#xA;तर्हि प्रारब्धकर्मभावात्कथं मोक्ष इत्याशङ्कय पुनः सूत्रितम्भोगेन त्वितरे क्षपरित्वाथ सम्पत्स्यत इति ।&lt;br&gt;&#xA;एतदपि न ब्रह्मविन्मात्रविषयमित्याशयवान् व्याचष्टेतत इति ।&lt;br&gt;&#xA;भोगेन त्व् इतरे क्षपयित्वाथ सम्पद्यते । ब्ब्स्_४,१.१९ ।&lt;br&gt;&#xA;ततो भोगेन पुण्यं च क्षपयित्वेतरत् तथा ।&lt;br&gt;&#xA;ब्रह्मद्विड् ब्रह्मदर्शी च तमोमोक्षाववाप्नुतः । (अनुव्याख्यानम्)४,१.५९ ।&lt;br&gt;&#xA;न्यायसुधा-&lt;br&gt;&#xA;अनारब्धक्षयानन्तरम् ।&lt;br&gt;&#xA;इतरत्पापम् ।&lt;br&gt;&#xA;&lt;em&gt;१२,९४&lt;/em&gt;&lt;br&gt;&#xA;प्रारब्धकर्मणामनन्तत्वे भोगेन क्षयो न शक्य(ते)इत्याशङ्कामागमवाक्येन परिहरतिब्रह्मणामिति ।&lt;br&gt;&#xA;ब्रह्माणं शतकालात्तु पूर्वमारब्धसङ्क्षयः ।&lt;br&gt;&#xA;ब्रह्मणस्त्वेव तावत्त्वं पञ्चाशद् ब्रह्मणस्तथा ।&lt;br&gt;&#xA;रुद्रस्य विंशदेव स्यादिन्द्रस्यार्कादिके दश । (अनुव्याख्यानम्)४,१.६० ।&lt;br&gt;&#xA;अन्येषां ब्रह्ममात्रस्य त्वन्त आरब्धसङ्क्षयः ।&lt;br&gt;&#xA;ब्रह्मणैव सहातश्च परं नारायणं व्रजेत् ।&lt;br&gt;&#xA;इति सत्तत्त्ववचनं स्वयं भगवतोदितम् । (अनुव्याख्यानम्)४,१.६१ ।&lt;br&gt;&#xA;न्यायसुधा-&lt;br&gt;&#xA;ब्रह्मणां शतमिति षष्ठया अलुक् ।&lt;br&gt;&#xA;तस्य कालो ब्रह्मणां शतकालः तस्मात्तत्समाप्तेः पूर्वमेव सर्वेषां ज्ञानिनामारब्धसङ्क्षयो भवति ।&lt;br&gt;&#xA;अस्यैव विवरणं ब्रह्मणस्तु तावत्त्वमेव ब्रह्मकल्पानां शतेनैव कर्मक्षयवत्त्वम् ।&lt;br&gt;&#xA;ब्रह्मण इति जातावेकवचनम् ।&lt;br&gt;&#xA;पञ्चाशतां ब्रह्मणां कालात्पूर्वं रुद्रस्यारब्धसङ्क्षयः ।&lt;br&gt;&#xA;तथाशब्दः समुच्चये ।&lt;br&gt;&#xA;विंशतिपर्यायो विंशच्छब्दः ।&lt;br&gt;&#xA;ब्रह्मणां विंशतिरेव तदवच्छिन्न एवेन्द्रस्य प्रारब्धकर्मसङ्क्षयकालः ।&lt;br&gt;&#xA;अर्कादिके अर्कादीनां दश ब्रह्मणस्तदवच्छिन्नः कर्मक्षयकालः ।&lt;br&gt;&#xA;ब्रह्ममात्रस्य एकस्यैव ब्रह्मणः ।&lt;br&gt;&#xA;अतः परं प्रारब्धकर्मसङ्क्षयानन्तरमपि ब्रह्मणा सहैव नारायणं व्रजेत् ।&lt;br&gt;&#xA;। इति श्रीमत्पूर्णप्रमतिभगवत्पादसुकृतेरनुव्याख्यानस्य प्रगुणजयतीर्थाख्ययतिना कृतायां टीकायां विषमपदवाक्यार्थविवृतौ चतुर्थे ऽध्याये&lt;br&gt;&#xA;ऽस्मिन्प्रथमचरणः पर्यवसितः ।&lt;br&gt;&#xA;। इति श्रीमन्न्यायसुधायां चतुर्थाध्यायस्य प्रथमः पादः ।&lt;/p&gt;</description>
    </item>
    <item>
      <title>०९ अनेकलयाधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/09_anekalayAdhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/09_anekalayAdhikaraNa/</guid>
      <description>&lt;p&gt;। अथ श्रीमन्न्यायसुधायां अनेकलयाधिकरणम् ।&lt;br&gt;&#xA;इदानीमेतत्पादाधिकरणेषु पूर्वपक्षसिद्धान्तयुक्तीर्विवक्षुः प्रसङ्गात्सिंहावलोकनेन पूर्वपादद्वययुक्तिकथनपूर्वकमस्मिन्पादे चाहऔदायर्मिति ।&lt;br&gt;&#xA;औदार्यमुच्चावचशक्तिरात्मस्वरपूदार्ढ्यं च निजस्वभावः ।&lt;br&gt;&#xA;स्वातन्त्र्यमापूर्णविशेषयोग्यता विरोधहानिश्च चतुर्थपादे । (अनुव्याख्यानम्)४,२.११४ ।&lt;br&gt;&#xA;न्यायसुधा-&lt;br&gt;&#xA;चतुर्थपादे तृतीयाध्यायस्य ।&lt;br&gt;&#xA;पूर्वपक्षयुक्तय इति शेषः ।&lt;br&gt;&#xA;व्यवस्थितिस्त्वविशेषः स्थितिश्च निषेधसामान्यविधिक्रियाणाम् ।&lt;br&gt;&#xA;विभक्तता चात्वरयैव सिद्धिर्विपक्षसम्प्राप्तिविरुद्धहेतवः । (अनुव्याख्यानम्)४,२.११५ ।&lt;br&gt;&#xA;न्यायसुधा-&lt;br&gt;&#xA;विपक्षसम्प्राप्तिकृतां निरोधाः ।&lt;br&gt;&#xA;पूर्वपक्षसम्प्राप्तिं कुर्वन्तीनां युक्तीनां निवारका हेतवः ।&lt;br&gt;&#xA;विपक्षसम्प्राप्तिविरुद्धहेतव इति क्वचित्पाठः ।&lt;br&gt;&#xA;तत्र सम्प्राप्तिशब्दः करणसाधनः ।&lt;br&gt;&#xA;&lt;em&gt;१२,३३७&lt;/em&gt;&lt;br&gt;&#xA;सुशक्यता शश्वदतिप्रसिद्धिविवेकविन्यासविचारसञ्ज्ञाः ।&lt;br&gt;&#xA;नानाप्रवृत्तिः कृतकृत्यता च विपक्षतर्काः समतीतपादे । (अनुव्याख्यानम्)४,२.११६ ।&lt;br&gt;&#xA;न्यायसुधा-&lt;br&gt;&#xA;समतीतपादे निरन्तरातीतपादे ।&lt;br&gt;&#xA;महाफलत्वं प्रविविक्तता च सन्धिग्रहः साधनमाप्तकृत्यम् ।&lt;br&gt;&#xA;विशेषकार्यं कृतिसंस्थितिश्च सुयुक्तयो निर्णयगाः स्वपक्षे । (अनुव्याख्यानम्)४,२.११७ ।&lt;br&gt;&#xA;न्यायसुधा-&lt;br&gt;&#xA;स्वपक्षे सिद्धान्तविषये ।&lt;br&gt;&#xA;निर्णयगा निर्णयहेतवः सुयुक्तयः ।&lt;br&gt;&#xA;व्यामिश्रता कार्यकरत्वमर्थक्ळ्प्तिः सुदार्ढ्यं परतन्त्रता च ।&lt;br&gt;&#xA;समानधर्मः कृतशेषता च लोकोपमा पूर्वमतानुसाराः । (अनुव्याख्यानम्)४,२.११८ ।&lt;br&gt;&#xA;न्यायसुधा-&lt;br&gt;&#xA;पूर्वमतानुसारा युक्तयो अस्मिन्पादे ऽनुस्रियन्त एताभिरित्यनुसाराः ।&lt;br&gt;&#xA;विशेषसाम्यश्रुतिराढ्यता च समानलोपो महिमा विशेषः ।&lt;br&gt;&#xA;कृतार्थता शश्वदनुप्रवृत्तिः सिद्धान्तनिर्णीतिविशिष्टहेतवः । (अनुव्याख्यानम्)४,२.११९ ।&lt;br&gt;&#xA;न्यायसुधा-&lt;br&gt;&#xA;सिद्धान्तनिर्णीतेर्विशिष्यहेतवः ।&lt;br&gt;&#xA;&lt;em&gt;१२,३३९&lt;/em&gt;&lt;br&gt;&#xA;। ओं नैकस्मिन्दर्शयतो हि ओं ।&lt;br&gt;&#xA;अत्राग्नौ सर्वे देवा विलीयन्ते ।&lt;br&gt;&#xA;भूतेषु देवा विलीयन्ते इति श्रुतिद्वयविप्रतिपत्त्या किमग्नावेकस्मिन्सर्वे देवा विलीयन्ते, उत पञ्चस्वपि भूतेष्विति संशये ऽग्नावेकस्मिन्नेव सर्वेषां&lt;br&gt;&#xA;देवानां लयः ।&lt;br&gt;&#xA;अग्निश्रुतेर्निरवकाशत्वात् ।&lt;br&gt;&#xA;भूतश्रुतेस्तु सावकाशत्वात् ।&lt;br&gt;&#xA;एकस्मिन्नग्नौ सर्वेषां च लये ऽग्नेश्च वायौ वायोराकाशे सति भूतेष्विति बहुवचनोपपत्तेरिति प्राप्ते सिद्धान्तितम् ।&lt;br&gt;&#xA;नैकस्मिन्नग्नौ सर्वेषां देवानां लयः ।&lt;br&gt;&#xA;किन्तु पञ्चस्वपि भूतेषु ।&lt;br&gt;&#xA;कुतः ।&lt;br&gt;&#xA;‘पृथिव्यामृभवो विलीयन्ते, वरुणे ऽश्विनौ, अग्नावग्नयो, वायाविन्द्रः, सोम आदित्यो बृहस्पतिरित्याकाश एव साध्या विलीयन्ते’&lt;br&gt;&#xA;(मृत्यवः)’ऋभवः पृथिव्यां, वरुण आपः, अग्नयस्तेजसि, मरुतो मारुते, आकाशे विनायका विलीयन्ते’ इति श्रुती यथायोगं पञ्चस्वपि भूतेषु&lt;br&gt;&#xA;देवानां लयं दर्शयतो हीति ।&lt;br&gt;&#xA;अत्र वायाविन्द्र इति वायुशब्दो भूतवायोरप्रधानस्य वाचको विवक्षित इति प्रतीयते ।&lt;br&gt;&#xA;पृथिव्यादिसङ्कीर्तनेन भूत(प्रकर)कारणात् ।&lt;br&gt;&#xA;सूत्रकृता च सर्वेषु भूतेषु देवानां लय इत्यत्रार्थे गृहीते ऽयं श्रुतिः ।&lt;br&gt;&#xA;भूतेषु तच्छतेरित्युपक्रमात् ।&lt;br&gt;&#xA;ततो ऽप्यप्रधानो वायुरिति प्रतीतिनिवारणाय आहप्रधानेति ।&lt;br&gt;&#xA;नैकस्मिन् दर्शयतो हि । ब्ब्स्_४,२.६ ।&lt;br&gt;&#xA;प्रधानवायुस्त्विह वायुनामा भूतेष्वितिप्रोक्तगतो ऽपि युक्तया । (अनुव्याख्यानम्)४,२.१२०अब् ।&lt;br&gt;&#xA;न्यायसुधा-&lt;br&gt;&#xA;तुशब्दो ऽवधारणे ।&lt;br&gt;&#xA;इह श्रुतौ भूतेष्विति प्रोक्तगतो ऽपीति शङ्काबीजानुवादः ।&lt;br&gt;&#xA;भूतेषु लयं वक्ष्यामीत्याशयेन श्रुत्या प्रोक्तं यत्पृथिव्यादिकं तद्गतो ऽपीति ।&lt;br&gt;&#xA;यद्वा भूतेषु देवानां लय इत्यत्रार्थे प्रोक्तं सूत्रकृता गृहीतं&lt;br&gt;&#xA;श्रुतिवाक्यं तद्गतो ऽपीति ।&lt;br&gt;&#xA;कुतः ।&lt;br&gt;&#xA;युक्त्या उत्तमानामिन्द्रादीनामधमे भूतवायौ लयानुपपत्तेरित्यर्थः ।&lt;br&gt;&#xA;प्रधानवायावपि कथमिन्द्रादीनां लयोपपत्तिरित्यत आहयस्मादिति ।&lt;br&gt;&#xA;यस्माच्छ्रुतौ पवते चेति भूरि प्रोक्तो &amp;hellip; । (अनुव्याख्यानम्)४,२.१२०च् ।&lt;br&gt;&#xA;न्यायसुधा-&lt;br&gt;&#xA;यस्मात्कारणात्’सा वा एषा देवतानादिर्यो ऽयं पवते’ इति श्रुतौ चशब्दादन्यास्वपि श्रुतिषु प्रधानवायुः भूरित्वेन सकलजीवोत्तमत्वेन प्रोक्तः,&lt;br&gt;&#xA;तस्मात् तस्मिन्निन्द्रादीनां प्रलयोपपत्तेः, प्रधानवायुस्त्विह वायुनामेति सम्बन्धः ।&lt;br&gt;&#xA;यद्वा’एष वै ब्रह्म यो ऽयं पवते तमेताः पञ्च देवताः परिम्रियन्ते विद्युद्वृष्टिश्चन्द्रमा आदित्यो ऽग्निः’ इति श्रुतिरत्र विवक्षिता ।&lt;br&gt;&#xA;तत्र भूरिस्पष्टं सूर्यादीनां संहर्ता प्रोक्त इति ।&lt;br&gt;&#xA;एवं तर्हि भूतप्रकरणबाधः स्यादित्यत आहयत इति ।&lt;br&gt;&#xA;&amp;hellip; यतो भूतमानी च सो ऽपि । (अनुव्याख्यानम्)४,२.१२०द् ।&lt;br&gt;&#xA;न्यायसुधा-&lt;br&gt;&#xA;न केवलमप्रधानवायुः किन्तु स प्रधानवायुरपि भूतमानित्वाद्भूतनामा चेति चार्थः ।&lt;br&gt;&#xA;अतः प्रकरणविरोधाभावात्प्रधानवायुरेवेह वायुनामेति ।&lt;br&gt;&#xA;उक्तमेव प्रपञ्चयतिमहामानीति ।&lt;br&gt;&#xA;महामानी त्वल्पमानी च यस्मात् तच्छब्देनाप्युच्यते तेन सो ऽपि । (अनुव्याख्यानम्)४,२.१२०एफ़् ।&lt;br&gt;&#xA;न्यायसुधा-&lt;br&gt;&#xA;महांश्चासौ मानी चेति महामानी सर्वाभिमानीति यावत् ।&lt;br&gt;&#xA;यथा समस्तराष्षाधिपती राजा तदन्तर्गतस्य ग्राम(क)स्याधिपतिर्भवत्येवं सर्वाभिमानी प्रधानवायुरल्पस्य वायोर्भूतस्याभिमानी भवेदेव ।&lt;br&gt;&#xA;तच्छब्देन भूतशब्देन ।&lt;br&gt;&#xA;न केवलं वायुशब्देनेत्यपेरर्थः ।&lt;br&gt;&#xA;। इति श्रीमन्न्यायसुधायां अनेकलयाधिकरणम् ।&lt;/p&gt;</description>
    </item>
    <item>
      <title>१० परालयाधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/10_parAlayAdhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/4/10_parAlayAdhikaraNa/</guid>
      <description>&lt;p&gt;। अथ श्रीमन्न्यासुधायां परलयाधिकरणम् ।&lt;br&gt;&#xA;। ओं तानि परे तथा ह्याह ओं ।&lt;br&gt;&#xA;इतिसूत्रम् ।&lt;br&gt;&#xA;अस्यार्थः ।&lt;br&gt;&#xA;तानि भूताभिमानिपृभृतीनि दैवानि परे परमात्मनि लीयन्ते तथा ह्याह श्रुतिरिति ।&lt;br&gt;&#xA;अत्र सर्वेषां देवानां परमात्मनि साक्षाल्लयः प्रतीयते ।&lt;br&gt;&#xA;तत्परिहाराय भाष्यं’प्राणद्वारेण’ इति ।&lt;br&gt;&#xA;तत्रापि प्राणे सर्वेषां साक्षाल्लयः प्रतीयते ।&lt;br&gt;&#xA;अतो विस्पष्टं व्याचष्टेतस्मिन्निति ।&lt;br&gt;&#xA;&lt;em&gt;१२,३४२&lt;/em&gt;&lt;br&gt;&#xA;तानि परे तथा ह्य् आह । ब्ब्स्_४,२.१५ ।&lt;br&gt;&#xA;तस्मिन् लयं यान्ति भूतान्यशेषक्रमाविरोधेन स एव विष्णौ । (अनुव्याख्यानम्)४,२.१२१अब् ।&lt;br&gt;&#xA;न्यायसुधा-&lt;br&gt;&#xA;अशेषक्रमविरोधेन श्रुत्याद्युक्तं सर्वं क्रममनुसृत्य ।&lt;br&gt;&#xA;भूतानि भूतादीनि दैवानि तस्मिन्न्प्रधानवायौ लयं यान्ति ।&lt;br&gt;&#xA;स एव विष्णौ लयं याति ।&lt;br&gt;&#xA;यश्च यावदिन्द्र इति श्रुताविन्द्रादीनां प्रधानवायौ लयो ऽभिहितः सो ऽपि न साक्षादित्याहइन्द्रादीनामिति ।&lt;br&gt;&#xA;इन्द्रादीनां तत्र लयः क्रमं तु प्रोक्तं विशेषादनुसृत्य नान्यत् । (अनुव्याख्यानम्)४,२.१२१च्द् ।&lt;br&gt;&#xA;न्यायसुधा-&lt;br&gt;&#xA;तत्र प्रधानवायौ ।&lt;br&gt;&#xA;विशेषादिति तृतीयार्थे पञ्चमी ।&lt;br&gt;&#xA;विशेषवाक्येन प्रोक्तमनुसृत्य व्याख्यातव्यः ।&lt;br&gt;&#xA;न त्वन्यद्वयाख्यानं साक्षात्तत्र लय इति ।&lt;br&gt;&#xA;विशेषवाक्यविरोधादिति भावः ।&lt;br&gt;&#xA;&lt;em&gt;१२,३४३&lt;/em&gt;&lt;br&gt;&#xA;तमेव क्रमं सङ्क्षेपेण तावदाहतस्मादिति ।&lt;br&gt;&#xA;तस्मादशेषा गिरिजां प्रविश्य तयैव रुद्रं सह तेन वाणीम् ।&lt;br&gt;&#xA;तया पतिं प्राप्य सहैव तेन लयं हरौ यान्ति समस्तजीवाः । (अनुव्याख्यानम्)४,२.१२२ ।&lt;br&gt;&#xA;न्यायसुधा-&lt;br&gt;&#xA;विशेषप्रमाणस्य सर्वथानुसर्तव्यत्वादिति भावः ।&lt;br&gt;&#xA;अत्र गिरिजाशब्दो वारुणीसौपर्णीपरो व्याख्येयः ।&lt;br&gt;&#xA;तथा रुद्रशब्दः शेषगरुडपरः ।&lt;br&gt;&#xA;तथाच वक्ष्यति ।&lt;br&gt;&#xA;तया गिरिजया सहैव रुद्रं प्राप्य, पतिं वाण्याः ।&lt;br&gt;&#xA;समस्तजीवा इत्यस्यैव विवरणमशेषा इति ।&lt;br&gt;&#xA;यद्वा रुद्रं प्रविशन्तीत्यध्याहारेण व्याख्येयम् ।&lt;br&gt;&#xA;अस्यैव विवरणमुत्तरवाक्यजातम् ।&lt;br&gt;&#xA;&lt;em&gt;१२,३४४&lt;/em&gt;&lt;br&gt;&#xA;तत्र वायाविन्द्र इति श्रुतावुक्तानामिन्द्रादीनां चतुर्णां पृथिव्यादीनां भूतानां च क्रमेणैव वायौ प्रवेश इति यदुक्तं तत्तावत्प्रपञ्च्यते ।&lt;br&gt;&#xA;&lt;em&gt;१२,३४५&lt;/em&gt;&lt;br&gt;&#xA;इह द्वौ मार्गौ शेषमार्गो गरुडमार्गश्च ।&lt;br&gt;&#xA;तत्र शेषमार्गमादावाहसोमस्त्विति ।&lt;br&gt;&#xA;सोमस्तु वारीशयुतो ऽनिरुद्धं विशत्यसौ काममसौ च वारुणीम् ।&lt;br&gt;&#xA;सा शेषदेवं स गिरं च सैव वायुं विशत्यञ्ज इतीह निर्णयः । (अनुव्याख्यानम्)४,२.१२३ ।&lt;br&gt;&#xA;न्यायसुधा-&lt;br&gt;&#xA;वारीशयुत इत्यनेनाब्देवताया वरुणस्य सोमे लय इत्युच्यते ।&lt;br&gt;&#xA;इहेन्द्रादिचतुष्यये सोमस्य भूतेष्वपां च वायुप्रवेशे निर्णयः ।&lt;br&gt;&#xA;प्राग्गिरिजां रुद्रमित्युक्तम् ।&lt;br&gt;&#xA;इदानीं च गिरं वायुमिति ।&lt;br&gt;&#xA;एते चत्वारः शब्दाः प्रसिद्धपदार्थका इति प्रतीतिं वारयितुमाहउमेति ।&lt;br&gt;&#xA;उमागिरीशावपि भारतीराविति स्म वाग् वेदगता ब्रवीति ।&lt;br&gt;&#xA;अहीन्द्रपत्नीमहिपं विरिञ्चपत्नीं विरिञ्चं च विमुक्तिकाले । (अनुव्याख्यानम्)४,२.१२४ ।&lt;br&gt;&#xA;न्यायसुधा-&lt;br&gt;&#xA;उमागिरीशाविति भारतीरावित्यपि ।&lt;br&gt;&#xA;ईरः समीरः ।&lt;br&gt;&#xA;वागित्येतत्पर्यायसमुदायो गृह्यते ।&lt;br&gt;&#xA;प्रतीतार्थत्वे किं बाधकमित्यत उक्तम्विमुक्तिकाल इति ।&lt;br&gt;&#xA;विमुक्तिप्रतिपादनावसरे ।&lt;br&gt;&#xA;एतेनोमादीनां चतुर्णामिह जन्मनि मुक्त्यभावादिति बाधकं सूचितं भवति ।&lt;br&gt;&#xA;वेदवाक्यानुसारिणो वयमपि तथैव प्रयुक्तवन्तः स्म इति भावः ।&lt;br&gt;&#xA;उमादिशब्दानां वारुण्यादिवृत्तौ किं निमित्तमित्यत आहत एवेति ।&lt;br&gt;&#xA;त एव यत् तत्पदमाप्नुवन्ति &amp;hellip; । (अनुव्याख्यानम्)४,२.१२५अ ।&lt;br&gt;&#xA;न्यायसुधा-&lt;br&gt;&#xA;यद्यस्मात्त उमाद्या एव तत्पदं वारुण्यादिपदमुत्तरकल्पे प्राप्नुवन्ति तस्मादिति पूर्वेण सम्बन्धः ।&lt;br&gt;&#xA;अनेनोमात्वादीनां वारुणीत्वादीनां चैकद्रव्यसम्बन्धो लक्षणाबीजमित्युक्तं भवति ।&lt;br&gt;&#xA;प्रसिद्धपदत्यागेनाप्रसिद्धपदप्रयोगे किं&lt;br&gt;&#xA;प्रयोजनमित्यत आहतत्काल इति ।&lt;br&gt;&#xA;&amp;hellip; तत्काल एतान् समुपास्य जीवाः ।&lt;br&gt;&#xA;ब्रह्मत्वकाले प्रविशन्ति चैतानीति स्म वाक् तादृशतामुपैति । (अनुव्याख्यानम्)४,२.१२५ब्द् ।&lt;br&gt;&#xA;न्यायसुधा-&lt;br&gt;&#xA;तत्काले उमात्वादिकाले ।&lt;br&gt;&#xA;एतानुमादीन्देवान् ।&lt;br&gt;&#xA;ब्रह्मत्वकाले तेषामेव वाय्वादीनां ब्रह्मत्वादेः काले ।&lt;br&gt;&#xA;एतान् वारुण्यादीन् ।&lt;br&gt;&#xA;चो यस्मादित्यर्थे ।&lt;br&gt;&#xA;इति तस्मात् ।&lt;br&gt;&#xA;वाक् वेदवाणी ।&lt;br&gt;&#xA;तादृशताम् उमादिशब्दवत्ताम् ।&lt;br&gt;&#xA;&lt;em&gt;१२,३४६&lt;/em&gt;&lt;br&gt;&#xA;एतदुक्तं भवति ।&lt;br&gt;&#xA;यो यस्मिन्नतिपरिचयवांस्तस्याश्रमान्तरप्राप्त्यादिना नामान्तरे प्राप्ते ऽपि प्रयोग इति किं प्रयोजनान्वेषणेनेति ।&lt;br&gt;&#xA;&lt;em&gt;१२,३४७&lt;/em&gt;&lt;br&gt;&#xA;इदानीं गरुडमार्गमाहसूयर् इति ।&lt;br&gt;&#xA;सूर्यो ऽग्नियुक्तो गुरुमाप्य तेन शक्रं सहैनेन सुपर्णपत्नीम् ।&lt;br&gt;&#xA;तया सुपर्णं सह तेन वाणीं ब्रह्माणमेतद्गत एव याति । (अनुव्याख्यानम्)४,२.१२६ ।&lt;br&gt;&#xA;न्यायसुधा-&lt;br&gt;&#xA;अग्नियुक्त इत्यनेनाग्नेः सूर्ये लय इत्युच्यते ।&lt;br&gt;&#xA;अनेनाग्निरिन्द्र इति श्रुतिः परम्परापेक्षेत्युक्तं भवति ।&lt;br&gt;&#xA;एतद्गतो वाणीगत एव ।&lt;br&gt;&#xA;एतेनेन्द्रादिष्विन्द्रादित्यबृहस्पतीनां, भूतेषु तेजसो, वायौ लयो विवृतो भवति ।&lt;br&gt;&#xA;नन्वेतत्’इन्द्र उमायामुमा रुद्रे विलीयते’ इति श्रुतिविरुद्धम् ।&lt;br&gt;&#xA;उमारुद्रशब्दयोः स्वार्थपरित्यागे ऽपि वारुणीशेषपरतया व्याख्यातत्वादित्यत आहइन्द्रेति ।&lt;br&gt;&#xA;इन्द्रप्रवेशस्तु यदोच्यते ऽत्र तदा ह्युमेत्येव सुपर्णपत्नी ।&lt;br&gt;&#xA;उक्ता सुपर्णश्च गिरीशनाम्ना ततो विरोधश्च न कश्चनात्र । (अनुव्याख्यानम्)४,२.१२७ ।&lt;br&gt;&#xA;न्यायसुधा-&lt;br&gt;&#xA;यदातदाशब्दावधिकरणमात्रस्यापलक्षकौ यत्र श्रुतौ अत्र उमायामिन्द्रप्रवेश उच्यते ।&lt;br&gt;&#xA;तस्याश्चोमाया रुद्रे ।&lt;br&gt;&#xA;सुपर्णपत्न्नयेव ।&lt;br&gt;&#xA;गिरीशनाम्ना गिरीशपर्यायेण ।&lt;br&gt;&#xA;सौपर्ण्यामिन्द्रलयस्य बलवच्छतिसिद्धत्वादिति हिशब्दः ।&lt;br&gt;&#xA;अत्र पदसादृश्यं प्रवृत्तिनिमित्तमिति भावः ।&lt;br&gt;&#xA;&lt;em&gt;१२,३४९&lt;/em&gt;&lt;br&gt;&#xA;अधुना’तानि परे’ इत्युक्तानां हिरण्यगर्भे लयप्रकारमाहभृग्वादय इति ।&lt;br&gt;&#xA;भृग्वादयो दक्षमवाप्य तेन प्राप्येन्द्रमेतेन सुपर्णपत्नीम् ।&lt;br&gt;&#xA;विशन्ति ये मनवो राजमुख्या मनुं प्रविश्यात्र गता महेन्द्रम् । (अनुव्याख्यानम्)४,२.१२८ ।&lt;br&gt;&#xA;न्यायसुधा-&lt;br&gt;&#xA;सुपर्णपत्न्नयाः सुपर्णे लयः सिद्ध एव ।&lt;br&gt;&#xA;इन्द्रपर्यन्तमेव वक्तव्ये ऽधिकवचनमुक्तदार्ढ्यार्थम् ।&lt;br&gt;&#xA;एवमुत्तरत्रापि ।&lt;br&gt;&#xA;ये मनवो वैवस्वताद्याः ये च राजमुख्याः प्रियव्रताद्यास्ते स्वायम्भुवमनुं प्रविश्य अत्र स्वायम्भुवे मनौ गता वर्तमाना महेन्द्रम् ।&lt;br&gt;&#xA;विशन्तीत्युभयत्र सम्बध्यते ।&lt;br&gt;&#xA;भूतेषु पृथिव्याकाशयोर्लयप्रकारो वक्तव्यस्तमाह आकाश इति&lt;br&gt;&#xA;आकाश उर्वी च गुरुं प्रविश्य तेनैव यातः पुरुहूतदेवम् ।&lt;br&gt;&#xA;सनादयो यतयः काममेव विशन्ति शिष्टा अपि हव्यवाहम् । (अनुव्याख्यानम्)४,२.१२९ ।&lt;br&gt;&#xA;न्यायसुधा-&lt;br&gt;&#xA;वायुभूतस्य मुख्याभिमानी प्रधानवायुरित्युक्तम् ।&lt;br&gt;&#xA;अमुख्याभिमानिनस्तु’शक्रं मरुद्गणाः’ इति लयो वक्ष्यते ।&lt;br&gt;&#xA;सनादय इति ।&lt;br&gt;&#xA;सनत्कुमारव्यतिरिक्ताः ।&lt;br&gt;&#xA;तस्य कामावतारत्वात् ।&lt;br&gt;&#xA;कामस्य तु वारुण्यामुक्त एव लयः ।&lt;br&gt;&#xA;शिष्या उक्तेभ्यः ।&lt;br&gt;&#xA;एतेन’अग्नौ सर्वे देवा विलीयन्ते’ इत्यस्य विषयो दर्शितः ।&lt;br&gt;&#xA;अस्यापवादमाहवर्णाश्रमेति ।&lt;br&gt;&#xA;वर्णाश्रमाचाररता मनुष्या धर्मं मनुं सो ऽपि समेति काले ।&lt;br&gt;&#xA;तमेव सर्वे पितरः सुरानुगाः सर्वे कुबेरं स च सोममेव । (अनुव्याख्यानम्)४,२.१३० ।&lt;br&gt;&#xA;न्यायसुधा-&lt;br&gt;&#xA;एतत्प्रसङ्गान्मुक्तौ प्रवेशमात्रमुक्तं न तु देहलयः ।&lt;br&gt;&#xA;तेषामुत्क्रमणस्य विद्यमानत्वात् ।&lt;br&gt;&#xA;वर्णाश्रमाचाररता इत्यनेन मनुष्याणां मुक्तौ वर्णाश्रमवत्त्वमस्तीति सूचयति ।&lt;br&gt;&#xA;धर्मस्य तु स्वायम्भुवे मनौ लय एव ।&lt;br&gt;&#xA;काले मोक्षकाले ।&lt;br&gt;&#xA;सर्वे पितरः तं धर्ममेव संयान्ति ।&lt;br&gt;&#xA;सर्वे सुरानुगा गन्धर्वाद्या कुबेरम् ।&lt;br&gt;&#xA;उपसंहरतिविमुक्तीति ।&lt;br&gt;&#xA;&lt;em&gt;१२,३५०&lt;/em&gt;&lt;br&gt;&#xA;विमुक्तिकाले प्रविशन्त्यभीक्ष्णं भोगांश्च तद्देहगताः प्रभुञ्जते । (अनुव्याख्यानम्)४,२.१३१अब् ।&lt;br&gt;&#xA;न्यायसुधा-&lt;br&gt;&#xA;एवं सर्वे यथोक्तप्रकारेण विमुक्तिकाले प्रविशन्त्युत्तमानिति शेषः ।&lt;br&gt;&#xA;न केवलं प्रविशन्ति किं तर्हीत्यत आहअभीक्ष्णमिति ।&lt;br&gt;&#xA;आविष्यग्रहवदित्यर्थः ।&lt;br&gt;&#xA;किमनेन प्रवेशेनेत्यत आहआनन्देति ।&lt;br&gt;&#xA;आनन्दसुव्यक्तिरमुत्र तेषां भवत्य् &amp;hellip; । (अनुव्याख्यानम्)४,२.१३१च् ।&lt;br&gt;&#xA;न्यायसुधा-&lt;br&gt;&#xA;अमुत्र उत्तमेषु प्रवेशेन ।&lt;br&gt;&#xA;&lt;em&gt;१२,३५१&lt;/em&gt;&lt;br&gt;&#xA;प्रविष्यानां पुनर्निर्गमो ऽस्ति न वेति शङ्कायामाहअतश्चेति ।&lt;br&gt;&#xA;&amp;hellip; अतश्चेष्यत एव निर्गताः ।&lt;br&gt;&#xA;क्रीडन्ति &amp;hellip; । (अनुव्याख्यानम्)४,२.१३१दे ।&lt;br&gt;&#xA;न्यायसुधा-&lt;br&gt;&#xA;अत एभ्य उत्तमेभ्यो निर्गताश्चेति सम्बन्धः ।&lt;br&gt;&#xA;इष्यम् इच्छा ।&lt;br&gt;&#xA;नपुंसके भावे क्तः ।&lt;br&gt;&#xA;निर्गतानां पुनः प्रवेशो ऽस्ति न वेत्यत आहभूयश्चेति ।&lt;br&gt;&#xA;&amp;hellip; भूयश्च समाविशन्ति तानेव &amp;hellip; । (अनुव्याख्यानम्)४,२.१३१एफ़् ।&lt;br&gt;&#xA;न्यायसुधा-&lt;br&gt;&#xA;तान् पूर्वप्रविष्यानेव ।&lt;br&gt;&#xA;नन्वेवंविधा मुक्तिः क्वापि नोपलब्धेत्यत आहसायुज्यमिति ।&lt;br&gt;&#xA;&amp;hellip; सायुज्यमिदं वदन्ति । (अनुव्याख्यानम्)४,२.१३१फ़् ।&lt;br&gt;&#xA;न्यायसुधा-&lt;br&gt;&#xA;वदन्ति पुराणादीनि ।&lt;br&gt;&#xA;सयुजां भावो हि सायुज्यम् ।&lt;br&gt;&#xA;किमिदं सायुज्यं सर्वेषामस्ति ।&lt;br&gt;&#xA;नेति ब्रूमः ।&lt;br&gt;&#xA;तर्हि सायुज्यहीनानां कीदृशी वृत्तिरित्यत आहसायुज्येति ।&lt;br&gt;&#xA;&lt;em&gt;१२,३५२&lt;/em&gt;&lt;br&gt;&#xA;सायुज्यहीनाश्च लये तु सर्वे प्रोक्तेन मार्गेण विशन्ति सृष्टौ ।&lt;br&gt;&#xA;बहिश्च निर्यान्ति &amp;hellip; । (अनुव्याख्यानम्)४,२.१३२अच् ।&lt;br&gt;&#xA;न्यायसुधा-&lt;br&gt;&#xA;लये तु लय एव ।&lt;br&gt;&#xA;विशन्त्युत्तमान् ।&lt;br&gt;&#xA;बहिस्तेभ्यः ।&lt;br&gt;&#xA;एतत्सायुज्यभाजामपि समानमिति नेत्याहतत इति ।&lt;br&gt;&#xA;&amp;hellip; ततो ऽन्यदापि सायुज्यभाजां भवति प्रवेशः । (अनुव्याख्यानम्)४,२.१३२च्द् ।&lt;br&gt;&#xA;न्यायसुधा-&lt;br&gt;&#xA;ततः लयकालात् ।&lt;br&gt;&#xA;&lt;em&gt;१२,३५३&lt;/em&gt;&lt;br&gt;&#xA;नन्वेतत्सर्वं कुतः प्रमाणात्प्रतिपत्तव्यमित्यत आहउक्तमिति ।&lt;br&gt;&#xA;उक्तं समस्तं परमश्रुतौ हि प्रोक्तं च &amp;hellip; । (अनुव्याख्यानम्)४,२.१३३अब् ।&lt;br&gt;&#xA;न्यायसुधा-&lt;br&gt;&#xA;अस्यास्मिंल्लय इत्युक्तं समस्तम् ।&lt;br&gt;&#xA;परमश्रुतिश्च विस्तरभयान्न पठिता ।&lt;br&gt;&#xA;चशब्द उत्तरवाक्येन सम्बद्धयते ।&lt;br&gt;&#xA;प्रमाणान्तरमाहसर्गेति ।&lt;br&gt;&#xA;&amp;hellip; सर्गक्रमतो विपर्ययः ।&lt;br&gt;&#xA;मुक्तौ &amp;hellip; । (अनुव्याख्यानम्)४,२.१३३ब्च् ।&lt;br&gt;&#xA;न्यायसुधा-&lt;br&gt;&#xA;मुक्तौ सर्गक्रमतो विपर्यय इति ।&lt;br&gt;&#xA;यो यस्माज्जातस्तस्य तस्मिन्मुक्तिरिति तावदङ्गीकरणीयमित्यर्थः ।&lt;br&gt;&#xA;एतच्चापवादाभावे सतीति ज्ञेयम् ।&lt;br&gt;&#xA;तथाच न्यायविवरणे ।&lt;br&gt;&#xA;कुत एतदित्यत आहलय इति ।&lt;br&gt;&#xA;&amp;hellip; लये यद्वद् &amp;hellip; । (अनुव्याख्यानम्)४,२.१३३च् ।&lt;br&gt;&#xA;न्यायसुधा-&lt;br&gt;&#xA;साधारणप्रलये सर्गक्रमाद्विपर्ययस्य सत्त्वादिति भावः ।&lt;br&gt;&#xA;एतदपि कुत इत्यत आहअथो इति ।&lt;br&gt;&#xA;&amp;hellip; अथो लयश्च विपर्ययेणेत्यवदद् गिरां पतिः । (अनुव्याख्यानम्)४,२.१३३च्द् ।&lt;br&gt;&#xA;न्यायसुधा-&lt;br&gt;&#xA;अथोशब्दो ऽर्थान्तरे ।&lt;br&gt;&#xA;विपर्ययेण सर्गक्रममपेक्ष्य ।&lt;br&gt;&#xA;अवदत् उपपादितवान् ।&lt;br&gt;&#xA;गिरां वेदवाचां प्रभुः सूत्रकारः ।&lt;br&gt;&#xA;यथा’विपर्ययेण तु क्रमो ऽत्र उपपद्यते च’ इति ।&lt;br&gt;&#xA;लये सृष्टिक्रमतो विपर्ययश्चेन्मुक्तौ तथा भाव्यमित्यत्र किं नियमाकमित्यत आहलय इति ।&lt;br&gt;&#xA;लयो यतो मुक्तिरियं सुराणां &amp;hellip; । (अनुव्याख्यानम्)४,२.१३४अ ।&lt;br&gt;&#xA;न्यायसुधा-&lt;br&gt;&#xA;यतः कारणात्सुराणां लय एवेयं मुक्तिर्न तु मनुष्याणामिव प्रागेव देहादुत्क्रान्तिः ।&lt;br&gt;&#xA;तस्मादुक्तं युक्तम् ।&lt;br&gt;&#xA;सामान्यविशेषभावान्न साध्यविशिष्यतादोषः ।&lt;br&gt;&#xA;सर्गश्चोक्तानुगुण एव श्रुत्यादिसिद्ध इति भावः ।&lt;br&gt;&#xA;ननु प्राङ् मुक्तानां भोगादिकं समर्थितम् ।&lt;br&gt;&#xA;इदानीं तूच्यते लय एव मुक्तिरिति ।&lt;br&gt;&#xA;तत्कथं पूर्वापरविरोधो न भवतीत्यत आहभोग इति ।&lt;br&gt;&#xA;&lt;em&gt;१२,३५४&lt;/em&gt;&lt;br&gt;&#xA;&amp;hellip; भोगो विशेषेण च &amp;hellip; । (अनुव्याख्यानम्)४,२.१३४ब् ।&lt;br&gt;&#xA;न्यायसुधा-&lt;br&gt;&#xA;विशेषेण देवपदादप्यतिशयेन ।&lt;br&gt;&#xA;देहहानिलक्षणा मुक्तिर्लयान्न विशिष्यत इत्युक्तं न तु सर्वापीति भावः ।&lt;br&gt;&#xA;अत एव प्रागियमित्युक्तम् ।&lt;br&gt;&#xA;&lt;em&gt;१२,३५६&lt;/em&gt;&lt;br&gt;&#xA;भोगश्च मुक्तिरिति सूत्रकारानुक्तं कस्मादुपसङ्खयेयमित्यत आहयमिति ।&lt;br&gt;&#xA;&amp;hellip; यं वदिष्यति । (अनुव्याख्यानम्)४,२.१३४ब् ।&lt;br&gt;&#xA;न्यायसुधा-&lt;br&gt;&#xA;यं भोगं चतुर्थपादे सूत्रकारो वक्ष्यति मुक्तित्वेन सः ।&lt;br&gt;&#xA;प्रमाणान्तरं चाहउक्तश्चेति ।&lt;br&gt;&#xA;&lt;em&gt;१२,३५७&lt;/em&gt;&lt;br&gt;&#xA;उक्तश्च बिम्बप्रतिबिम्बभावः पिङ्गश्रुतावुक्तलयानुसारतः । (अनुव्याख्यानम्)४,२.१३४च्द् ।&lt;br&gt;&#xA;न्यायसुधा-&lt;br&gt;&#xA;बिम्बप्रतिबिम्बभावो देवानामुक्तलयानुसारत इति ।&lt;br&gt;&#xA;यस्मिन्यस्यास्माभिर्लय उक्तः स बिम्बः अपरः प्रतिबिम्ब इत्युक्तमस्तीत्यर्थः ।&lt;br&gt;&#xA;ततः किमित्यत आहबिम्ब इति ।&lt;br&gt;&#xA;बिम्बे लयो यन्नियतश्च मुक्तौ चिदात्मनां तद्वशता च सर्वदा । (अनुव्याख्यानम्)४,२.१३५अब् ।&lt;br&gt;&#xA;न्यायसुधा-&lt;br&gt;&#xA;मोक्षानन्तरमपि सर्वदा ।&lt;br&gt;&#xA;एतदुत्तरत्रोपयोगि ।&lt;br&gt;&#xA;प्रसङ्गादिहोक्तम् ।&lt;br&gt;&#xA;यद्यस्मान्मुक्तौ प्रतिबिम्बस्य बिम्बे लयो नियतः प्रमाणप्रसिद्धः, तानि चान्यत्र तस्मादुक्तं युक्तमिति ।&lt;br&gt;&#xA;&lt;em&gt;१२,३५८&lt;/em&gt;&lt;br&gt;&#xA;यदुक्तं सर्वेषां भूतानां प्राणे लयस्तस्य विष्णाविति तदसत् ।&lt;br&gt;&#xA;‘प्राणस्तेजसि तेजनः परस्यां देवतायाम्’ इति श्रुतिविरोधात् ।&lt;br&gt;&#xA;बिम्बे प्रतिबिम्बस्य लय इति चासत् ।&lt;br&gt;&#xA;नहि प्राणस्तेजाभूतस्य प्रतिबिम्ब इत्यत आहतेजो ऽभिधामिति ।&lt;br&gt;&#xA;तेजो ऽभिधां तु श्रियमाप्य विष्णुमग्रे ततः पुत्रतयैव वायुः ।&lt;br&gt;&#xA;आप्तः प्रसूतः पुनरेव विष्णुं प्रविश्य मुक्तः प्रळये ऽत्र तिष्ठति । (अनुव्याख्यानम्)४,२.१३५च्फ़् ।&lt;br&gt;&#xA;न्यायसुधा-&lt;br&gt;&#xA;वायुः प्रलये तेजो ऽभिधां श्रियमाप्य तत्र लीनो भूत्वा विष्णुमाप्तः ।&lt;br&gt;&#xA;सृष्टिकाले जाते ऽग्रे सर्वेभ्यः पूर्वं, ततो विष्णोः, पुत्रतया हिरण्यगर्भत्वेन प्रसूतः ।&lt;br&gt;&#xA;पुनरेव प्रलये मुक्तौ विष्णुं प्रविश्य अत्र विष्णौ तिष्ठति ।&lt;br&gt;&#xA;इदमुक्तं भवति ।&lt;br&gt;&#xA;तेजःशब्दस्य लक्ष्मीवाचित्वान्नोक्तविरोधः ।&lt;br&gt;&#xA;एवं तर्हि’विलीनो हि प्रकृतौ संसारमेति’ इति श्रुतेर्वायोः संसारप्रसङ्ग इति चेन्न ।&lt;br&gt;&#xA;इष्टत्वात् ।&lt;br&gt;&#xA;हिरण्यगर्भत्वेन पुनजर्ननाङ्गीकारात् ।&lt;br&gt;&#xA;एवमपि ब्रह्मविदो मुक्त्यभावप्रसङ्ग इति चेन्न ।&lt;br&gt;&#xA;हिरण्यगर्भत्वानन्तरं मुक्तिस्वीकारादिति ।&lt;br&gt;&#xA;इदं च प्राणशब्दस्य वायुवाचित्वपक्षमादायोक्तम् ।&lt;br&gt;&#xA;हिरण्यगर्भवाचित्वपक्षे तु भाष्योक्तं द्रष्टव्यम् ।&lt;br&gt;&#xA;मुक्तानां स्वस्तोत्तमदेवताः प्रविश्यावस्थानमित्युक्तम् ।&lt;br&gt;&#xA;नैतावदेव ।&lt;br&gt;&#xA;किन्तु भगवत्प्रवेशो ऽप्यस्ति ।&lt;br&gt;&#xA;उक्तश्च भोगो नानन्दस्य जनकः किन्तु व्यञ्जक एव ।&lt;br&gt;&#xA;आनन्दस्तु स्वरूपभूत इत्याहसर्वे ऽपीति ।&lt;br&gt;&#xA;सर्वे ऽपि ते मुक्तगणा अमन्दसान्द्रं निजानन्दमशेषतो ऽपि ।&lt;br&gt;&#xA;भुञ्जन्त एवासत ईशदेहे लये ऽथ सर्गे बहिरेव यान्ति । (अनुव्याख्यानम्)४,२.१३६ ।&lt;br&gt;&#xA;न्यायसुधा-&lt;br&gt;&#xA;सर्वे ऽपीत्युक्ते देवानां प्रकृतत्वात्त एवेति प्रतीतिं वारयितुमशेषतो ऽपीत्युक्तम् ।&lt;br&gt;&#xA;भुञ्जन्तः अनुभवन्तः ।&lt;br&gt;&#xA;&lt;em&gt;१२,३५९&lt;/em&gt;&lt;br&gt;&#xA;शिष्टा हव्यवाहमित्यस्यापवादान्तरमाहप्रयातीति ।&lt;br&gt;&#xA;प्रयाति धर्मं निरृतिस्तु शक्रं मरुद्गणाः पार्षदास्तथैव ।&lt;br&gt;&#xA;सर्वे ऽनिरुद्धं पृतनाधिपाद्यास् &amp;hellip; । (अनुव्याख्यानम्)४,२.१३७अच् ।&lt;br&gt;&#xA;&lt;em&gt;१२,३६०&lt;/em&gt;&lt;br&gt;&#xA;न्यायसुधा-&lt;br&gt;&#xA;निरृतिस्तु धर्मं प्रयाति ।&lt;br&gt;&#xA;मरुद्गणाः शक्रं प्रयान्ति ।&lt;br&gt;&#xA;तथाशब्दः समुच्चये ।&lt;br&gt;&#xA;पृतनाधिपाद्या विष्वक्सेनाद्याः सर्वे भगवतः पार्षदा अनिरुद्धं प्रयान्ति ।&lt;br&gt;&#xA;देहलयार्थमिति शेषः ।&lt;br&gt;&#xA;अनिरुद्धस्य तु कामे लय उक्त एवेत्येवार्थः ।&lt;br&gt;&#xA;अत्र प्रमाणमाहतुरेति ।&lt;br&gt;&#xA;&amp;hellip; तुरश्रुतिर्हीत्थम् &amp;hellip; । (अनुव्याख्यानम्)४,२.१३७च्द् ।&lt;br&gt;&#xA;न्यायसुधा-&lt;br&gt;&#xA;अत एवैतत्तत्रैव नोक्तं परमश्रुतावनुक्तत्वात् ।&lt;br&gt;&#xA;&lt;em&gt;१२,३६१&lt;/em&gt;&lt;br&gt;&#xA;पादार्थमुपसंहरतिइयमिति ।&lt;br&gt;&#xA;&amp;hellip; इयं विमुक्तिः । (अनुव्याख्यानम्)४,२.१३७द् ।&lt;br&gt;&#xA;न्यायसुधा-&lt;br&gt;&#xA;देवादीनां देहलयरूपा विमुक्तिरुक्तेति ।&lt;br&gt;&#xA;। इति श्रीमत्पूर्णप्रमतिभगवत्पादसुकृतेरनुव्याख्यानस्य प्रगुणजयतीर्थाख्ययतिना कृतायां टीकायां विषमपदवाक्यार्थविवृतौ चतुर्थे ऽध्याये&lt;br&gt;&#xA;ऽत्रोत्क्रमणचरणः पर्यवसितः ।&lt;br&gt;&#xA;अध्यय ४, पद ३&lt;br&gt;&#xA;&lt;em&gt;१२,३६२&lt;/em&gt;&lt;br&gt;&#xA;मार्गो गम्यं चास्मिन्पाद उच्यत इति भाष्यम् ।&lt;br&gt;&#xA;तत्प्राक् प्रसङ्गाद्विवृतमपीहावरप्राप्तौ विशेषतो विवृणोति उत्क्रान्तेति ।&lt;br&gt;&#xA;उत्क्रान्तमार्गश्च विमुक्तगम्यं पादोदितम् &amp;hellip; । (अनुव्याख्यानम्)४,३.१अब् ।&lt;br&gt;&#xA;न्यायसुधा-&lt;br&gt;&#xA;ये शरीरादुत्क्रान्ता मानुषास्तेषां मार्गो भगवल्लोकगमनार्थः ।&lt;br&gt;&#xA;गम्यमपि तेषामेवेति प्रतीतिनिरासायोक्तम् विमुक्तेति ।&lt;br&gt;&#xA;ये कर्मणो देहाच्च विमुक्तास्तेषां सर्वेषामपि गम्यम् ।&lt;br&gt;&#xA;इदमुभयमेतत्पादोदितम् ।&lt;br&gt;&#xA;अत्राधिकरणेषु पूर्वपक्षयुक्तिः सिद्धान्तयुक्तीश्चाह सुक्रमेति ।&lt;br&gt;&#xA;&amp;hellip; सुक्रमविक्रमौ च । (अनुव्याख्यानम्)४,३.१ब् ।&lt;br&gt;&#xA;&lt;em&gt;१२,३६३&lt;/em&gt;&lt;br&gt;&#xA;न्यायसुधा-&lt;br&gt;&#xA;सान्तानिकं प्राप्तिरभीष्यता च सौकयर्मित्यन्यमतस्य तर्काः । (अनुव्याख्यानम्)४,३.१च्द् ।&lt;br&gt;&#xA;विशेषसम्प्राप्तिरुरुत्वमाप्तिः क्रमानुरागः कथितानुवृत्तिः ।&lt;br&gt;&#xA;सिद्धान्तनिर्णीतिकराः &amp;hellip; । (अनुव्याख्यानम्)४,३.२अच् ।&lt;br&gt;&#xA;न्यायसुधा-&lt;br&gt;&#xA;अन्यमतस्येति जातावेकवचनम् ।&lt;br&gt;&#xA;सिद्धान्तनिर्णीतिकरास्तर्का इति शेषः ।&lt;br&gt;&#xA;ओं अप्रतीकालम्बनान्नयतीति बादरायण उभयथा च दोषात्तत्क्रतुश्च ओं ।&lt;br&gt;&#xA;विमुक्तगम्यं प्रतिपादयितुमिदं सूत्रम् ।&lt;br&gt;&#xA;तद्भाष्ये न विस्पष्टमित्यतः स्पष्टीकरिष्यन्प्रतीकशब्दार्थं तावदाह प्रतीकमिति ।&lt;br&gt;&#xA;&lt;em&gt;१२,३६४&lt;/em&gt;&lt;br&gt;&#xA;अप्रतीकालम्बनान् नयतीति बादरायण उभयथा च दोषात् तत्क्रतुश् च । ब्ब्स्_४,३.१५ ।&lt;br&gt;&#xA;&amp;hellip; प्रतीकं देहादिकं &amp;hellip; । (अनुव्याख्यानम्)४,३.२च्द् ।&lt;br&gt;&#xA;न्यायसुधा-&lt;br&gt;&#xA;आदिपदेन मनःप्रभृतीनां भगवत्प्रतिमानां ग्रहणम् ।&lt;br&gt;&#xA;यद्यपि सूत्रे ऽप्रतीकालम्बनानां गम्यमुक्तं प्रतीकालम्बनानां तु परिशेषसिद्धम् ।&lt;br&gt;&#xA;तथाप्यस्पष्टस्पष्टीकरणार्थं प्रवृत्तत्वादभावस्य भावपूर्वकत्वाच्च परिशेषसिद्धमेवार्थमादावाह तद्गतमिति ।&lt;br&gt;&#xA;&amp;hellip; तद्गतमेव ये नराः । (अनुव्याख्यानम्)४,३.२द् ।&lt;br&gt;&#xA;उपासते ते पुरतः समाप्नुयुर्ब्रह्माणमस्मान्मतिमाप्य विष्णुम् ।&lt;br&gt;&#xA;प्राप्स्यन्त्य् &amp;hellip; । (अनुव्याख्यानम्)४,३.३अच् ।&lt;br&gt;&#xA;न्यायसुधा-&lt;br&gt;&#xA;प्रतीकगतमेव विष्णुम् ।&lt;br&gt;&#xA;ते प्रतीकालम्बनाः ।&lt;br&gt;&#xA;पुरतः प्राक् प्रलयकालात् ।&lt;br&gt;&#xA;अस्मात् ब्रह्मणः ।&lt;br&gt;&#xA;मतिं भगवज्ज्ञानविशेषम् ।&lt;br&gt;&#xA;प्राप्स्यन्ति प्रलये ।&lt;br&gt;&#xA;इदानीं सूत्रितामप्रतीकालम्बनानां गतिं प्रपञ्चयति अत इति ।&lt;br&gt;&#xA;&amp;hellip; अतो ऽन्ये ऽपि तमाप्य तस्माद्धरिं गता मुक्तिभाजः परान्ते । (अनुव्याख्यानम्)४,३.३च्द् ।&lt;br&gt;&#xA;न्यायसुधा-&lt;br&gt;&#xA;प्रतीकालम्बनेभ्यो ऽन्ये व्योप्तोपासका अप्रतीकालम्बनाः ।&lt;br&gt;&#xA;प्रथमतस्तं विष्णुमाप्यापि परान्तकाले ।&lt;br&gt;&#xA;तस्माद्विष्णोस्तं ब्रह्माणमाप्य हरिं गता भवन्तीति ।&lt;br&gt;&#xA;। इति श्रीमत्पूणर्प्रमतिभगवत्पादसुकृतेरनुव्याख्यानस्य प्रगुणजयतीर्थाख्ययतिना कृतायां टीकायां विषमपादवाक्यार्थविवृतौ चतुर्थाध्याये&lt;br&gt;&#xA;ऽ(र्चिःप्रभृति)स्मिन्गमनचरणः पर्यवसितः ।&lt;br&gt;&#xA;। इति श्रीमन्न्यायसुधायां चतुर्थाध्यायस्य तृतीयः पादः ।&lt;/p&gt;</description>
    </item>
  </channel>
</rss>
