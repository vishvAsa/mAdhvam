<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;2 on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/</link>
    <description>Recent content in &#43;2 on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/index.xml" rel="self" type="application/rss+xml" />
    <item>
      <title>०१ नविलक्षणत्वाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/01_navilaxaNatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/01_navilaxaNatvAdhikaraNam/</guid>
      <description>&lt;p&gt;&lt;em&gt;५,७१&lt;/em&gt;&lt;br&gt;&#xA;। अथ श्रीमन्न्यायसुधायां नविलक्षणत्वाधिकरणम् ।&lt;br&gt;&#xA;। ओं न विलक्षणत्वादस्य तथात्वं च शब्दात् ओं ।&lt;br&gt;&#xA;परिहृतः स्मृतिविरोधः ।&lt;br&gt;&#xA;सम्प्रति युक्तिविरोधः परिह्रियते ।&lt;br&gt;&#xA;तथाहि ।&lt;br&gt;&#xA;श्रुत्यादिसमन्वयेन खलु जगज्जन्मादिकारणत्वं ब्रह्मणो निरूपितम् ।&lt;br&gt;&#xA;तत्र श्रुतेरेव प्रामाण्यं तावद्दुर्लभम् ।&lt;br&gt;&#xA;यद्धि फलव्यभिचारि तदप्रमाणं दृष्टम् ।&lt;br&gt;&#xA;यथा विप्रलम्भकवाक्यम् ।&lt;br&gt;&#xA;फलव्यभिचारिणी च श्रुतिः ।&lt;br&gt;&#xA;पुत्रकामेष्ययाद्यनुष्ठाने ऽपि कदाचित्पुत्रजन्माद्यनुपलब्धेः ।&lt;br&gt;&#xA;अन्यथा फलानुपलब्ध्योक्तं पाशुपताद्यप्रामाण्यमपि न स्यात् ।&lt;br&gt;&#xA;एकदेशे चाप्रामाण्ये तन्न्यायेनैकदेशान्तरस्याप्यप्रामाण्यानुमानं सुलभमेव ।&lt;br&gt;&#xA;किञ्च यदबुद्धिपूर्वकं तदप्रमाणं यथा पिपीलिकालिपिः ।&lt;br&gt;&#xA;अबुद्धिपूर्वकश्च वेदो ऽपौरुषेयत्वाङ्गीकारात् ।&lt;br&gt;&#xA;पौरुषेयत्वे च मूलप्रमाणशून्यत्वादप्रमाणमेव, विप्रलम्भकवाक्यवत् ।&lt;br&gt;&#xA;अपि चाप्ताप्रणीतवाक्यत्वादुन्मत्तवाक्यवदप्रामाण्यं वेदस्यानुमेयम् ।&lt;br&gt;&#xA;यदा वेदस्य ई(एता)दृशी दशा तदा का वातस्मृतीतिहासपुराणानां फलव्यभिचारादि(दोष)खर्खराणां प्रामाण्यस्य ।&lt;br&gt;&#xA;तथाच वेदादिसमन्वयेन न जगज्जन्मादिकारणत्वं ब्रह्मणः सिद्धयतीत्येवं प्राप्ते तत्प्रतिविधानाथर्स्य न विलक्षणत्वादिति सूत्रस्य&lt;br&gt;&#xA;तात्पर्यमाहनित्यत्वादिति ।&lt;br&gt;&#xA;न विलक्षणत्वाद् अस्य तथात्वं च शब्दात् । ब्ब्स्_२,१.४ ।&lt;br&gt;&#xA;&amp;hellip; नित्यत्वात् पुरुषोद्भवैः ।&lt;br&gt;&#xA;उज्खितं सर्वदोषैश्च कथं नो मानतां व्रजेत् । मनुव्_२,१.१२च्द् ।&lt;br&gt;&#xA;न्यायसुधा-&lt;br&gt;&#xA;वेदवाक्यमिति शेषः ।&lt;br&gt;&#xA;अयमर्थः ।&lt;br&gt;&#xA;बोधकत्वेन खलु करणानां प्रामाण्यं दोषात्तु, कदाचिदपनीयते ।&lt;br&gt;&#xA;वेदवाक्यं च बोधकत्वेन वादिप्रतिवादिसम्मतम् ।&lt;br&gt;&#xA;अन्यथा फलव्यभिचारो ऽपि तत्र(स्य) न स्यात् ।&lt;br&gt;&#xA;वाक्ये च प्रामाण्यस्यापवादका दोषा अबोधकत्वविपरीतबोधकत्वादयःसर्वे ऽपि वक्तृदोषनिबन्धना एव ।&lt;br&gt;&#xA;अन्वयव्यतिरेकाभ्यां तदवगमात् ।&lt;br&gt;&#xA;वेदवाक्यं च नित्यत्वादपौरुषेयत्वात्पुरुषदोषनिबन्धनैः सर्वदोषैर्वर्जितं स्वत एव प्रामाण्यमाप्नोति ।&lt;br&gt;&#xA;प्रामाण्ये च निश्चिते सति फलव्यभिचारस्य सामग्रीवैकल्यं वा प्रतिबन्धकसद्भावो वा कारणं कल्पयिष्यते ।&lt;br&gt;&#xA;अन्यथा सिद्धानन्यथासिद्धयोरनन्यथासिद्धस्य बलवत्त्वादिति ।&lt;br&gt;&#xA;अत्रैते प्रयोगा भवन्ति ।&lt;br&gt;&#xA;वेदः प्रमाणं बोधकत्वे सति विपरीतबोधकत्वात्सम्प्रतिपन्नवत् ।&lt;br&gt;&#xA;विमतो विपरीतबोधको न भवति अनाप्ताप्रणीतवाक्यत्वात्सम्प्रतिपन्नवाक्यवत् ।&lt;br&gt;&#xA;विमतो अनाप्तप्रणीतो न भवति अपौरुषेयत्वाद्वयोमवत् ।&lt;br&gt;&#xA;विमतः फलव्यभिचारो वैकल्यादिनिबन्धनो भव(वितुमर्ह)ति प्रमाणसिद्धफलव्यभिचारत्वात् चरकाद्युक्तफलव्यभिचारवदिति ।&lt;br&gt;&#xA;&lt;em&gt;५,७७&lt;/em&gt;&lt;br&gt;&#xA;स्यादेतत् ।&lt;br&gt;&#xA;नित्यत्वमेव वेदस्य कुतः ।&lt;br&gt;&#xA;प्रागुक्तसामान्यसिद्धिपरिशेषाभ्यामिति ब्रूमः ।&lt;br&gt;&#xA;ये तु स्वयूथ्या वेदप्रामाण्यमङ्गीकृत्यापि तन्नित्यतां नानुमन्यन्ते तान्प्रति सूत्रसूचिताभिः श्रुतिभिस्तामुपपादयतिविरूपेति ।&lt;br&gt;&#xA;विरूप नित्यया वाचा &amp;hellip; । मनुव्_२,१.१३अ ।&lt;br&gt;&#xA;न्यायसुधा-&lt;br&gt;&#xA;अनेन’तस्मै नूनमभिद्यवे वाचा विरूप नित्यया ।&lt;br&gt;&#xA;वृष्णे चोदस्व सुष्युतिम्’ इति श्रुतिमुपादत्ते ।&lt;br&gt;&#xA;अत्र वाचो नित्यत्वमुच्यते ।&lt;br&gt;&#xA;न वेदस्य ।&lt;br&gt;&#xA;तदपि बहुकालीनत्वं भविष्यतीत्यतो’नित्ययानित्यया स्तौमि ब्रह्म तत्परमं पदम्’ इति’श्रुतिर्वाव नित्यानित्या वाव स्मृतयो याश्चन्या वाचः’&lt;br&gt;&#xA;इति श्रुतिमुपादत्तेनित्ययेति ।&lt;br&gt;&#xA;&amp;hellip; नित्ययानित्यया सदा ।&lt;br&gt;&#xA;इत्यादिश्रुतिभिर्वेदो नित्य इत्यवगम्यते । मनुव्_२,१.१३ब्द् ।&lt;br&gt;&#xA;न्यायसुधा-&lt;br&gt;&#xA;व्यास(९)&lt;br&gt;&#xA;&lt;em&gt;५,७८&lt;/em&gt;&lt;br&gt;&#xA;व्याख्यानान्तरनिरासाय नित्ययेत्येतत्सदा विद्यमानयेति व्याख्यातम् ।&lt;br&gt;&#xA;वाक्यशेषे हि बहुकालीना अपि स्मृतीरनित्यपक्षे निक्षिप्य श्रुतिमेव नित्यामाह ।&lt;br&gt;&#xA;पौरुषेयतामपि श्रुतयो ऽभिदधतीति चेन्न ।&lt;br&gt;&#xA;आप्तोक्तत्वस्य दुरवधारणतायाः प्रागुक्तत्वेन पौरुषेयत्वे प्रामाण्यावधारणानुपपत्तिप्रसङ्गेन दुर्बलत्वात् ।&lt;br&gt;&#xA;प्रामाण्यस्य स्वतस्त्वेनापौरुषेयत्वे ऽपि कारणाभावात्प्रामाण्यं न स्यादिति प्रसङ्गस्याभासत्वात् ।&lt;br&gt;&#xA;प्रबलश्रुत्यनुसारेण तत्तत्पुरुषप्रवर्तितत्वमेव तासामर्थो ऽवगन्तव्यः ।&lt;br&gt;&#xA;तथाच’ऋचः सामानि जज्ञिरेऽ‘ऋग्वेद एवाग्नेरजयत’ इत्याद्युपपन्नं भवति ।&lt;br&gt;&#xA;न ह्येकं वाक्यमनेककर्तृकमपि सम्भवति ।&lt;br&gt;&#xA;सम्भवति त्वनेकप्रवर्तितमिति ।&lt;br&gt;&#xA;&lt;em&gt;५,८१&lt;/em&gt;&lt;br&gt;&#xA;यदपि पिपीलिकालिपिवदबुद्धिपूर्वकत्वादप्रामाण्यं श्रुतेरिति, तन्निराकरोतिपिपीलिकेति ।&lt;br&gt;&#xA;पिपीलिकालिपिश्चापि प्रमाणमविरोधतः । मनुव्_२,१.१४अब् ।&lt;br&gt;&#xA;न्यायसुधा-&lt;br&gt;&#xA;चो यस्मादित्यर्थे ।&lt;br&gt;&#xA;बोधकत्वसमुच्चये वा ।&lt;br&gt;&#xA;तस्मात् दृष्टान्तस्य साध्यविकलत्वादसदनुमानमिति शेषः ।&lt;br&gt;&#xA;न केवलं श्रुतिः किन्तु पिपीलिकालिपिरपीत्यपेरर्थः ।&lt;br&gt;&#xA;अप्रामाण्यं खलु पिपीलिकालिपेरबोधकत्वेन वा स्याद्विपरीतबोधकत्वेन वा ।&lt;br&gt;&#xA;नाद्यः ।&lt;br&gt;&#xA;अनुभवविरुद्धत्वात् ।&lt;br&gt;&#xA;अन्यथा पुरुषलिपेरप्यबोधकत्वं स्यात् ।&lt;br&gt;&#xA;तथाच तद्वैयर्थ्यमापद्येत ।&lt;br&gt;&#xA;अपि चैवं सत्याकाशादिकमेवोदाह्रियेत तत्किं पिपीलिकालिपिगवेषणया ।&lt;br&gt;&#xA;न द्वितीयः ।&lt;br&gt;&#xA;तद्धि बलवत्प्रमाणविरोधतः कल्पनीयमन्यथातिप्रसङ्गात् ।&lt;br&gt;&#xA;नच पिपीलिकालिपिबोधिते ऽर्थे प्रमाणविरोधो ऽस्ति ।&lt;br&gt;&#xA;अतः कथमसावप्रमाणं स्यात् ।&lt;br&gt;&#xA;स्यादेतत् ।&lt;br&gt;&#xA;लिपिस्तावन्न प्रमाणं पृथक् ।&lt;br&gt;&#xA;अनुप्रमाणत्रित्वाभ्युपगमात् ।&lt;br&gt;&#xA;नच प्रत्यक्षागमयोरन्तर्भवति ।&lt;br&gt;&#xA;अतल्लक्षणत्वात् ।&lt;br&gt;&#xA;अतो ऽनुमानमेवेति वाच्यम् ।&lt;br&gt;&#xA;तच्च लेखकबुद्धिस्थशब्दविषयं वा तदवबुद्धार्थविषयं वा स्यात् ।&lt;br&gt;&#xA;न चैतत्पिपीलिकालिपौ सम्भवति ।&lt;br&gt;&#xA;प्रमाणबाधितत्वात्तत्कथमसौ प्रमाणमिति ।&lt;br&gt;&#xA;मैवम् ।&lt;br&gt;&#xA;तथा सत्येडमूकलिपेरप्यप्रामाण्यप्रसङ्गात् ।&lt;br&gt;&#xA;भवतु साप्रमाणमितरा त्वनुमानमिति चेन्न ।&lt;br&gt;&#xA;एडमूकलिपेरपि सांव्यावहारिकत्वदर्शनात् ।&lt;br&gt;&#xA;किञ्चेतरत्राप्यनुमाने किमेडमूकव्यावृत्त्यर्थं किमपि विशेषणमुपादेयमुत नेति वाच्यम् ।&lt;br&gt;&#xA;नाद्यः ।&lt;br&gt;&#xA;सन्दिग्धासिद्धिप्रसङ्गात् ।&lt;br&gt;&#xA;निर्णीतलेखकैव लिपिरनुमानमिति चेन्न ।&lt;br&gt;&#xA;अनिर्णीतलेखकाया अपि सांव्यावहारिकत्वात् ।&lt;br&gt;&#xA;न द्वितीयः ।&lt;br&gt;&#xA;एडमूकलिपावनैकान्त्यात् ।&lt;br&gt;&#xA;अथ मूललेखकबुद्धिस्थशब्दार्थानुमाने न को ऽपि दोष इति मतम् ।&lt;br&gt;&#xA;तदपि न ।&lt;br&gt;&#xA;पिपीलिकालिपावनैकान्त्यात् ।&lt;br&gt;&#xA;तद्वयावर्तने च सन्दिग्धासिद्धेः ।&lt;br&gt;&#xA;नहि पिपीलिकालिपेः पुरुषलिपेरस्ति कश्चिद्विशेषो येन नेयं पिपीलिकालिपिरिति निश्चिनुयात् ।&lt;br&gt;&#xA;तस्मात्पुरुषलिपिरपि पदमिव पदार्थस्य वर्णानां स्मरणहेतुरेष्यव्या ।&lt;br&gt;&#xA;तत्समं पिपीलिकालिपावपि ।&lt;br&gt;&#xA;स्मृतेश्च प्रमितत्वं वक्ष्यामः ।&lt;br&gt;&#xA;&lt;em&gt;५,८५&lt;/em&gt;&lt;br&gt;&#xA;ननु प्रमात्वे ऽपि स्मृतेर्न तद्धेतुमात्रस्य प्रामाण्यम् ।&lt;br&gt;&#xA;प्रमात्रादीनामपि तत्प्रसङ्गात् ।&lt;br&gt;&#xA;किन्तु साधकतमस्यैव ।&lt;br&gt;&#xA;तच्च मन एवेति सिद्धान्तः ।&lt;br&gt;&#xA;लिपिदर्शनादिकं तु संस्कारो द्वेधाभिधसहकारिसम्पादनेनैव चरितार्थमिति कथं तस्य प्रामाण्यम् ।&lt;br&gt;&#xA;मैवम् ।&lt;br&gt;&#xA;अर्थसन्निकर्षलक्षणावान्तरव्यापारसहितं हीन्द्रियं प्रत्यक्षं नेन्द्रियमात्रम् ।&lt;br&gt;&#xA;मनसश्च स्मरणोदये संस्कारोद्बोध एवार्थसन्निकर्षः ।&lt;br&gt;&#xA;तथाच चक्षुष इवार्थोपसर्पणतत्संयोगसहितस्य प्रामाण्यमेवं लिपिदर्शनतदुद्बुद्धसंस्कारसहितस्यैव मनस इति कथं न लिपेः प्रामाण्यम् ।&lt;br&gt;&#xA;केवलायास्तु नास्तीति चेत् ।&lt;br&gt;&#xA;श्रुतेरपि तन्नाङ्गीक्रियत एवेति ।&lt;br&gt;&#xA;नन्वत्र प्रमाणशब्दो भावसाधनो वा स्यात्कारणसाधनो वा ।&lt;br&gt;&#xA;आद्ये पिपीलिकालिपिः प्रमाणमिति सामानाधिकरण्यं न स्यात् ।&lt;br&gt;&#xA;द्वितीये तु प्रमाणीति भवितव्यम् ।&lt;br&gt;&#xA;कथं वेदाः प्रमाणं स्मृतिः प्रमाणमिति ।&lt;br&gt;&#xA;प्रमाणमिति सामान्येनोद्दिश्य वेदादित्वविधानात् ।&lt;br&gt;&#xA;अन्यथा तत्रापि दौर्घट्यमेवेति ।&lt;br&gt;&#xA;मैवम् ।&lt;br&gt;&#xA;भावसाधनत्वाभ्युपगमात् ।&lt;br&gt;&#xA;सामानाधिकरण्यं तु भाक्तमिति ।&lt;br&gt;&#xA;&lt;em&gt;५,८९&lt;/em&gt;&lt;br&gt;&#xA;ननु च श्रुतेः सम्यगनुभवसाधनत्वेन प्रामाण्यमिष्यं नतु स्मारकत्वेन ।&lt;br&gt;&#xA;तथाच न श्रुतिः सम्यगनुभवसाधनबुद्धिपूर्वकत्वात्पिपीलिकालिपिवदित्यनुमास्यत इत्यत आहयथेति ।&lt;br&gt;&#xA;यथा द्रौणेरुलूकेन कृतमप्यास बोधकम् । मनुव्_२,१.१४च्द् ।&lt;br&gt;&#xA;अविरुद्धं &amp;hellip; । मनुव्_२,१.१५अ ।&lt;br&gt;&#xA;न्यायसुधा-&lt;br&gt;&#xA;यथाबुद्धिपूर्वकमप्येकेनोलूकेन कृतमनेककाकनाशनमश्वत्थाम्नो ऽहमेक एवानेकान्वधिष्यामीत्यस्यार्थस्य बोधकं सम्यगनुभवं प्रति साधनं&lt;br&gt;&#xA;जातम् ।&lt;br&gt;&#xA;तथा श्रुतिरबुद्धिपूर्वापि सम्यगनुभवसाधनम् ।&lt;br&gt;&#xA;एतदुक्तं भवति ।&lt;br&gt;&#xA;अबुद्धिपूर्वकत्वं किमनादित्वं विवक्षितम्, सादित्वे ऽपि बुद्धिजन्यत्वाभावो वा प्रतिपाद्याथर्बुद्धिपूर्वकत्वाभावो वानेनैतदेवं&lt;br&gt;&#xA;प्रतिपादयिष्यामीत्यभिसन्धिपूर्वकतावैधुर्यं वा ।&lt;br&gt;&#xA;नाद्यः ।&lt;br&gt;&#xA;पिपीलिकालिपावभावात् ।&lt;br&gt;&#xA;गगनमेव दृष्टान्तो भविष्यतीति चेत् ।&lt;br&gt;&#xA;तथापि श्रुतेरनादित्वस्य परेणानङ्गीकृतत्वेनासिद्धेः ।&lt;br&gt;&#xA;न द्वितीयः ।&lt;br&gt;&#xA;उत्पद्यमानं बुद्धिजन्यमेवेति मयाङ्गीकृतत्वात् ।&lt;br&gt;&#xA;न तृतीयचतुर्थौ ।&lt;br&gt;&#xA;उलूककृतव्यापारे व्यभिचारादिति ।&lt;br&gt;&#xA;यद्यपि प्रत्यक्षे व्यभिचारो ऽत्र वक्तुं शक्यते ।&lt;br&gt;&#xA;तथापि ज्ञातकारणसजतीयत्वेन शक्यपरिहारो ऽसाविति नोदितः ।&lt;br&gt;&#xA;अनुमानमात्रे सुवचो ऽपि चेतनव्यापारविषयस्य तथाभूत एव शाकुने प्रदर्शयितुमुचित इति न प्रदर्शितः ।&lt;br&gt;&#xA;ननु शाकुनमर्थविसंवाद्यपि दृश्यते ।&lt;br&gt;&#xA;सत्यम् ।&lt;br&gt;&#xA;यत्तु प्रमाणाविरुद्धं तद्वयभिचारस्थलं भविष्यतीति भावेनोक्तम्अविरुद्धमिति ।&lt;br&gt;&#xA;शाकुनमात्रे व्यभिचारस्य दर्शयितुं शक्यत्वे ऽप्यागमिकत्वेन विसंवादानर्हतयेदमुदाहृतम् ।&lt;br&gt;&#xA;नन्वासेति कथम् ।&lt;br&gt;&#xA;अस्तेर्भूरित्यस्य नित्यत्वात् ।&lt;br&gt;&#xA;विभक्तिप्रतिरूपकं चाव्ययं भवतीति वचनादव्ययमेतदिति न दोषः ।&lt;br&gt;&#xA;विभक्तिप्रतिरूपकमित्युच्यते ।&lt;br&gt;&#xA;नचैवं विभक्तिरस्ति ।&lt;br&gt;&#xA;न नास्ति ।&lt;br&gt;&#xA;आमन्तानुप्रयोगस्य विद्यमानत्वात् ।&lt;br&gt;&#xA;&lt;em&gt;५,९६&lt;/em&gt;&lt;br&gt;&#xA;नन्वेवं तर्हि प्रयुज्यते ।&lt;br&gt;&#xA;श्रुतिर्न सम्यगनुभवसाधनं शब्दत्वे सत्यबुद्धिपूर्वकत्वादिति ।&lt;br&gt;&#xA;यद्वा श्रुतिर्नागमो ऽबुद्धिपूर्वकत्वादिति ।&lt;br&gt;&#xA;अबुद्धिपूर्वकत्वं च विवक्षितार्थतत्त्वज्ञानपूर्वकत्वाभावः ।&lt;br&gt;&#xA;आद्य(स्यापि)स्य पिपीलिकालिपावप्रवेशे ऽप्युन्मत्तवाक्यं दृष्टान्तो भविष्यति ।&lt;br&gt;&#xA;न चोन्मत्तवाक्यमपि प्रमाणं प्रमाणविरुद्धत्वादित्यत आहविरुद्धं त्विति ।&lt;br&gt;&#xA;&amp;hellip; विरुद्धं तु विरोधादेव बाधितम् । मनुव्_२,१.१५अब् ।&lt;br&gt;&#xA;न्यायसुधा-&lt;br&gt;&#xA;प्रमाणविरुद्धं यदुन्मत्तवाक्यं तत् प्रमाणविरोधादेव बाधितमयथार्थमिति यावत् ।&lt;br&gt;&#xA;न तूक्तहेतुभ्यामिति ।&lt;br&gt;&#xA;सोपाधिकतामनेनाचष्टे ।&lt;br&gt;&#xA;अत एवाप्ताप्रणीतवाक्यत्वहेतुरप्यपास्तः ।&lt;br&gt;&#xA;अयमभिसन्धिः ।&lt;br&gt;&#xA;न तावत्सम्यगनुभवसाधनत्वाभावो ज्ञानसाधनत्वाभावेन ।&lt;br&gt;&#xA;ज्ञानसाधनत्वस्योभयसिद्धत्वात् ।&lt;br&gt;&#xA;नापि स्मृतिसाधनत्वेन ।&lt;br&gt;&#xA;अननुभूतविषयत्वसम्मतेः ।&lt;br&gt;&#xA;ततो विपरीतबोधकत्वेनैवेति वाच्यम् ।&lt;br&gt;&#xA;एवं द्वितीयप्रयोगे ऽपि न तावदनागमत्वमशब्दत्वेन ।&lt;br&gt;&#xA;शब्दत्वस्योभयसम्मतत्वात् ।&lt;br&gt;&#xA;तस्मादयथाथर्त्वेनेति वक्तव्यम् ।&lt;br&gt;&#xA;एवं तृतीयप्रयोगे ऽपि साध्यनिष्कषर्ः कर्तव्यः ।&lt;br&gt;&#xA;तथाच तत्र प्रमाणबाधितत्वमुपाधिः ।&lt;br&gt;&#xA;यद्वानुभवसाधनत्वावच्छिन्ने प्रथमसाध्ये, वाक्यत्वावच्छिन्ने द्वितीयसाध्ये बोधकत्वावच्छिन्ने तृतीये चायमुपाधिरिति ।&lt;br&gt;&#xA;नन्वस्योपाधेर्यदयथार्थं तत्प्रमाणविरुद्धमिति साध्यव्यापकत्वे ऽपि साधनाव्यापकत्वं कथमित्यत आहविरोधेति ।&lt;br&gt;&#xA;विरोधादर्शनात् &amp;hellip; । मनुव्_२,१.१५च् ।&lt;br&gt;&#xA;न्यायसुधा-&lt;br&gt;&#xA;पक्षीकृतायां श्रुतावुक्तसाधनसद्भावे ऽपि प्रमाणविरोधस्यादशर्नात् ।&lt;br&gt;&#xA;साधनाव्यापकत्वमिति शेषः ।&lt;br&gt;&#xA;अत्र विरोधाभावादिति वक्तव्ये ऽदर्शनादित्युक्तं विरोधाभावसाधनार्थमिति द्रष्टव्यम् ।&lt;br&gt;&#xA;&lt;em&gt;५,१००&lt;/em&gt;&lt;br&gt;&#xA;किमतो यद्येवं प्रमाणविरुद्धत्वमुपाधिरिति चेत् ।&lt;br&gt;&#xA;उपाधेः प्रतिपक्षोन्नायकत्वस्य वक्ष्यमाणत्वेनानुमानानां सत्प्रतिपक्षत्वमित्याशयेनाहतस्मादिति ।&lt;br&gt;&#xA;&amp;hellip; तस्माद् वेदप्रामाण्यमिष्यते । मनुव्_२,१.१५च्द् ।&lt;br&gt;&#xA;न्यायसुधा-&lt;br&gt;&#xA;यस्मात्प्रमाणविरुद्धत्वमयथार्थत्वस्य व्यापकं व्यावृतं च पक्षीकृताद्वेदात् ।&lt;br&gt;&#xA;व्यापकनिवृत्तौ व्याप्यनिवृत्तिरवश्यम्भाविनी ।&lt;br&gt;&#xA;तस्माद्वेदप्रामाण्यमेष्यव्यम् ।&lt;br&gt;&#xA;अयमत्र प्रयोगः ।&lt;br&gt;&#xA;वेदो नायथार्थः प्रमाणाविरुद्धत्वात्प्रत्यक्षवत् ।&lt;br&gt;&#xA;यद्वा वेदो यथार्थो बोधकत्वे सति प्रमाणाविरुद्धत्वात्प्रत्यक्षवत् ।&lt;br&gt;&#xA;एवं वेदः सम्यगनुभवसाधनमनुभवसाधनत्वे सति प्रमाणविरुद्धत्वात्प्रत्यक्षवत् ।&lt;br&gt;&#xA;वेद आगमो वाक्यत्वे सति प्रमाणाविरुद्धत्वात्सम्प्रतिपन्नवदिति ।&lt;br&gt;&#xA;एवं वाक्यत्वावच्छिन्ने साध्ये ऽनाप्तप्रणीतत्वमुपाधिस्तद्विपर्ययेण च प्रतिपक्षो ऽभिधेय इति ।&lt;br&gt;&#xA;&lt;em&gt;५,१०३&lt;/em&gt;&lt;br&gt;&#xA;अस्त्वेवं वेदप्रामाण्यम् ।&lt;br&gt;&#xA;पञ्चरात्रादिस्मृतीनां तु कथम् ।&lt;br&gt;&#xA;नहि ता अप्यपौरुषेयाः ।&lt;br&gt;&#xA;येन प्रामाण्यमवधार्य फलव्यभिचारमन्यथा नेष्याम इत्यत आहतन्मूलत्वादिति ।&lt;br&gt;&#xA;तन्मूलत्वात् स्मृतीनां च &amp;hellip; । मनुव्_२,१.१६अ ।&lt;br&gt;&#xA;न्यायसुधा-&lt;br&gt;&#xA;प्रामाण्यमिष्यत इति सम्बन्धः ।&lt;br&gt;&#xA;यद्यपि भगवद्रचितानां वेदा(दर्)थमुपलभ्य रचितत्वं वेदमूलत्वं नास्ति ।&lt;br&gt;&#xA;तस्य स्वतः सर्वज्ञत्वम् ।&lt;br&gt;&#xA;तथापि तमनुसृत्य रचितत्वं तन्मूलत्वमिह विवक्षितमिति नोक्तदोषः ।&lt;br&gt;&#xA;अयमत्र प्रयोगः ।&lt;br&gt;&#xA;पञ्चरात्रादिस्मृतिः प्रमाणं प्रमाणमूलत्वात्प्रमाणसंवादित्वात्सम्प्रतिपन्नवदिति ।&lt;br&gt;&#xA;यद्वा विमतं प्रमाणं वेदसंवादित्वात्पराभ्युपगतार्हिंसादिवाक्यवत् ।&lt;br&gt;&#xA;आप्तवाक्यत्वमुपाधिरिति चेत् (न) ।&lt;br&gt;&#xA;प्रत्यक्षादौ साध्याव्यापनात् ।&lt;br&gt;&#xA;वाक्यत्वावच्छिन्नसाध्यव्यापकत्वाददोष इति चेन्न ।&lt;br&gt;&#xA;तथापि वेदेतरवाक्यत्वावच्छिन्नसाधनेनोपाधेः पक्षे साधनसौलभ्यात् ।&lt;br&gt;&#xA;सति चैवं स्मृतीनां प्रामाण्ये तद्बलेन फलव्यभिचारो ऽप्यन्यथयितव्य इति ।&lt;br&gt;&#xA;ननु चोक्तार्थविरुद्धवादीन्यपि स्मृतीतिहासपुराणान्युपलभ्यन्ते ।&lt;br&gt;&#xA;तेषां प्रामाण्यसाधने च बहुविप्लवः स्यादित्यत आहविरोध इति ।&lt;br&gt;&#xA;&amp;hellip; विरोधो यत्र न क्वचित् । मनुव्_२,१.१६ब् ।&lt;br&gt;&#xA;न्यायसुधा-&lt;br&gt;&#xA;पूर्वेणैवान्वयः ।&lt;br&gt;&#xA;यासां स्मृतीनां सर्वथा प्रमाणविरोधो नास्ति तासामेव पक्षीकरणान्न कश्चिद्दोष इत्याशयः ।&lt;br&gt;&#xA;नन्वेवं सति वेदमूलत्वोपन्यासो व्यर्थः ।&lt;br&gt;&#xA;ज्ञानजनकानामवश्याङ्गीकरणीयेन विरोधाभावेनैव प्रामाण्यसिद्धेरिति चेन्न ।&lt;br&gt;&#xA;फलव्यभिचारलक्षणविरोधदर्शनेनासिद्धिप्रसङ्गात् ।&lt;br&gt;&#xA;प्रामाण्येन तदपनयने चेतरेतराश्रयत्वापातात् ।&lt;br&gt;&#xA;वेदमूलत्वेन तु प्रामाण्ये सिद्धे न को ऽपि दोष इति ।&lt;br&gt;&#xA;&lt;em&gt;५,१०७&lt;/em&gt;&lt;br&gt;&#xA;अप्रामाण्यप्रयोजकस्य प्रमाणविरोधस्याभावान्न श्रुतिस्मृत्योरप्रामाण्यमित्युक्तम् ।&lt;br&gt;&#xA;तदयुक्तम् ।&lt;br&gt;&#xA;श्रुत्याद्युक्त(स्य) ईश्वरसार्वज्ञादेरीश्वरो न सर्वज्ञः पुरुषत्वात् ।&lt;br&gt;&#xA;यज्ञदत्तवत् ।&lt;br&gt;&#xA;इत्याद्यनुमानविरुद्धत्वादित्यत आहविरोधो ऽपीति ।&lt;br&gt;&#xA;विरोधो ऽपि स एवोक्तः प्रत्यक्षेणागमेन वा । मनुव्_२,१.१६च्द् ।&lt;br&gt;&#xA;&lt;em&gt;५,१०८फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;प्रकृतसम्बन्धार्थो ऽपिशब्दः ।&lt;br&gt;&#xA;यच्छब्दो ऽध्याहार्यः ।&lt;br&gt;&#xA;विरोधादेव बाधितमित्यप्रामाण्यप्रयोजकतयोक्तो विरोधो ऽपि स एव यः प्रत्यक्षेणागमेन वा स्यात् ।&lt;br&gt;&#xA;न पुनरनुमानेन ।&lt;br&gt;&#xA;अयमभिसन्धिः ।&lt;br&gt;&#xA;अप्रामाण्यप्रयोजकतया यदस्माभिरभिहितं तत्पक्षे ऽप्युपपादयितुं खलु परस्यायं प्रयत्नः ।&lt;br&gt;&#xA;अस्माभिश्च प्रत्यक्षागमविरोध एव तथाभिप्रेतो नानुमानविरोधः ।&lt;br&gt;&#xA;तथाच पक्षे तद्व्युत्पादनं प्रकृतासङ्गतमेव ।&lt;br&gt;&#xA;स्वतन्त्रानुमानविरोधं तूत्तरत्र निराकरिष्यति सूत्रकृदिति ।&lt;br&gt;&#xA;ननु प्रमाणविरोध एवाप्रामाण्ये प्रयोजको ऽस्तु किं प्रत्यक्षेणागमेन वेति विशेषणेन ।&lt;br&gt;&#xA;तथा चोक्तनुमानविरीधाद्वेदादेरप्रामाण्यमिति ।&lt;br&gt;&#xA;मैवम् ।&lt;br&gt;&#xA;वक्ष्यामो ह्यत्र ब्रह्मादिवस्तुषु प्रमाणं वेद एवैक इति वैदिके ऽर्थे ऽनुमानस्यानवकाशम् ।&lt;br&gt;&#xA;यत्र च यस्याप्रवेशो न तस्य तद्बाधकम् ।&lt;br&gt;&#xA;नहि नयनं स्पर्शापबाधनस्येष्ये ।&lt;br&gt;&#xA;तथाच कथमनुमानं वेदा(द्यर्)थबाधकेन तदप्रामाण्ये प्रयोजकं स्यात् ।&lt;br&gt;&#xA;प्रकृतं च वेदादिकमेवेति ।&lt;br&gt;&#xA;&lt;em&gt;५,१०९&lt;/em&gt;&lt;br&gt;&#xA;नन्वेवं (सति) तर्हि वेदार्थमीमांसा नारम्भणीया स्यात् मीमांसाया युक्त्यनुसन्धानात्मकतवादित्यत आहआगमेनेति ।&lt;br&gt;&#xA;आगमेनागमस्यैव विरोधे युक्तिरिष्यते । मनुव्_२,१.१७अब् ।&lt;br&gt;&#xA;न्यायसुधा-&lt;br&gt;&#xA;एवशब्दो विरोध इत्यतः परो द्रष्टव्यः ।&lt;br&gt;&#xA;निर्णयार्थमिति शेषः ।&lt;br&gt;&#xA;एतदुक्तं भवति ।&lt;br&gt;&#xA;अनुमानं हि धर्म्यादिप्रमितिमपेक्षते ।&lt;br&gt;&#xA;नच धर्म्यादिरूपं ब्रह्मादिकं वेदादृते सिद्धयतीति तदनपेक्षायामाश्रयासिद्धयादिकम्, अपेक्षायां तु विरोधिनो धर्म्यादिग्राहकविरोध इत्येवं&lt;br&gt;&#xA;वैदिके ऽर्थे ऽनुमानस्यानवकाशो ऽभिधिस्तितः ।&lt;br&gt;&#xA;मीमांसायां तु क्वचिदागमस्यागमान्तरेण विरोध एवार्थनिर्णयार्थं युक्तिरुपादीयते ।&lt;br&gt;&#xA;सा खल्वन्यतरागम(प्रामाण्य)मुपोद्बलयन्त्य(न्त्या)न्यतरागमबाधया ऽर्थनिर्णयाय प्रभवति ।&lt;br&gt;&#xA;अन्यतरागमसिद्धधर्म्याद्याश्रयणेना(येण)श्रयासिद्धयाद्यनवकाशात् ।&lt;br&gt;&#xA;अन्यतरागमस्य धर्म्यादिग्राहकत्वाभावेनाप्रबलस्य, आगमसूचितयोपपत्तेस्ततो दुर्बलस्य, अकिञ्चित्करत्वात् ।&lt;br&gt;&#xA;तदेवमेवंविधोपपत्तेरागमिके ऽप्यर्थे सावकाशत्वादुपपन्ना मीमांसेति ।&lt;br&gt;&#xA;&lt;em&gt;५,११०&lt;/em&gt;&lt;br&gt;&#xA;अपि च प्रत्यक्षागमविरोधो ऽपि न स्वरूपेणाप्रामाण्यं प्रयोजयति ।&lt;br&gt;&#xA;किन्तु तयोरुपजीव्यत्वादिना प्राबल्ये सत्येव दुर्बलयोः स्वयं बाधितत्वेन समबलयोः प्रतिबन्धमात्रहेतुत्वेनाप्रामाण्यनिश्चयानुपपत्तेः ।&lt;br&gt;&#xA;उपजीव्यादिविरोधेन चाप्रामाण्यं भवद्वेदस्य न सर्वथायथार्थत्वलक्षणम् ।&lt;br&gt;&#xA;किन्नाम प्रतीतार्थप्रच्यावनमात्रम् ।&lt;br&gt;&#xA;अपौरुषेयतया निर्दोषस्य सर्वथाप्रामाण्यानुपपत्तेः ।&lt;br&gt;&#xA;तथाचान्यार्थकल्पनावश्यं कार्येत्याशयवानाहउपजीव्येति ।&lt;br&gt;&#xA;उपजीव्यविरोधे तु वेदस्यान्यार्थकल्पना । मनुव्_२,१.१७च्द् ।&lt;br&gt;&#xA;न्यायसुधा-&lt;br&gt;&#xA;उपलक्षणमेतत् ।&lt;br&gt;&#xA;निरवकाशत्वादिकमपि ग्राह्यम् ।&lt;br&gt;&#xA;भवत्वेवं ततः किम् ।&lt;br&gt;&#xA;वेदोपजीव्यत्वादिकं च प्रत्यक्षागमयोरेव प्रायेण सम्भवति ।&lt;br&gt;&#xA;युक्तेस्तु क्वचिदेव ।&lt;br&gt;&#xA;पुरुषत्वादियुक्तेस्तु नास्त्येव ।&lt;br&gt;&#xA;अतश्च न तद्विरोधेन वेदस्याप्रामाण्यं मन्तव्यमित्याशयेनाहप्रत्यक्षमिति ।&lt;br&gt;&#xA;&lt;em&gt;५,१११&lt;/em&gt;&lt;br&gt;&#xA;प्रत्यक्षमुपजीव्यं स्यात् प्रायो युक्तिरपि क्वचित् ।&lt;br&gt;&#xA;आगमैकप्रमाणेषु तस्यैव ह्युपजीव्यता । मनुव्_२,१.१८ ।&lt;br&gt;&#xA;न्यायसुधा-&lt;br&gt;&#xA;वेदस्येत्यनुवर्तते ।&lt;br&gt;&#xA;स्यादित्यतः परमितिशब्दो ऽध्याहार्यः तत्त्वमसीत्यादिवेदस्य प्रत्यक्षमुपजीव्यम् ।&lt;br&gt;&#xA;युक्तिरपि क्वचिद्वेदस्योपजीव्येति सम्बन्धः ।&lt;br&gt;&#xA;यथा’प्राणा वा अणवः’ इत्यादेः ।&lt;br&gt;&#xA;आगमैकप्रमाणकेषु विष्ण्वादिविषयेषु प्रवर्तमानं’जनितो ऽत विष्णोः’ इत्यादिवेदं प्रति निरनिष्यो निरवद्य इत्यादेस्तस्य&lt;br&gt;&#xA;वेदो(दस्यो)पजीव्यतेत्यर्थः ।&lt;br&gt;&#xA;एवं निरवकाशत्वादिकमपि प्रत्यक्षागमयोरेव प्रायेण सम्भवति युक्तेस्तु क्वचिदेव ।&lt;br&gt;&#xA;तच्च न प्रकृतयुक्तेरित्यपि द्रष्टव्यम् ।&lt;br&gt;&#xA;&lt;em&gt;५,११५&lt;/em&gt;&lt;br&gt;&#xA;आगमयोः परस्परविरोधे सत्यन्यतरागमाश्रयेण युक्तेरनुप्रवेशोपपत्तेर्युक्ता मीमांसेत्युक्तम् ।&lt;br&gt;&#xA;तदनुपपन्नम् ।&lt;br&gt;&#xA;असार्वत्रिकत्वात् ।&lt;br&gt;&#xA;नहि सर्वत्रागमयोः परस्परविरोध एव मीमांसावतार्यत इत्यत आहयुक्त इति ।&lt;br&gt;&#xA;युक्तो ऽयुक्तश्च यद्यर्थ आगमस्य प्रतीयते ।&lt;br&gt;&#xA;स्यात् तत्र युक्त एवार्थो &amp;hellip; । मनुव्_२,१.१९अच् ।&lt;br&gt;&#xA;न्यायसुधा-&lt;br&gt;&#xA;तत्र तर्ह्ययमभिसन्धिः ।&lt;br&gt;&#xA;सत्यमेतत्क्वचिदेवायं न्याय इति ।&lt;br&gt;&#xA;तथापि यत्र नैवं तत्रैकस्यैवागमस्यानेकार्थप्रतीतौ युक्त्यनुसारिणमर्थमुपादाय तदनुगुणतद्विरुद्धार्थपरित्यागः क्रियत इति नोक्तनियमभङ्गः ।&lt;br&gt;&#xA;केवलयुक्तेर्वैदिके ऽर्थे ऽनुप्रवेशस्यानङ्गीकृतत्वात् ।&lt;br&gt;&#xA;नापि मीमांसानुपपत्तिः ।&lt;br&gt;&#xA;अन्यतरवैदिकार्थानुसारिण्या युक्तेरङ्गीकृतत्वादिति ।&lt;br&gt;&#xA;&lt;em&gt;५,११६&lt;/em&gt;&lt;br&gt;&#xA;प्राक् पुरुषत्वादियुक्तिविरोधेनागमस्याप्रामाण्यं न वाच्यमित्युक्तम् ।&lt;br&gt;&#xA;इदानीं तु युक्तिरेवासौ प्रत्यक्षागमविरोधेनाप्रमाणम् ।&lt;br&gt;&#xA;तस्यास्तदुजीवित्वेन ततो दुर्बलत्वादित्याशयवानाहयुक्तिश्चेति ।&lt;br&gt;&#xA;&amp;hellip; युक्तिश्च त्रिविधा मता । मनुव्_२,१.१९द् ।&lt;br&gt;&#xA;न्यायसुधा-&lt;br&gt;&#xA;यद्वा यत्सिद्धवत्कृत्य तत्र मीमांसारम्भानुपपत्तिः परिहृता तदिदानीं दर्शयितुमाहयुक्तिश्चेति ।&lt;br&gt;&#xA;चशब्दः प्रकृतानुसन्धानार्थः ।&lt;br&gt;&#xA;कथं त्रैविध्यमित्यत आहव्याप्तिरिति ।&lt;br&gt;&#xA;व्याप्तिः प्रत्यक्षता यस्या युक्तिगाऽगमगा तथा । मनुव्_२,१.२०अब् ।&lt;br&gt;&#xA;न्यायसुधा-&lt;br&gt;&#xA;यस्या युक्तेः साध्येन व्याप्तिः प्रत्यक्षगा प्रत्यक्षावगता सैका ।&lt;br&gt;&#xA;युक्तिगा युक्त्यवगता यस्या व्याप्तिः सा द्वितीया ।&lt;br&gt;&#xA;तथाऽगमगा आगमावगता यस्या व्याप्तिः सा तृतीयेति ।&lt;br&gt;&#xA;एवं त्रिविधेति योज्यम् ।&lt;br&gt;&#xA;उपलक्षणं चैतत् ।&lt;br&gt;&#xA;धर्(मार्)म्यादिग्राहकभेदेनापि त्रैविध्यं द्रष्टव्यम् ।&lt;br&gt;&#xA;एतच्च स्पष्टयिष्यामः ।&lt;br&gt;&#xA;&lt;em&gt;५,११७&lt;/em&gt;&lt;br&gt;&#xA;एवं तर्हि या युक्तिमूला युक्तिः सा नागमाद्युपजीविनीति तस्य बाधिका ।&lt;br&gt;&#xA;तदबाध्या च भवत्वित्यत आहप्रत्यक्षेति ।&lt;br&gt;&#xA;&lt;em&gt;५,११८&lt;/em&gt;&lt;br&gt;&#xA;प्रत्यक्षागममूला तु युक्तिस्तत्र बलीयसी । मनुव्_२,१.२०च्द् ।&lt;br&gt;&#xA;न्यायसुधा-&lt;br&gt;&#xA;तत्र तासु त्रिविधासु युक्तिषु ।&lt;br&gt;&#xA;प्रत्यक्षागमूलेति ।&lt;br&gt;&#xA;प्रत्यक्षमूलाऽगममूला चेत्यर्थः ।&lt;br&gt;&#xA;युक्तिमूलापि हि युक्तिरन्ततः प्रत्यक्षागममूलैव(द्र)एष्यव्या ।&lt;br&gt;&#xA;अन्यथा तन्मूलयुक्तेनिर्र्मूलत्वमनवस्था वाऽपद्येत ।&lt;br&gt;&#xA;तथाच प्रत्यक्षाद्यपेक्षत्वेन साम्ये ऽपि बहुसंविधानानपेक्षयोः प्रत्यक्षागममूलयोर्युक्त्योः प्रबलत्वं तदपेक्षायास्तु युक्तिमूलाया दुर्बलत्वं युक्तमेव ।&lt;br&gt;&#xA;तथाच प्रबलयोर्(युक्त्योर्)यदेदृशी दशा तदा का (वार्ता) दुर्बलाया युक्तेरागमबाधनादाविति ।&lt;br&gt;&#xA;&lt;em&gt;५,११९&lt;/em&gt;&lt;br&gt;&#xA;तदेवमप्रामाण्ये प्रमाणविरोधस्यैव प्रयोजकत्वाच्छत्यादेश्च प्रत्यक्षागमविरोधाभावात् ।&lt;br&gt;&#xA;अनुमानविरोधस्याप्रयोजकत्वान्नाप्रामाण्यम् ।&lt;br&gt;&#xA;किन्नाम बोधकत्वेन स्वत एव प्रामाण्यमित्युपपादितम् ।&lt;br&gt;&#xA;तदेतत्प्रमाणाप्रमाणविवेकमविदुषां दुरवधारणमित्युद्देशलक्षणविभागपरीक्षाभिस्तन्निरूपणार्थमुत्तरो ग्रन्थसन्दर्भः ।&lt;br&gt;&#xA;नच सांव्यावहारिकत्वात्प्रमाणादेः किं तन्निरूपणेनेति वाच्यम् ।&lt;br&gt;&#xA;तथापि स्वरूपसङ्खयाविषयफलगोचराणां वादिविवादानां विद्यमानत्वेन निरूपणार्हत्वात् ।&lt;br&gt;&#xA;यद्यप्येषो ऽर्थस्तर्कशास्त्रस्य विषयो न मीमांसाशास्त्रस्य ।&lt;br&gt;&#xA;तथापि शिष्यहितैषिणा भाष्यकृता प्रसङ्गागतो निरूप्यते ।&lt;br&gt;&#xA;यथा पूवर्मीमांसाभाष्यकारेणेत्यदोषः ।&lt;br&gt;&#xA;अत एव प्रमाणलक्षणादौ निरूपितस्यार्थस्य पुनरत्र निरूपणं न दोषाय ।&lt;br&gt;&#xA;एकीकृत्य निरूपणस्यापि शिष्यहितार्थत्वात् ।&lt;br&gt;&#xA;&lt;em&gt;५,१२१&lt;/em&gt;&lt;br&gt;&#xA;तत्र निर्धारित(निर्ज्ञात)स्वरूपस्यैव सङ्खयादिजिज्ञासा ।&lt;br&gt;&#xA;लक्षणं च तन्निर्धारणोपायः ।&lt;br&gt;&#xA;नच सामान्यलक्षणेन विना विशेषलक्षणा(स्या)वसर इत्यतः प्रमाणसामान्यलक्षणं प्रथमं तावदाहयाथार्थ्यमेवेति ।&lt;br&gt;&#xA;याथार्थ्यमेव मानत्वं &amp;hellip; । मनुव्_२,१.२१अ ।&lt;br&gt;&#xA;&lt;em&gt;५,१२२&lt;/em&gt;&lt;br&gt;&#xA;न्यायसुधा-&lt;br&gt;&#xA;अत्र कश्चिदाह ।&lt;br&gt;&#xA;किमर्थं लक्षणमुच्यते ।&lt;br&gt;&#xA;किं सजातीयविजातीयव्यवच्छिन्नलक्ष्यप्रतीत्यर्थम् ।&lt;br&gt;&#xA;उत प्रमाणत्वादिप्रतीतये तच्चिह्नोपदर्शनमिदम् ।&lt;br&gt;&#xA;उत प्रमाणादिशब्दप्रवृत्तिनिमित्तावधारणार्थम् ।&lt;br&gt;&#xA;अन्यस्मै कस्मैचित्प्रयोजनाय वा ।&lt;br&gt;&#xA;&lt;em&gt;५,१२४&lt;/em&gt;&lt;br&gt;&#xA;नाद्यः ।&lt;br&gt;&#xA;तस्या एव दुरवधारणत्वात् ।&lt;br&gt;&#xA;तथा हि ।&lt;br&gt;&#xA;किं सजातीयेति प्रमाणत्वेन (सजातीयत्वं) विवक्षितं रूपान्तरेण वा ।&lt;br&gt;&#xA;नाद्यः ।&lt;br&gt;&#xA;स्वव्यवच्छेदावधेः सजातीयादव्यावृत्तत्वेन व्यवच्छेदकत्वानुपपत्त्या व्यावृत्तिस्वीकारेणा(च)व्यापकत्वात् ।&lt;br&gt;&#xA;नापि द्वितीयः ।&lt;br&gt;&#xA;विजातीयपदोपदानवैयर्थ्यात् ।&lt;br&gt;&#xA;अस्ति हि प्रमेय(त्वादिना)सर्वसाजात्यम् ।&lt;br&gt;&#xA;अथ ज्ञानत्वेन विशेषेण साजात्यं विवक्षित्वेदमुच्यते ।&lt;br&gt;&#xA;तर्हि लक्ष्यस्यापि ज्ञानत्वादिना साजात्याद्वयवच्छेद्यकोटिप्रविष्यतया सङ्ग्राह्याभावप्रसङ्गः ।&lt;br&gt;&#xA;लक्ष्यस्य यज्ज्ञानत्वादिभिः सजातीयं तद्वयवच्छेद्यम् ।&lt;br&gt;&#xA;नच लक्ष्यस्य लक्ष्यं सजातीयम् ।&lt;br&gt;&#xA;षष्ठयर्थस्य सम्बन्धस्य भेदे व्यवस्थितत्वादिति चेत् ।&lt;br&gt;&#xA;एवं तर्हि लक्ष्यापेक्षया भिन्नाद्वयवच्छेद इत्येवोच्यतां कृतं ज्ञानत्वादिना साजात्येन प्रकृतानुपयोगिना वर्णितेन ।&lt;br&gt;&#xA;यदा च लक्ष्यादन्यत्व परेषामवगतं तदा परेभ्यो ऽन्यत्वमपि लक्ष्यस्यार्थादवगम्यत इति सिद्धमग्रतो लक्षणप्रयोजनमिति वैयर्थ्यमेव&lt;br&gt;&#xA;स्याल्लक्षणाख्यानस्य ।&lt;br&gt;&#xA;&lt;em&gt;५,१२५&lt;/em&gt;&lt;br&gt;&#xA;अपि च न तावदनेन लक्षणेनानवगतेनैव व्यवच्छिन्नप्रतीतिसम्भवः ।&lt;br&gt;&#xA;अतिप्रसङ्गात् ।&lt;br&gt;&#xA;नापि ज्ञातेन ।&lt;br&gt;&#xA;दुरवधारणत्वात् ।&lt;br&gt;&#xA;न तावल्लक्षणं प्रत्यक्षम् ।&lt;br&gt;&#xA;निर्दोषाक्षोद्भवत्वादेरप्रत्यक्षविशेषणत्वम् ।&lt;br&gt;&#xA;नापि कार्येण लिङ्गेन तदनुपपत्त्या वा तदवगमः ।&lt;br&gt;&#xA;ताभ्यां सामान्यतः कारणमात्राक्षेपेण कारणगतानुगतरूपासिद्धावेकरूपलक्षणासिद्धेः ।&lt;br&gt;&#xA;कार्यस्यैकजात्यादेकजातीयकारणसिद्धिरिति चेत् ।&lt;br&gt;&#xA;तर्हि कार्यगतैकजात्यस्य पूर्वमवश्यं प्रत्येतव्यत्वाङ्गीकारे(ण) तत एव सजातीयविजातीयव्यवच्छेदप्रति(दोष)पत्तिरस्तु ।&lt;br&gt;&#xA;कृतमनया पारम्पर्यकुसृष्टया ।&lt;br&gt;&#xA;नन्वेतावतापि न प्रकृतलक्षणखण्डनं (सं)भवति ।&lt;br&gt;&#xA;अव्याप्तेरतिव्याप्तेर्वानुद्भावनादिति चेत् ।&lt;br&gt;&#xA;मैवम् ।&lt;br&gt;&#xA;प्रथमभावितयावश्याभ्युपेयतया लघोरुपायात्साध्यसिद्धौ सम्भवत्यां चरमभावितया अवश्यानुष्ठेयत्वाभावेन गुरावुपाये प्रवर्तमानस्य तवैवेदं&lt;br&gt;&#xA;(दूषरो)दोषोद्भावनम् ।&lt;br&gt;&#xA;प्रदीपे प्रदीपं प्रज्वाल्य तमोनिरासाय यतमानस्यैव पुंसः ।&lt;br&gt;&#xA;नहि तत्र कश्चिद्दीपदोषः ।&lt;br&gt;&#xA;किन्तु तथाकारी पुरुष एव पर्यनुयोज्यः ।&lt;br&gt;&#xA;सर्वसाधनसाधारणो वायं दोषः ।&lt;br&gt;&#xA;यत्सम्भवदेवंविधलघूपायत्वं नाम स्वरूपासिद्धिरिव सर्वप्रमाणानाम् ।&lt;br&gt;&#xA;तस्मान्मा नाम भूदतिव्याप्त्यादिदोषः ।&lt;br&gt;&#xA;सामान्यदोषादेव दुष्यं लक्षणमिति ।&lt;br&gt;&#xA;&lt;em&gt;५,१३२&lt;/em&gt;&lt;br&gt;&#xA;एतेन द्वितीयो ऽपि निरस्तः ।&lt;br&gt;&#xA;प्रमाणत्वाद्यवगममन्तरेण तदवगमानुपपत्तेस्तदवगमायास्य प्रतीतावन्योन्याश्रयप्रसङ्गः ।&lt;br&gt;&#xA;अस्तु वान्यदपि लक्षणे किञ्चिल्लिङ्गम् ।&lt;br&gt;&#xA;तथापि तदेव लक्ष्याविनाभूततया लक्षणमुपन्यस्यतां सन्निहितप्रतिपत्तिकत्वात् ।&lt;br&gt;&#xA;न तदवश्यं व्यापकं वक्तव्यम् ।&lt;br&gt;&#xA;लिङ्गत्वस्य व्याप्यत्वेनैवोपपत्तेरिति चेन्न, यत्र लिङ्गमव्यापकत्वान्नास्ति तत्र लक्षणस्य प्रमाणाभावात्प्रत्येतुमशक्यत्वेन कथं ततः&lt;br&gt;&#xA;प्रामाण्याद्यवगमः ।&lt;br&gt;&#xA;यदा च क्वचिल्लक्ष्यजातीय एव प्रमाणाभावाल्लक्षणम(स्या)नवधारणीयतया लक्ष्यव्यापकतानवगमे ऽपि लक्षणम् ।&lt;br&gt;&#xA;तदा किमपराद्धं लिङ्गान्तरेणाव्यापकेन ।&lt;br&gt;&#xA;अथ यत्र तल्लक्षणे लिङ्गं नास्ति तत्र लिङ्गान्तरात्प्रत्येतव्यम् ।&lt;br&gt;&#xA;तथापि (तावेवा)ते एवास्तां लक्ष्ये लिङ्गम् ।&lt;br&gt;&#xA;किं लक्षणानुमानपूर्वकं तदनुमानकल्पनया ।&lt;br&gt;&#xA;अथ तथा(विधं)लिङ्गद्वयं यत्तत्प्रत्येकमव्यापकतया न लक्षणम् ।&lt;br&gt;&#xA;तदनुमितं तु तथात्वाल्लक्षणमिति चेन्न ।&lt;br&gt;&#xA;लक्ष्यानुमानस्य लक्षणप्रयोजनस्योभाभ्यामेव सिद्धेः कृतं व्यापकेन तेन ।&lt;br&gt;&#xA;&lt;em&gt;५,१३५&lt;/em&gt;&lt;br&gt;&#xA;नापि तृतीयः ।&lt;br&gt;&#xA;स ह्येवंरूपः यद्यथार्थं तत्प्रमाणमिति व्यवहर्तव्यमिति ।&lt;br&gt;&#xA;अयमनुपपन्नः ।&lt;br&gt;&#xA;सर्वत्र लक्षणस्य ज्ञातुमशक्यत्वात् ।&lt;br&gt;&#xA;प्रमाणत्वादिना तदवगमे तदेवास्तु व्यवहारनियमनिदानम् ।&lt;br&gt;&#xA;अव्यवहितप्रतिपत्तिकत्वादित्यावेदितम् ।&lt;br&gt;&#xA;&lt;em&gt;५,१३६&lt;/em&gt;&lt;br&gt;&#xA;अत एव न चतुर्थः ।&lt;br&gt;&#xA;कल्पनागौरवदोषश्चाधिकः ।&lt;br&gt;&#xA;&lt;em&gt;५,१३७&lt;/em&gt;&lt;br&gt;&#xA;(नापि) न पञ्चमः ।&lt;br&gt;&#xA;तादृशस्य दर्शयितुमशक्यत्वादिति ।&lt;br&gt;&#xA;अत्रोच्यते ।&lt;br&gt;&#xA;अस्तु तावत्सजातीयविजातीयव्यवच्छिन्नलक्ष्यप्रतीत्यर्थं लक्षणमिति पक्षः ।&lt;br&gt;&#xA;सास्नादिमान्गौरिति विदितलक्षणसम्बन्धो हि यं पिण्डं सास्नादिमन्तं पश्यति तं नायमश्वादिर्नापि घटादिरिति प्रतिपाद्यते ।&lt;br&gt;&#xA;ननु व्यवच्छेदो ऽन्योन्याभावो भेद इत्यनर्थान्तरम् ।&lt;br&gt;&#xA;भेदश्च वस्तुस्वरूपमेव ।&lt;br&gt;&#xA;तथाच लक्ष्यस्वरूपप्रतिपत्तिरेव तत्प्रतिपत्तिरिति कृतं लक्षणेन ।&lt;br&gt;&#xA;अथ लक्ष्यप्रतीतिनिरपेक्षमेव लक्षणेन व्यवच्छेदो बोध्यत इति मतम् ।&lt;br&gt;&#xA;तन्न ।&lt;br&gt;&#xA;निराश्रयस्य तस्य बोध(दर्श)यितुमशक्यत्वादिति ।&lt;br&gt;&#xA;सत्यं स्वरूप(वस्तु)प्रतीतिरेव भेदप्रतीतिरिति ।&lt;br&gt;&#xA;तथापि प्रतियोगिविशेषघटिततदवगमाय लक्षणस्योपयोगः ।&lt;br&gt;&#xA;असङ्कीर्णतया गोपिण्डं पश्यन्नपि हि न तावदयं नाश्वो न घट इति प्रत्येति यावल्लक्षणं नावगच्छति ।&lt;br&gt;&#xA;सास्नादिमत्वं तदा प्रतीतमिति चेन्न ।&lt;br&gt;&#xA;सास्नादिमान् गौरित्येवमवगमस्य विवक्षितत्वात् ।&lt;br&gt;&#xA;अत एव सजातीयेत्यादिविशेषणोपादानम् ।&lt;br&gt;&#xA;&lt;em&gt;५,१३९&lt;/em&gt;&lt;br&gt;&#xA;यदत्रोक्तं किं सजातीयेत्यादि ।&lt;br&gt;&#xA;तदसत् ।&lt;br&gt;&#xA;पौरुषेयवचसां पुरुषविवक्षाधीनत्वेन नियन्तुमशक्यत्वात् ।&lt;br&gt;&#xA;लक्ष्यातिरिक्तं हि&lt;br&gt;&#xA;सजातीयविजातीयतया द्वैराश्येन विवक्ष्यते ।&lt;br&gt;&#xA;यथा यथार्थज्ञानतत्साधनस्य प्रमाणस्य ज्ञानं तत्साधनं च सजातीयम् ।&lt;br&gt;&#xA;यन्न ज्ञानं नापि तत्साधनं तद्विजातीयम् ।&lt;br&gt;&#xA;यथा च प्रत्यक्षस्यानुमानादिकं सजातीयं, विजातीयं तु घटादिकम् ।&lt;br&gt;&#xA;एवमन्यत्रापि विवेक्तव्यमिति ।&lt;br&gt;&#xA;एवं तर्हि लक्ष्यापेक्षया भिन्नाद्वयवच्छेद इत्युक्तं स्यादिति चेत् ।&lt;br&gt;&#xA;को नेत्याह ।&lt;br&gt;&#xA;नहि को ऽपि स्वस्थात्मा स्वस्मादेव व्यवच्छेदं लक्षणप्रयोजनमाचक्षति(ष्ये) ।&lt;br&gt;&#xA;&lt;em&gt;५,१४०&lt;/em&gt;&lt;br&gt;&#xA;यदत्रोक्तं यदा चेत्यादि ।&lt;br&gt;&#xA;तसदङ्गतम् ।&lt;br&gt;&#xA;वस्तुतो यल्लक्ष्याद्भिन्नं ततो व्यवच्छेदावगमार्थत्वाल्लक्षणस्य प्रतिपादकस्य यद्यपि लक्ष्यान्यत्वज्ञानमलक्ष्ये(वश्या)पेक्षितम् तथापि&lt;br&gt;&#xA;प्रतिपाद्यस्यातद(तदन)पेक्षितम् तथापि प्रतिपाद्यस्तद(तदन)पेक्षत्वान्न दोषः ।&lt;br&gt;&#xA;तस्यापि पदार्थज्ञानपूर्वकत्वाद्वाक्यार्थज्ञानस्य सजातीयविजातीयपदोपात्तलक्ष्यान्य(त्व)ज्ञानं विना लक्ष्यस्य अलक्ष्यान्यत्वज्ञानं&lt;br&gt;&#xA;लक्षणप्रयोजनं न सिद्धयतीति कश्चित् ।&lt;br&gt;&#xA;तदनुपपन्नम् ।&lt;br&gt;&#xA;नहि लक्ष्यान्यव्यावृत्तिर्लक्षणवाक्यप्रतिपाद्या ।&lt;br&gt;&#xA;किन्नाम तज्ज्ञानं लक्षणप्रयोजनत्वेनोच्यते ।&lt;br&gt;&#xA;लक्षणवाक्यार्थ एव प्रतिपाद्येन बोद्धव्यः ।&lt;br&gt;&#xA;&lt;em&gt;५,१४१&lt;/em&gt;&lt;br&gt;&#xA;यदप्यपि चेत्यादिना पृष्टम् ।&lt;br&gt;&#xA;तत्रावगतमेव लक्षणं व्यावृत्तलक्ष्यज्ञानमुपजनयतीति वदामः ।&lt;br&gt;&#xA;नच तस्य दुरवधारणता ।&lt;br&gt;&#xA;यथायथं प्रत्यक्षादिना तदवधारणात् ।&lt;br&gt;&#xA;यत्र लिङ्गात्तदवगमस्तत्र तत एव लक्षणप्रयोजनसिद्धेर्व्यर्था परस्पराकुसृष्टिरिति चेन्न ।&lt;br&gt;&#xA;प्रयोजनसद्भावे गौरवस्याप्यनादरण(प्यादरण)सम्भवात् ।&lt;br&gt;&#xA;यथेन्द्रियव्यापारान्वयव्यतिरेकानुविधायित्वेनाक्षोद्भवत्वमनुमाय तेन प्रत्यक्षं लक्ष्यते ।&lt;br&gt;&#xA;तत्रान्वर्थसञ्ज्ञाज्ञापनं प्रयोजनम् ।&lt;br&gt;&#xA;एवमन्यत्रापि द्रष्टव्यम् ।&lt;br&gt;&#xA;गौरवमनुरुद्धय प्रयोजनमवधीर्यतामिति चेन्न ।&lt;br&gt;&#xA;पुरुषाभिप्रायाणां नियन्तुमशक्यत्वात् ।&lt;br&gt;&#xA;गरीयांश्च प्रतिपत्तौ गौरवात्प्रमेयाधिक्यलाभः ।&lt;br&gt;&#xA;प्रयोजनाभावे तु परम्पराकुसृष्टिरिति चेन्न ।&lt;br&gt;&#xA;प्रयोजनसद्भावे गौरवस्याप्यनादरण(प्यादरण)सम्भवात् ।&lt;br&gt;&#xA;यथेन्द्रियव्यापारान्वयव्यतिरेकानुविधायित्वेनाक्षोद्भवत्वमनुमायतेन प्रत्यक्षं लक्ष्यते ।&lt;br&gt;&#xA;तत्रान्वर्थसञ्ज्ञाज्ञापनं प्रयोजनम् ।&lt;br&gt;&#xA;एवमन्यत्रापि द्रष्टव्यम् ।&lt;br&gt;&#xA;गौरवमनुरुद्धय प्रयोजनमवधीर्यतामिति चेन्न ।&lt;br&gt;&#xA;पुरुषाभिप्रायाणां नियन्तुमशक्यत्वात् ।&lt;br&gt;&#xA;गरीयांश्च प्रतिपत्तौ गौरवात्प्रमेयाधिक्यलाभः ।&lt;br&gt;&#xA;प्रयोजनाभावे तु परम्पराकुसृष्टिरनादरणीयैवेति तदीयदोषताव्युत्पादनं नास्माकमनिष्यम् ।&lt;br&gt;&#xA;एतेन द्वितीयतृतीयचतुर्था अपि समाहिता वेदितव्याः ।&lt;br&gt;&#xA;लक्षणावधारणोपायस्योक्तत्वात् ।&lt;br&gt;&#xA;गौरवस्य च समाहितत्वात् ।&lt;br&gt;&#xA;&lt;em&gt;५,१४४&lt;/em&gt;&lt;br&gt;&#xA;ननु तथापि किं तत्त्वम् ।&lt;br&gt;&#xA;यथायथं चतुष्ययमपि ।&lt;br&gt;&#xA;तथाहि ।&lt;br&gt;&#xA;क्वचिल्लक्ष्यातिरिक्तं लक्षणं भवति ।&lt;br&gt;&#xA;यथा गन्धवती पृथिवीति ।&lt;br&gt;&#xA;क्वचिल्लक्ष्यानतिरिक्तम् ।&lt;br&gt;&#xA;यथा पृथिवीत्ववती पृथिवी, यथार्थं प्रमाणमित्यादि ।&lt;br&gt;&#xA;तत्राद्यं लक्ष्यस्वरूपप्रतिपत्तिकारणं भवत् तस्यान्वयो व्यवच्छेदतच्छब्दव्यवहर्तव्यते च प्रतिपादयति ।&lt;br&gt;&#xA;द्वितीयन्तु प्रवृत्तिनिमित्तं भवद्वयवहारमात्रकारणं भवति ।&lt;br&gt;&#xA;तत्र सिद्धांशेन पक्षीकरणमसिद्धांशेन साध्यत्वं स्वयमूहनीयम् ।&lt;br&gt;&#xA;&lt;em&gt;५,१४७&lt;/em&gt;&lt;br&gt;&#xA;ननु लक्षणं व्यावृत्तं व्यावर्तयत्युताव्यावृत्तम् ।&lt;br&gt;&#xA;आद्ये स्वव्यावृत्तिर्लक्षणान्तराधीना न वा ।&lt;br&gt;&#xA;न प्रथमः ।&lt;br&gt;&#xA;तत्रापि लक्षणापेक्षायामनवस्थापातात् ।&lt;br&gt;&#xA;न द्वितीयः ।&lt;br&gt;&#xA;लक्ष्येऽपि तत्प्रसङ्गात् ।&lt;br&gt;&#xA;निनिर्मित्तकार्याभ्युपगमे कादाचित्कतानुपपत्तेश्च ।&lt;br&gt;&#xA;नान्त्यः ।&lt;br&gt;&#xA;अतिप्रसङ्गादेवेति ।&lt;br&gt;&#xA;उच्यते ।&lt;br&gt;&#xA;लक्षणमपि व्यावृत्तमेव व्यावर्तयति ।&lt;br&gt;&#xA;तदपि लक्षणेनैव ।&lt;br&gt;&#xA;न चैवमनवस्था ।&lt;br&gt;&#xA;प्राङ्निर्ज्ञातेष्वर्थ्र्षु व्यवस्थानात् ।&lt;br&gt;&#xA;यस्तु काष्ठलोष्ठयितः कञ्चित्पदार्थं वा कस्यचित्किञ्चिच्छब्दवाच्यत्वं वा न वेत्ति नासौ लक्षणशास्त्रेऽधिक्रियते ।&lt;br&gt;&#xA;किन्नामोपदेशादिना विदितपदतदर्थसङ्गत्यादिः स्वतन्त्रव्यवहाराद्यर्थं लक्षणमपेक्षत इति ।&lt;br&gt;&#xA;&lt;em&gt;५,१४९&lt;/em&gt;&lt;br&gt;&#xA;अथापि स्यात् ।&lt;br&gt;&#xA;किमवगतं लक्षणं फलहेतुः, किंवानवगतम् ।&lt;br&gt;&#xA;न तावच्चरमः ।&lt;br&gt;&#xA;तदभिधानवैयर्थ्यप्रसङ्गात् ।&lt;br&gt;&#xA;अभिधानस्य ज्ञानोत्पादनो(पयोगि)पायत्वात् ।&lt;br&gt;&#xA;तस्य चानवगतस्यैव फलसाधनत्वाभ्युपगमात् ।&lt;br&gt;&#xA;आद्ये किमन्यस्मात्तदवगम उत त्वदीयाल्लक्षणवाक्यात् ।&lt;br&gt;&#xA;यद्यन्यस्मात् ।&lt;br&gt;&#xA;कृतममुना लक्षणाभिधानप्रयासेन ।&lt;br&gt;&#xA;अभिधानस्य ज्ञानोत्पादातिरिक्तप्रयोजनाभावात् ।&lt;br&gt;&#xA;तस्यान्यत एव सिद्धेः ।&lt;br&gt;&#xA;अन्त्ये किमिदं त्वदभिधानमाप्तोपदेशतया लक्षणं बोधयत्युत लिङ्गादिभावेन ।&lt;br&gt;&#xA;न तावच्चरमः ।&lt;br&gt;&#xA;त्वद्वचनलक्षणाविनाभावादेर्दर्शयितुमशक्यत्वात् ।&lt;br&gt;&#xA;नापि प्रथमः ।&lt;br&gt;&#xA;परं प्रति भवत्याप्तत्वसिद्धेः ।&lt;br&gt;&#xA;सिद्धौ हि प्रतिज्ञामात्रादेव साध्यसिद्धेर्हेत्व(त्वाद्य)भिधानमनर्थकं स्यात् ।&lt;br&gt;&#xA;ननु प्रतिवादिनं प्रति लक्षणाभिधानं नार्थवत् ।&lt;br&gt;&#xA;तेन वाद्याप्तभावानङ्गीकारात् ।&lt;br&gt;&#xA;किन्तु शिष्यार्थं लक्षणमुच्यते शास्त्रे ।&lt;br&gt;&#xA;स हि सर्वस्य शास्त्रस्य कर्तारमाप्तमेव मन्यते ।&lt;br&gt;&#xA;तस्माच्छिष्यं प्रत्याप्तवचनतयैव लक्षणवाक्यमर्तं प्रतिपादयिष्यतीति ।&lt;br&gt;&#xA;मैवम् ।&lt;br&gt;&#xA;यदि न प्रतिवादिनं प्रति शास्त्रं किन्तु शिष्यं प्रति तदा प्रतिज्ञामात्रादेवाप्तवचनाच्छिष्यस्यार्थनिश्चयोपपत्तेर्हेत्वाद्यभिधानमनर्थकतामापन्नं शास्त्रे ।&lt;br&gt;&#xA;अथ भवतु प्रतिवादिनमपि प्रति (तच्छा)शास्त्रवाक्यं यत्र हेत्वाद्युपात्तम्, लक्षणवाक्यं तु शिष्यमेव प्रति प्रयोजकं&lt;br&gt;&#xA;प्रतिपन्नशास्त्रकाराप्तभावमिति मन्यसे ।&lt;br&gt;&#xA;तदप्यनुपपन्नम् ।&lt;br&gt;&#xA;शास्त्रान्तरसाध्यत्वादस्यार्थस्य ।&lt;br&gt;&#xA;अस्ति हि समयग्राहकं शास्त्रं मुनिभिः प्रणीतं नामलिङ्गानुशासनव्याकरणादीति ।&lt;br&gt;&#xA;&lt;em&gt;५,१४९फ़्.&lt;/em&gt;&lt;br&gt;&#xA;अत्र ब्रूमः ।&lt;br&gt;&#xA;उक्तं ह्येतदवगतमेव लक्षणं फलहेतुरिति ।&lt;br&gt;&#xA;तदवगमश्च यथायथं प्रत्यक्षादिप्रमाणादित्यपि ।&lt;br&gt;&#xA;नच यथार्थं प्रमाणमिति सास्नादिमान्गौरिति वाक्यस्य लक्षणं प्रतिपाद्यमभ्युपगच्छामः ।&lt;br&gt;&#xA;येनान्यतः सिद्धत्वात्तस्येदमनर्थकं स्यात् ।&lt;br&gt;&#xA;किन्तु यो लक्षणमन्यतो जानाति, न जानाति च व्यवहारनिदानत्वादिना, तं प्रति तदवबोधायेदं वाक्यम् ।&lt;br&gt;&#xA;तथाहि ।&lt;br&gt;&#xA;अयं गौरित्याद्युपदेशादिनैकस्यां व्यक्तौ गोशब्दार्थतयावगतायां किमियमेव व्यक्तिः (एवम्) उतान्यापीति जिज्ञासमानं प्रत्यन्यत्रापि&lt;br&gt;&#xA;गोशब्दार्थतां विजिज्ञापयिपुरुषदेशादेरानन्त्यादिना कर्तुमशक्यतवादिदं व्याप्तिविषयं वाक्यमाह’यः सास्नादिमान्स गोशब्दार्थः’ इति ।&lt;br&gt;&#xA;इदं च नाप्तोपदेशतयैव व्याप्तिबोधकम् ।&lt;br&gt;&#xA;अपि तु प्रयोगान्तरवत्प्रतीताया व्याप्तेः स्मारकत्वेन ।&lt;br&gt;&#xA;अप्रतीतायास्तु तदेव जिज्ञासाजननद्वारेण प्रमोत्पादकत्वेनोपयुज्यते ।&lt;br&gt;&#xA;स्मृतव्याप्तिश्च यां यां व्यक्तिं सास्नादिमतीमवलोकयति ।&lt;br&gt;&#xA;तां तां गोशब्दार्थतयानुमिनोतीति को दोषः ।&lt;br&gt;&#xA;&lt;em&gt;५,१५०&lt;/em&gt;&lt;br&gt;&#xA;यद्वा यः पृथिवीति पदं वा व्यक्तिविशेषस्य तदथर्तां वावगच्छंस्तत्प्रवृत्तिनिमित्तं जिज्ञासते तं प्रति पृथिवीत्ववती प्रथिवीति पृथिवीत्वं&lt;br&gt;&#xA;पृथिवीशब्दप्रवृत्तिनिमित्तमुच्यते ।&lt;br&gt;&#xA;तत्र यस्य वक्तर्याप्तताबुद्धिः स तावता सन्तुष्यति ।&lt;br&gt;&#xA;अपरं प्रति त्वव्याप्त्यादिशून्यत्वादिति वाक्यशेषः प्रवर्तते ।&lt;br&gt;&#xA;अथवास्ति गौर्नामार्थ इति विदितवतो यत्र तत्र गवि घटादावश्वादौ च गोबुद्धौ प्रसक्तायां गोः स्वरूपावधारणमुखेनेतरव्यवच्छेदं&lt;br&gt;&#xA;कुर्वत्सास्नादिमानेव गौर्न तु तद्विरही घटादिरश्वादिर्वेति वाक्यं प्रयुज्यते ।&lt;br&gt;&#xA;इदमपि पूवर्वदाप्तत्वावधारणानवधारणाभ्यां द्वयां गतिमवलम्बत इति किमत्रानुपपन्नम् ।&lt;br&gt;&#xA;व्यास(१०)&lt;br&gt;&#xA;&lt;em&gt;५,१५५&lt;/em&gt;&lt;br&gt;&#xA;नन्वत्र तावदेवं प्रयोक्तव्यम् ।&lt;br&gt;&#xA;अयं गोत्वेन व्यवहर्तव्यः सास्नादिमत्त्वादिति ।&lt;br&gt;&#xA;तत्र किं गौर्व्यवहारस्य विशेषणं गोशब्दो वा ।&lt;br&gt;&#xA;आद्ये यद्यसौ गोविशिष्टं व्यवहारं नाज्ञासीत् तदा कथं पुरोवर्तिव्यक्तौ तस्य कर्तव्यतामनुमानादपि जानीयात् ।&lt;br&gt;&#xA;न ह्यविदिताग्निरनुमानादग्निसम्बन्धं बोधयितुं शक्यः ।&lt;br&gt;&#xA;अथाज्ञासीत्तदा ज्ञातज्ञापकत्वेन व्यर्थमनुमानम् ।&lt;br&gt;&#xA;न द्वितीयः ।&lt;br&gt;&#xA;तदा ह्ययं गोशब्दाभिधेयः सास्नादिमत्त्वदित्यनुमानं स्यात् ।&lt;br&gt;&#xA;तत्र चातिप्रसङ्गः ।&lt;br&gt;&#xA;तत्र एव जबगडदशादिशब्दाभिधेयत्वमपि साध्यं स्यात् ।&lt;br&gt;&#xA;ते सामान्यतो ऽप्यर्थवत्तया न प्रसिद्धाः ।&lt;br&gt;&#xA;नैवं गोशब्द इत्यस्ति विशेष इति चेत् ।&lt;br&gt;&#xA;तथापि शशविषाणादिशब्दाभिधेयत्वं साध्यताम् ।&lt;br&gt;&#xA;ते ऽप्यसद्विषयतयैव प्रसिद्धाः ।&lt;br&gt;&#xA;गौरस्तीत्यादिप्रयोगाद्गोशब्दो नैवमिति चेत् ।&lt;br&gt;&#xA;एवमपि स्वस्तिमतीत्यादिशब्दवाच्यतानुमानं गोमात्रे स्यात् ।&lt;br&gt;&#xA;अथ सत्यपि गोत्वे तदन्यत्र तदप्रयोगान्नेति चेत् ।&lt;br&gt;&#xA;एवं तर्हि यत्र सास्नादिमत्त्वं नास्ति तत्र गोशब्दप्रयोगो ऽपि नास्ति, यत्र सास्नादिमत्त्वमस्ति तत्र सर्वत्रास्तीति यो जानीते तं प्रति&lt;br&gt;&#xA;लक्षणाभिधानमिति स्यात् ।&lt;br&gt;&#xA;स च व्यवहारान्तरवदन्वयव्यतिरेकाभ्यामेव वाच्यवाचकभावमवधारितवानिति व्यर्थमनुमानमिति ।&lt;br&gt;&#xA;&lt;em&gt;५,१५५फ़्.&lt;/em&gt;&lt;br&gt;&#xA;मैवम् ।&lt;br&gt;&#xA;उभयत्रापि दोषाभावात् ।&lt;br&gt;&#xA;केवलव्यतिरेकित्वे हि कथञ्चिदेतदभिधातुं युक्तम् ।&lt;br&gt;&#xA;उपदेशादिना विशेषणेन गवा विशेषितं व्यवहारमवगतवो हि तदन्यत्र तत्कर्तव्यतानुमानसाध्येत्यङ्गीकारे को विरोधः स्यात् ।&lt;br&gt;&#xA;शब्दविशेषितव्यवहारकर्तव्यतासाधने ऽतिप्रसङ्गः किं बोध्यस्य बोधकस्य वेति वाच्यम् ।&lt;br&gt;&#xA;नाद्यः ।&lt;br&gt;&#xA;तेन तद्वयाप्तेरनवगतत्वात् ।&lt;br&gt;&#xA;अवगतत्वाच्च गोशब्दवाच्यताव्याप्तेः ।&lt;br&gt;&#xA;न द्वितीयः ।&lt;br&gt;&#xA;तेनापि पूर्वं वृद्धवचनादिना तथैव व्याप्तेरवगतत्वात् ।&lt;br&gt;&#xA;प्रयोगभावाभावाभ्यां बाधस्य निर्णीतत्वाच्च ।&lt;br&gt;&#xA;नहि बोध्यो बाधपरिचयशून्य इत्येतावता परिचितबाधेनापि बोधकेन विपरीतं बोधनीयम् ।&lt;br&gt;&#xA;विप्रलम्भकत्वापातात् ।&lt;br&gt;&#xA;तत्त्वनिर्णयार्थत्वाच्च वादकथानुसारिणः शास्त्रस्येति ।&lt;br&gt;&#xA;एवं पक्षान्तरे ऽप्यनुमानप्रयोगप्रकारो बोद्धव्यः ।&lt;br&gt;&#xA;&lt;em&gt;५,१६१फ़्.&lt;/em&gt;&lt;br&gt;&#xA;यदप्युक्तं शास्त्रान्तरसाध्यत्वादयमर्थो न वक्तव्य इति ।&lt;br&gt;&#xA;तदयुक्तम् ।&lt;br&gt;&#xA;न ह्येवमस्माभिः प्रतिज्ञातं यत्सर्वथा शास्त्रान्तरसाध्यं तन्नोच्यत इति ।&lt;br&gt;&#xA;न चैवं शास्त्रसाङ्कर्यमाशङ्कनीयम् ।&lt;br&gt;&#xA;विषयप्रयोजनभेदात् ।&lt;br&gt;&#xA;यदि च शास्त्रान्तरसाध्यो ऽप्यर्थो भवदीयशास्त्रस्य विषयः तर्हि व्याकरणादिसाध्यमन्यदपि कस्मान्नोच्यत इति चेन्न ।&lt;br&gt;&#xA;सन्दिग्धत्वसप्रयोजनत्वसदसद्भावाभ्यां वैषम्यात् ।&lt;br&gt;&#xA;सन्दिग्धतादिसद्भावे ऽपि यदवचनं तदुक्तदिशा शिष्यैरेव शक्यज्ञानत्वादिति यत्किञ्चिदेतत् ।&lt;br&gt;&#xA;अन्यथा परस्यापि कुलीरस्येव स्वापत्ययुक्तिहतत्वं स्यात् ।&lt;br&gt;&#xA;तेनापि हि स्मृतिरूपः परत्र पूर्वदृष्टावभासो ऽध्यास इत्यादीनि लक्षणानि स्वशास्त्रे निबद्धानि ।&lt;br&gt;&#xA;सूत्रकृता च जन्माद्यस्य यत इति ।&lt;br&gt;&#xA;तत्रैते दोषास्तानि लक्षणानि किं समास्कन्दन्त्युत नेति वक्तव्यम् ।&lt;br&gt;&#xA;न तावद्द्वितीयः ।&lt;br&gt;&#xA;सामान्यसमानन्यायत्वात् ।&lt;br&gt;&#xA;नाद्यः ।&lt;br&gt;&#xA;दुष्योपादानस्य पराजयहेतुत्वात् ।&lt;br&gt;&#xA;दोषास्कन्दितान्यपि तानि व्यवहारं निर्वहन्तीति चेन्न ।&lt;br&gt;&#xA;आपाततो ऽपि दुष्यानां तथात्वे कथमुन्मत्तभाषितानामपि तद्भावो न स्यात् ।&lt;br&gt;&#xA;नहि तेषामनिर्वाहकत्वे ऽनुपपत्तेरन्यत्कारणमस्ति ।&lt;br&gt;&#xA;&lt;em&gt;५,१६८&lt;/em&gt;&lt;br&gt;&#xA;किञ्चैवं वदता प्राग्ब्रह्मसाक्षात्काराद्बाध्यमव्यावहारिकं ब्रह्मसाक्षात्कारबाध्यं व्यावहारिकमिति मतमपि परित्यक्तं स्यात् ।&lt;br&gt;&#xA;नह्ययं ब्रह्मसाक्षात्कारो नापि बाधः ।&lt;br&gt;&#xA;&lt;em&gt;५,१७०&lt;/em&gt;&lt;br&gt;&#xA;किञ्चैवमस्मदीयमपि लक्षणं कुतो न व्यवहारं निर्वहेत् ।&lt;br&gt;&#xA;नच व्यवहारनिर्वाहातिरिक्तं किमपि तत्साध्यमभिलषामः ।&lt;br&gt;&#xA;भवदभिलषिता पारमार्थिकता बाध्यत इति चेत् ।&lt;br&gt;&#xA;किं लक्षणस्योत लक्ष्यस्य ।&lt;br&gt;&#xA;नाद्यः ।&lt;br&gt;&#xA;तथाहि ।&lt;br&gt;&#xA;विमतमपारमार्थिकमप्रयोजनाभिधानत्वादित्याद्युक्तं स्यात् ।&lt;br&gt;&#xA;न चास्यास्मान्प्रति व्याप्तिः शक्याभिधाना ।&lt;br&gt;&#xA;किञ्चास्मिन्पक्षे ऽध्यासलक्षणानुपपत्तिश्च भवता न परिहरणीया ।&lt;br&gt;&#xA;तस्या व्यवहारनिर्वाहाविरोधात् ।&lt;br&gt;&#xA;पारमार्थिकतानिषेधौपयिकत्वेनेष्यसाधनत्वाच्च ।&lt;br&gt;&#xA;एतेनातिव्याप्त्यादिदोषो ऽपि नापरमार्थ(पारमार्थिक)ता साधकः ।&lt;br&gt;&#xA;अलक्षणतासाधकस्तु स्यात् ।&lt;br&gt;&#xA;न द्वितीयः ।&lt;br&gt;&#xA;अनुपपद्यमानलक्षणत्वेन लक्ष्यमिथ्यात्वसाधने ब्रह्मणि व्यभिचारात् ।&lt;br&gt;&#xA;उक्ताया लक्षणानुपपत्तेस्तल्लक्षणे ऽपि साम्यात् ।&lt;br&gt;&#xA;&lt;em&gt;५,१७१&lt;/em&gt;&lt;br&gt;&#xA;किञ्चाध्यासलक्षणमुपपन्नं न वा ।&lt;br&gt;&#xA;आद्ये सपक्षाप्रवेशः साधनस्य ।&lt;br&gt;&#xA;द्वितीये तदनुपपत्तिनिरासायासो व्यर्थः स्यादित्यास्तां विस्तरः ।&lt;br&gt;&#xA;&lt;em&gt;५,१७२&lt;/em&gt;&lt;br&gt;&#xA;अर्थं नातिवर्तत इति यथार्थं, तस्य भावो याथार्थ्यं, तदेव मानत्वं मानशब्दप्रवृत्तिनिमित्तं मालक्षणमिति यावत् यद्यपि सास्नादिमान्गौरितिवद्यथार्थं&lt;br&gt;&#xA;प्रमाणमित्युक्ते ऽपि भवत्येव लक्ष्यलक्षणभावप्रतीतिः ।&lt;br&gt;&#xA;तथापि तद्वदेव लक्ष्यं लक्षणातिरिक्तं शङ्कयेत ।&lt;br&gt;&#xA;ततश्च पृथङ्निरूप्यमपि स्यात्तन्मा शङ्कीति याथार्थ्यमेव मानत्वं न तु सास्नादिमत्त्वाद्गोत्वमिव ततो ऽतिरिक्तमित्युक्तम् ।&lt;br&gt;&#xA;&lt;em&gt;५,१७४&lt;/em&gt;&lt;br&gt;&#xA;ननु किमिदं लक्षणं नाम ।&lt;br&gt;&#xA;लक्ष्यस्यासाधारणो धर्मः ।&lt;br&gt;&#xA;यावस्त्वेकः शब्दो निवेशयितुमिष्यः, यावन्ति चेतरस्माद्वयावर्तनीयानि तान्युच्यन्ते लक्ष्याणीति ।&lt;br&gt;&#xA;&lt;em&gt;५,१७५&lt;/em&gt;&lt;br&gt;&#xA;नन्वसाधार(णो)णधर्मश्चेल्लक्षणमव्यापकस्यापि तदा लक्षणतापत्तिः ।&lt;br&gt;&#xA;अतिव्याप्त्यसम्भवाविव अव्याप्तिरपि हि लक्षणदोषः ।&lt;br&gt;&#xA;उच्यते ।&lt;br&gt;&#xA;लिङ्गतया हि लक्षणमुपयुज्यते ।&lt;br&gt;&#xA;नच व्यापकता लिङ्गत्वोपयोगिनी ।&lt;br&gt;&#xA;व्याप्यत्वेनैव तदुपपत्तेः ।&lt;br&gt;&#xA;इतरथा धूमादीनामलिङ्गतापातात् ।&lt;br&gt;&#xA;किन्नाम पक्षीकृतदृष्टान्तीकृतव्यापकतात्वपेक्षितैव ।&lt;br&gt;&#xA;उपायत्वेनोपन्यस्तस्याभावे तदुपेयप्राप्तेरसम्भवात् ।&lt;br&gt;&#xA;उभयधर्मभूताया व्याप्तेरन्यतराभावे दर्शयितुमशक्यत्वात् ।&lt;br&gt;&#xA;तथाच तदानीं लिलक्षयिषितमात्रव्याप्तित्वं लक्षणस्यापेक्षितम् ।&lt;br&gt;&#xA;तच्च लक्ष्यस्य धर्म इत्युक्तमेव ।&lt;br&gt;&#xA;अव्यापकत्व(धर्म)स्य लक्षणदोषतावादस्तु सर्वस्यापि लिलक्षयिषितत्वे द्रष्टव्यः ।&lt;br&gt;&#xA;&lt;em&gt;५,१७८&lt;/em&gt;&lt;br&gt;&#xA;यद्वान्यत्र लक्षणान्तराभावनिश्चयनिमित्ता तदुक्तिः ।&lt;br&gt;&#xA;वस्तुतस्त्वेकमिवानेकमपि स्वस्वाश्रये व्यावृत्त्यादिकं कुर्वद्भवत्येव लक्षणम् ।&lt;br&gt;&#xA;अत एव कणादः क्रियावद्गुणवत्समवायिकारणमिति क्रियावत्त्वमपि द्रव्यलक्षणत्वेनाह ।&lt;br&gt;&#xA;क्रियावद्ग्रहणमन्यार्थमिति चेत् ।&lt;br&gt;&#xA;तत्किमव्यापकस्य लक्षणतानुपपत्तेरन्यथाव्याख्यानमुत निमित्तान्तरात् ।&lt;br&gt;&#xA;नान्त्यः ।&lt;br&gt;&#xA;तददर्शनात् ।&lt;br&gt;&#xA;न प्रथमः ।&lt;br&gt;&#xA;अनुपपत्तेरपाकृतत्वात् ।&lt;br&gt;&#xA;&lt;em&gt;५,१८१&lt;/em&gt;&lt;br&gt;&#xA;ननु (च) अत्र पृथिव्यादीनि नवापि पक्षीकृत्यैतानि द्रव्याणि क्रियावत्त्वादिति प्रयोक्तव्यम्, क्रियावन्त्येव वा मूर्तानि ।&lt;br&gt;&#xA;नाद्यः भागासिद्धेः ।&lt;br&gt;&#xA;न द्वितीयः ।&lt;br&gt;&#xA;अनध्यवसितत्वात् ।&lt;br&gt;&#xA;तत्कथं नानुपपत्तिः ।&lt;br&gt;&#xA;मैवम् ।&lt;br&gt;&#xA;कैश्चिदनध्यवसितस्य दोषतानङ्गीकारात् ।&lt;br&gt;&#xA;येषां च स दोषस्तेषामप्युपदेशादिना घटादेर्द्रव्यत्वनिश्चये सति तदितरमूर्तपक्षीकारेण द्रव्यत्वसाधने कीदृशो दोषः स्यादित्यलम् ।&lt;br&gt;&#xA;&lt;em&gt;५,१८२&lt;/em&gt;&lt;br&gt;&#xA;केचिद्वादिनो विज्ञानस्य प्रामाण्यमास्थिषत ।&lt;br&gt;&#xA;अपरे तु तत्कारणस्य ।&lt;br&gt;&#xA;तत् किमत्र तत्त्वम् ।&lt;br&gt;&#xA;द्वयमपीति ब्रूमः ।&lt;br&gt;&#xA;प्रमितिः प्रमाणम्, प्रमीयते ऽनेनेति प्रमाणमिति भावकरणयोः प्रमाणशब्दस्य सामर्थ्यात् ।&lt;br&gt;&#xA;यद्यपि ल्युट् भावकारणयोरिवाधिकरणे ऽपि स्मर्यते ।&lt;br&gt;&#xA;तथापि प्रमाणशब्दस्याभिधानाभावान्न तत्र वृत्तिः ।&lt;br&gt;&#xA;कृत्तद्धितसमासानामभिधानाधीनत्वात् ।&lt;br&gt;&#xA;नन्वस्ति विप्राः प्रमाणमित्यधिकरणे ऽपि प्रयोगः ।&lt;br&gt;&#xA;मैवम् ।&lt;br&gt;&#xA;विप्राणां प्रमायां (प्रमां प्रति) स्वातन्त्र्येण कर्तॄणामधिकरणत्वाभावात् ।&lt;br&gt;&#xA;नहि क्रियाधारो ऽधिकरणम् ।&lt;br&gt;&#xA;किन्नाम कर्तृकर्मणोः क्रियाश्रययोर्धारणक्रियां प्रति य आधारस्तत्कारकम् ।&lt;br&gt;&#xA;तस्मात्तदीयविज्ञानस्य वाक्यस्य वा प्रामाण्याद्विप्राः प्रमाणमित्युपचर्यते ।&lt;br&gt;&#xA;यदि तर्हि विज्ञानं तत्कारणं च प्रमाणं द्वयमपि ।&lt;br&gt;&#xA;तत्रोभयत्र याथार्थ्यापरपर्यायं प्रामाण्यं किमेकप्रकारं वर्तते, उतानेकप्रकारम् ।&lt;br&gt;&#xA;आद्ये विज्ञानं केवलप्रमाणं प्रत्यक्षानुमानागमलक्षणं तत्कारणमनुप्रमाणमिति सिद्धान्तविरोधापातः ।&lt;br&gt;&#xA;द्वितीये लक्षणस्यानुपपत्तिः ।&lt;br&gt;&#xA;प्रकारद्वयस्यान्योन्यस्मिन्नवर्तनेनाव्याप्तत्वादित्यत आहतदिति ।&lt;br&gt;&#xA;&amp;hellip; तन्मुख्यं ज्ञानशब्दयोः । मनुव्_२,१.२१ब् ।&lt;br&gt;&#xA;न्यायसुधा-&lt;br&gt;&#xA;करणभूतयोः प्रत्यक्षानुमानयोस्त्वमुख्यमिति शेषः ।&lt;br&gt;&#xA;एतच्च (स्पष्टी)स्फुटीकरिष्यते ।&lt;br&gt;&#xA;&lt;em&gt;५,१८५&lt;/em&gt;&lt;br&gt;&#xA;स्यादेतत् ।&lt;br&gt;&#xA;यदि याथार्थ्यं प्रमाणलक्षणं स्यात् ।&lt;br&gt;&#xA;नच तत्सम्भवत्यतिव्याप्तेः ।&lt;br&gt;&#xA;तथाहि ।&lt;br&gt;&#xA;योग्यता, वीप्सा, पदार्थानतिवृत्तिः, सादृश्यं चेति यताशब्दार्थाः ।&lt;br&gt;&#xA;अर्थशब्दश्चाभिधेयधनवस्तुप्रयोजननिवृत्तिषु वर्तते ।&lt;br&gt;&#xA;तत्र सादृश्यार्थस्य यथाशब्दस्य तावदत्र न परिग्रहः ।&lt;br&gt;&#xA;‘यथासादृश्ये’ इत्यव्ययीभावविधाने विशेषणात् ।&lt;br&gt;&#xA;समासान्तरस्य च असामर्थ्यादिप्रतिहतत्वात् ।&lt;br&gt;&#xA;अत एव यथार्थानुभवः प्रमेत्यत्र किं याथार्थ्यमर्थसादृश्यमित्यादिः कस्यचित्प्रश्चो ऽनुपपन्नः ।&lt;br&gt;&#xA;नापि योग्यतावीप्सार्थस्य ।&lt;br&gt;&#xA;वाक्यशेषा(दोषा)भावेनार्थयोग्यताया (अर्थानां) अर्थवीप्साया वा प्रामाण्यापत्तेः ।&lt;br&gt;&#xA;तस्मात्पदार्थाननिवृत्त्यर्थस्येदं ग्रहणम् ।&lt;br&gt;&#xA;अर्थशब्दस्याभिधेयवाचिनो ग्रहणे अव्याप्तिप्रसङ्गात् विषयापरपर्यायवस्वचनस्यैव ग्रहणम् ।&lt;br&gt;&#xA;तथा चार्थं विषयं नातिवर्तते न व्यभिचरति यत्तत्प्रमाणमित्युक्तं स्यात् ।&lt;br&gt;&#xA;एतच्च सकर्मकक्रियामात्रे ऽस्ति ।&lt;br&gt;&#xA;नहि गमनं गम्यमतिवर्तते, नापि छिदा छेद्यम् ।&lt;br&gt;&#xA;यदेव(हि) गत्यादिना प्राप्यं तदेव गम्यादि ।&lt;br&gt;&#xA;ततो नेदं लक्षणमित्यत आहअर्थत्वमिति ।&lt;br&gt;&#xA;अर्थत्वमर्यतैव स्यान् &amp;hellip; । मनुव्_२,१.२१च् ।&lt;br&gt;&#xA;&lt;em&gt;५,१८६&lt;/em&gt;&lt;br&gt;&#xA;न्यायसुधा-&lt;br&gt;&#xA;अर्थतैव ज्ञेयतैवार्थत्वमर्थशब्दप्रवृत्तिनिमित्तमस्माकं विवक्षि(ता)तं स्यात् ।&lt;br&gt;&#xA;नतु विषयत्वमित्यर्थः ।&lt;br&gt;&#xA;एतदुक्तं भवति ।&lt;br&gt;&#xA;यथाशब्दस्य पदार्थानतिवृत्तिवाचित्वमङ्गीकृतमेव ।&lt;br&gt;&#xA;अर्थशब्दस्तु न विषयपर्यायो गृह्यते ।&lt;br&gt;&#xA;किन्तु ज्ञेयवाची ।&lt;br&gt;&#xA;यद्यपि न तत्र तस्य रूढिस्तथाप्यर्यत(इत्यर्थ)इति व्युत्पत्या तद्वाचितास्त्येव ।&lt;br&gt;&#xA;अर्तेरौणादिकस्य थन्प्रत्ययस्य प्रसिद्धत्वात् ।&lt;br&gt;&#xA;गत्यर्थानां च ज्ञानार्थत्वादिति ।&lt;br&gt;&#xA;नन्वर्थतेति कथम् ।&lt;br&gt;&#xA;‘अर्यः स्वामिवैश्ययोः’ इति विशेषणात् ।&lt;br&gt;&#xA;मैवम् ।&lt;br&gt;&#xA;स्वामित्वोपचारात् ।&lt;br&gt;&#xA;अर्थो हि ज्ञानाद्यपेक्षया प्रधानं विवक्ष्यते ।&lt;br&gt;&#xA;&lt;em&gt;५,१९५&lt;/em&gt;&lt;br&gt;&#xA;किमतो यद्येवं ज्ञेयतैवार्थत्वमित्यत आहनेति ।&lt;br&gt;&#xA;&amp;hellip; न क्रियार्थेषु सा मता । मनुव्_२,१.२१द् ।&lt;br&gt;&#xA;न्यायसुधा-&lt;br&gt;&#xA;क्रियार्थेषु क्रियाविषयेषु सा अर्यता ।&lt;br&gt;&#xA;तदभावाच्च न यथार्थता ।&lt;br&gt;&#xA;क्रियास्विति नातिव्यापकं प्रमारलक्षणमिति शेषः ।&lt;br&gt;&#xA;नन्वेतावतापि नातिव्याप्तिपरिहारः ।&lt;br&gt;&#xA;गमनादीनामपि ज्ञेयानतिवृत्तित्वात् ।&lt;br&gt;&#xA;नहि तद्विषयो ग्रामादिः सर्वथा न ज्ञेय इति शक्यते वक्तुम् ।&lt;br&gt;&#xA;तदत्यन्ताभावप्रसङ्गादिति ।&lt;br&gt;&#xA;मैवम् ।&lt;br&gt;&#xA;यथा हि पितरि साधुर्मातरि साधुरितिवाक्यं यत्किञ्चित्पित्रादौ साधुत्वेन न पर्यवस्यति, किन्तु स्वीये पित्रादौ ।&lt;br&gt;&#xA;तत्कस्य हेतोः ।&lt;br&gt;&#xA;पित्रादिशब्दानां सम्बन्धिशब्दत्वात् ।&lt;br&gt;&#xA;सम्बन्धिशब्दानां ह्येष महिमा ।&lt;br&gt;&#xA;अन्यथा पितुर्धनमुपादद्यादित्यादौ बहुविप्लवः स्यात् ।&lt;br&gt;&#xA;सति चैवं शब्दमहिमानमनादृत्य प्रत्यवतिष्ठमानः छलवादितया जीयेत ।&lt;br&gt;&#xA;तथा प्रकृते ऽपि ज्ञेयशब्दस्य सम्बन्धिशब्दत्वात्स्वज्ञेयं नातिवर्तते यत् तत्प्रमाणमित्युक्तं स्यात् ।&lt;br&gt;&#xA;नच गम(ने)नोपाधिना गमनेन वा निमित्तेन ग्रामो ज्ञेयः ।&lt;br&gt;&#xA;येन तमनतिक्रम्य वर्तमानं गमनं यथार्थं स्यात् ।&lt;br&gt;&#xA;किन्तु गम्य एव ।&lt;br&gt;&#xA;तत्कथमतिव्याप्तिः ।&lt;br&gt;&#xA;भवति च घटादिर्ज्ञानतत्कारणाभ्यामुपाधिनिमित्ताभ्यां ज्ञेय इति ।&lt;br&gt;&#xA;तदिदमुक्तं क्रियार्थेषु सा न मता शब्दार्थतत्त्वविदुषामिति ।&lt;br&gt;&#xA;ननु तथाप्यन्योन्याश्रयत्वमात्माश्रयत्वं वा, स्वशब्देन प्रमाणस्याभिधानादिति चेन्न ।&lt;br&gt;&#xA;ज्ञानतत्कारणमात्रोपादनेन लक्षणस्य व्याख्यातत्वात् ।&lt;br&gt;&#xA;स्वगुण(ग्राहक)ग्रहणमिन्द्रियं श्रोत्रमित्यत्र यथेति ।&lt;br&gt;&#xA;&lt;em&gt;५,१९८&lt;/em&gt;&lt;br&gt;&#xA;ननु किमिदं प्रमाणस्य ज्ञेयाव्यभिचारित्वं नाम ।&lt;br&gt;&#xA;किं प्रमेयव्याप्यत्वं किं वा यावत्प्रमेयगोचरत्वम् ।&lt;br&gt;&#xA;आद्ये ऽपि व्याप्तिः किं देशतः किंवा कालतः ।&lt;br&gt;&#xA;न प्रथमः ।&lt;br&gt;&#xA;प्रमाणासमानदेशार्थविषयप्रमाणेष्वव्याप्तेः ।&lt;br&gt;&#xA;न द्वितीयः ।&lt;br&gt;&#xA;अतीतादिविषयप्रमाणाव्याप्तेः ।&lt;br&gt;&#xA;नान्त्यः ।&lt;br&gt;&#xA;असर्वज्ञज्ञानानां तत्कारणानां वाप्रामाण्यप्रसङ्गादिति ।&lt;br&gt;&#xA;मैवम् ।&lt;br&gt;&#xA;अद्वैतागमादेस्तत्त्वावेदकत्वलक्षणं प्रामाण्यमभ्युपगच्छता परेणा(पि) तस्या)प्यस्यार्थस्य निर्वक्तव्यत्वात् ।&lt;br&gt;&#xA;परेणाङ्गीकृतमुपादायास्माभिर्व्यवह्रियते न तु किमपि लक्षणं व्यवस्थाप्यत इति चेन्न ।&lt;br&gt;&#xA;स्वप्रतिपत्ताववश्याश्रयणीयत्वाद्वयवस्थायाः ।&lt;br&gt;&#xA;नहि स्वप्रकाशं तत्त्वमित्येतावता विना वेदान्ताधिगमं तदधिगमः शक्यो ऽङ्गीकर्तुम् ।&lt;br&gt;&#xA;अथावेदितस्य सत्त्वं तत्त्वावेदकत्वमिति निर्ब्रूयात्तदा विभ्रमे ऽतिव्याप्तिः स्यात् ।&lt;br&gt;&#xA;तत्राप्यावेदितस्येदमाकारस्य सत्त्वात् ।&lt;br&gt;&#xA;अथ यावदावेदितस्य सत्त्वं तत्त्वावेदकत्वं सदेकगोचरत्वमिति यावदिति वदेत्, तदेवास्माकमपि याथार्थ्यमिति वदामः ।&lt;br&gt;&#xA;&lt;em&gt;५,२०२&lt;/em&gt;&lt;br&gt;&#xA;नन्वेवमपि भ्रमे ऽतिव्याप्तिः ।&lt;br&gt;&#xA;न हीदमंशो वा रजतत्वादिजातिर्वा तत्सम्बन्धः समवायो वा तत्तादात्म्यं वा न सत् ।&lt;br&gt;&#xA;अन्यत्र सत्त्वे ऽप्यत्रासदिति चेत् ।&lt;br&gt;&#xA;नहि देवदत्तो गृहे ऽसन्नित्यसन्नेव ।&lt;br&gt;&#xA;नचायमस्त्यस्माकं प्रसङ्गः ।&lt;br&gt;&#xA;अधिष्ठानेतरस्य सर्वस्यानिर्वचनीयतयाङ्गीकारादिति ।&lt;br&gt;&#xA;मैवम् ।&lt;br&gt;&#xA;अस्माभिरपि तस्यात्यन्तासत्त्वस्वीकारात् ।&lt;br&gt;&#xA;&lt;em&gt;५,२०५&lt;/em&gt;&lt;br&gt;&#xA;अथ मतं किं विषयसत्त्वं तदानीमभिमतमुत पूर्वमथ पश्चाद्यद्वा सर्वदाथवा यदाकदाचिद्यदि वा यद्यद्देशकालयोर्यथाप्रतीतं तस्य&lt;br&gt;&#xA;तद्देशकालयोस्तथात्वेन ।&lt;br&gt;&#xA;नाद्यः ।&lt;br&gt;&#xA;अतीतानागतविषयप्रमाणाव्यापनात् ।&lt;br&gt;&#xA;न द्वितीयः ।&lt;br&gt;&#xA;वर्तमानानागतविषयाव्याप्तेः ।&lt;br&gt;&#xA;पाकरक्ते ऽपि घटे नीलप्रतीतौ विभागोत्तरकालं संयुक्तप्रत्यये वातिव्याप्तेश्च ।&lt;br&gt;&#xA;न तृतीयः ।&lt;br&gt;&#xA;अतीतादिविषयाव्याप्तेः ।&lt;br&gt;&#xA;भाविपाकजरागे कुम्भे श्यामे ऽपि रक्तपित्तिना रक्तताप्रतिभासे ऽतिव्याप्तेश्च ।&lt;br&gt;&#xA;न चतुर्थः ।&lt;br&gt;&#xA;अनित्यविषयाव्याप्तेः ।&lt;br&gt;&#xA;न पञ्चमः ।&lt;br&gt;&#xA;पूर्वोक्तविभ्रमे ऽतिव्याप्तेः ।&lt;br&gt;&#xA;नापि षष्ठः ।&lt;br&gt;&#xA;देशकालप्रमाणाव्याप्तेः ।&lt;br&gt;&#xA;नहि देशकालयोर्देशकालान्तरमस्तीति ।&lt;br&gt;&#xA;मैवम् ।&lt;br&gt;&#xA;देशकालयोरपि स्वसम्बन्धेन निरूपणस्य वक्ष्यमाणत्वात् ।&lt;br&gt;&#xA;यद्वा यद्यथाभूतं प्रतीतं तस्य तथाभूतस्य सत्त्वमित्युक्त एव नातिप्रसङ्गः ।&lt;br&gt;&#xA;देशकालयोरपि विशेषणान्तरवत् यथाभूतमित्यनेनैव गृहीतत्वात् ।&lt;br&gt;&#xA;विशेषानुक्तेरुक्तदोषा(प्राप्ते)प्रसक्तेश्च ।&lt;br&gt;&#xA;&lt;em&gt;५,२०८&lt;/em&gt;&lt;br&gt;&#xA;तथात्रप निश्चायकाभावेनासम्भवीदं लक्षणम् ।&lt;br&gt;&#xA;तथाहि ।&lt;br&gt;&#xA;ज्ञानयाथार्थ्यं किमदुष्यकरणजन्यत्वेनावधारणीयम्, उत दुष्यकरणाजन्यत्वेन, अथ प्रवृत्तिसामर्थ्येन, यद्वा ज्ञानान्तरसंवादेन, किंवा&lt;br&gt;&#xA;विसंवादाभावेन ।&lt;br&gt;&#xA;नाद्यः ।&lt;br&gt;&#xA;तस्यापि दुरवधारणत्वात् ।&lt;br&gt;&#xA;ज्ञानयाथार्थ्येन तदनुमाने चेतरेतराश्रयत्वापत्तेः ।&lt;br&gt;&#xA;नित्यज्ञानेषु तदभावाच्च ।&lt;br&gt;&#xA;न द्वितीयः ।&lt;br&gt;&#xA;अशक्यावधारणत्वात् ।&lt;br&gt;&#xA;न तृतीयः ।&lt;br&gt;&#xA;सर्वत्र तदभावात् ।&lt;br&gt;&#xA;न चतुर्थः ।&lt;br&gt;&#xA;सुखादिज्ञाने तदभावात् ।&lt;br&gt;&#xA;ज्ञानमात्रसंवादाङ्गीकारे च धारावाहिकविभ्रमे(ऽपि) तद्ग्रहापत्तिः ।&lt;br&gt;&#xA;यथार्थज्ञानसंवादाभ्युपगमे तु तत्तद्याथार्थ्यावधारणेनानवस्था ।&lt;br&gt;&#xA;न पञ्चमः ।&lt;br&gt;&#xA;असञ्जातबाधभ्रमेष्वपि तदापातात् ।&lt;br&gt;&#xA;पुरुषदेशकालविकल्पानुपपत्तेश्चेति ।&lt;br&gt;&#xA;मैवम् ।&lt;br&gt;&#xA;तथा सति वेदान्तजनितविज्ञानस्यापि याथार्थ्यानवधारणप्रसङ्गात् ।&lt;br&gt;&#xA;विषयसत्यत्वात्तदवधारणमिति चेत्तदेव कथम् ।&lt;br&gt;&#xA;ज्ञानसामर्थ्यादिति चेत् ।&lt;br&gt;&#xA;किं ज्ञानमात्रस्य सामर्थ्यमुत यथार्थतया निश्चितस्य ।&lt;br&gt;&#xA;आद्ये शुक्तिरजतादेरपि सत्यतापत्तिः ।&lt;br&gt;&#xA;द्वितीये(ऽपि) किमेतस्यैव ज्ञानस्योत ज्ञानान्तरस्य ।&lt;br&gt;&#xA;न प्रथमः ।&lt;br&gt;&#xA;परस्पराश्रयप्रसङ्गात् ।&lt;br&gt;&#xA;न द्वितीयः ।&lt;br&gt;&#xA;अनवस्थाद्यापातात् ।&lt;br&gt;&#xA;&lt;em&gt;५,२१२&lt;/em&gt;&lt;br&gt;&#xA;अथ मन्येत स्वत एव विज्ञानानां प्रामाण्यग्रहः बाधेन क्वचिदपोद्यते ।&lt;br&gt;&#xA;नच ब्रह्मज्ञानस्य बाधः सम्भवति ।&lt;br&gt;&#xA;यथाशक्ति परीक्षायामपि तददर्शनात् ।&lt;br&gt;&#xA;निर्मूलशङ्कायाश्च अनुदयात् ।&lt;br&gt;&#xA;निरवधिकस्य निस्साक्षिकस्य बाधस्यादर्शनात् ।&lt;br&gt;&#xA;अवध्यादिस्वीकारे च तस्यैव ब्रह्मत्वेन बाधितुमशक्यत्वादिति ।&lt;br&gt;&#xA;तदेतत्समानमस्मन्मते ऽपि ।&lt;br&gt;&#xA;विवृतश्चायमर्थस्तत्र तत्रेत्युपपन्नं याथार्थ्यस्य प्रमाणलक्षणत्वमिति ।&lt;br&gt;&#xA;तन्मुख्यं ज्ञानशब्दयोरिति न युक्तम् ।&lt;br&gt;&#xA;तथा सति ज्ञानवच्छब्दस्यापि केवलत्वापत्तेः ।&lt;br&gt;&#xA;इत्याशङ्कां सोपपत्तिकं परिहरतिज्ञानार्थ इति ।&lt;br&gt;&#xA;ज्ञानार्थे ज्ञेयता मुख्या शब्दार्थे तदनन्तरम् । मनुव्_२,१.२२अब् ।&lt;br&gt;&#xA;न्यायसुधा-&lt;br&gt;&#xA;यस्माज्ज्ञानार्थे ज्ञानविषये ज्ञेयता मुख्या शब्दार्थे शब्दविषये तदनन्तरं ज्ञेयतामुख्येति यावत् ।&lt;br&gt;&#xA;तस्माज्ज्ञान एव याथार्थ्यलक्षणं प्रामाण्यं मुख्यं, शब्दे त्वमुख्यम् ।&lt;br&gt;&#xA;तथाच न तस्य केवलत्वापत्तिरित्यर्थः ।&lt;br&gt;&#xA;ज्ञानार्थेष्वर्यता मुख्येति प्रकृतत्वाद्वक्तव्ये ऽर्यतापि गतिकर्मसु विद्यत इति गतावतिव्याप्तिस्तदवस्थेत्याशङ्कानिरासाय ज्ञेयतेत्यर्यताव्याख्यानं&lt;br&gt;&#xA;कृतम् ।&lt;br&gt;&#xA;इदमुक्तं भवति ।&lt;br&gt;&#xA;न ज्ञानसमकक्षतया शब्दे याथार्थ्यं मुख्यम् ।&lt;br&gt;&#xA;किन्तु करण(मात्रा)त्रयापेक्षया ।&lt;br&gt;&#xA;ज्ञान एव मुख्यं याथार्थ्यं करणेष्वपि निर्धारणायां शब्दे मुख्यम् ।&lt;br&gt;&#xA;तदेते परममुख्यमुख्ये एकीकृत्य तन्मुख्यं ज्ञानशब्दयोरित्युक्तमिति ।&lt;br&gt;&#xA;&lt;em&gt;५,२१५&lt;/em&gt;&lt;br&gt;&#xA;यद्वा तन्मुख्यं ज्ञानशब्दयोरित्यत्रैवायमर्थो व्याख्यातव्यः ।&lt;br&gt;&#xA;तथाहि ।&lt;br&gt;&#xA;तद्याथार्थ्ये ज्ञाने मुख्यं करणेषु त्वमुख्यम् ।&lt;br&gt;&#xA;करणेष्वपि किमेकप्रकारमनेकप्रकारं वेति जिज्ञासायां शब्दे मुख्यं प्रत्यक्षानुमानयोरमुख्यमित्युक्तम् ।&lt;br&gt;&#xA;अत्र च शब्दशब्दने वेदमेवाधिकुरुते भगवान्मुनिः ।&lt;br&gt;&#xA;तन्मुख्यताकथनस्यैव मीमांसोपयोगित्वात् ।&lt;br&gt;&#xA;अन्यथा व्यर्थाया जिज्ञासायास्तत्परिहारस्य चासङ्गतिप्रसङ्गात् ।&lt;br&gt;&#xA;यद्यपि ज्ञान(शब्द)शब्दौ द्वन्द्वनिर्दिष्यौ तथापि करणेष्वमुख्यमित्यत आहज्ञानार्थ इति ।&lt;br&gt;&#xA;शब्द इत्युपलक्षणम् ।&lt;br&gt;&#xA;प्रत्यक्षानुमानयोरपीति द्रष्टव्यम् ।&lt;br&gt;&#xA;व्याख्यानं तु पूर्ववत् ।&lt;br&gt;&#xA;शब्दस्य स्वशब्देनोपादानं (तु) पूर्वत्र ज्ञानसमकक्षतया प्रतीतिं वारयितुमिति ।&lt;br&gt;&#xA;&lt;em&gt;५,२१६&lt;/em&gt;&lt;br&gt;&#xA;ज्ञाने मुख्यं याथार्थ्यं करणेष्वमुख्यम् ।&lt;br&gt;&#xA;तत्रापि शब्दे मुख्यमित्युक्तम् ।&lt;br&gt;&#xA;तत्र ज्ञानकरणयोर्याथार्थ्यस्य मुख्यत्वामुख्यत्वोपपादनाय तद्विषययोर्ज्ञेयताया(यां) मुख्यामुख्यत्वे हेतुतयोक्ते ।&lt;br&gt;&#xA;तदुपपादनार्थमाहयथार्थेति ।&lt;br&gt;&#xA;&lt;em&gt;५,२१७&lt;/em&gt;&lt;br&gt;&#xA;यथार्थज्ञानजनका यथार्था युक्तयः स्मृताः । मनुव्_२,१.२२च्द् ।&lt;br&gt;&#xA;न्यायसुधा-&lt;br&gt;&#xA;सोपस्कराणि वाक्यानि भवन्ति ।&lt;br&gt;&#xA;तेन ज्ञानं साक्षाद्यथार्थमित्यादौ पठितव्यम् ।&lt;br&gt;&#xA;बहुवचनमाद्यर्थे ।&lt;br&gt;&#xA;युक्त्यादय इत्यर्थः ।&lt;br&gt;&#xA;तेन जनका इत्युपपन्नम् ।&lt;br&gt;&#xA;अव्ययीभावस्य क्लीबाव्ययत्वं छन्दस्तुल्यत्वेनानाश्रित्य यथार्था इत्युक्तम्, कथञ्चिद्बहुव्रीहितामाश्रित्य वा, यद्वा भावप्रधानाद्यथाथर्शब्दान्मत्वर्थे&lt;br&gt;&#xA;ऽर्श आदित्वादच याथार्थ्योपेता इत्यर्थः ।&lt;br&gt;&#xA;तदयमर्थः ।&lt;br&gt;&#xA;ज्ञानमेव हि विषयस्य ज्ञेयस्य ज्ञेयतायां साक्षादुपाधिर्भवति ।&lt;br&gt;&#xA;ज्ञातताया निराकरिष्यमाणत्वात् ।&lt;br&gt;&#xA;अतस्तद्विषयस्य (एव)ज्ञेयत्वं मुख्यमिति ज्ञानस्यैव मुख्यतो याथार्थ्यम् ।&lt;br&gt;&#xA;युक्त्यादिकरणानि तु विषयस्य ज्ञेयतायामुपाधिभूतं ज्ञानं जनयन्तीति तद्विषयस्य ज्ञेयत्वममुख्यम् ।&lt;br&gt;&#xA;तत एव तेषां याथार्थ्यमप्यमुख्यमिति ।&lt;br&gt;&#xA;&lt;em&gt;५,२२४&lt;/em&gt;&lt;br&gt;&#xA;अत्र’यथार्थज्ञानजनका यथार्थाः’ इत्युक्तिस्तु परमसाध्यमपि सूचयितुम् ।&lt;br&gt;&#xA;युक्तेरमुख्यतायामादित्वेन ग्रहणं त्रिष्वप्यपकर्षसूचनार्थम् ।&lt;br&gt;&#xA;आगमयुक्त्योरुत्कर्षापकर्षौ तत्रतत्र समर्थिताविति नेहोक्तम् ।&lt;br&gt;&#xA;&lt;em&gt;५,२२५&lt;/em&gt;&lt;br&gt;&#xA;किमतो यद्येवं ज्ञानस्य याथार्थ्यं मुख्यं प्रत्यक्षादिकरणानां चामुख्यमित्यत आहअनुप्रमाणमिति ।&lt;br&gt;&#xA;अनुप्रमाणमेतानि ह्यक्षयुक्तिवचांस्यतः । मनुव्_२,१.२३अब् ।&lt;br&gt;&#xA;&lt;em&gt;५,२२५फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;अत्रापि ज्ञानं केवलप्रमाणमिति प्रथमं पठितव्यम् ।&lt;br&gt;&#xA;हि यस्मादेवमत इति सम्बन्धः ।&lt;br&gt;&#xA;अनुप्रमाणमित्येकवचनं बहुवचनार्थे ।&lt;br&gt;&#xA;सुपां सुलुगिति स्मरणात् ।&lt;br&gt;&#xA;अथवाक्षयुक्तवचांसीति द्वन्द्वनिर्दिष्यानामपि बुद्धया विवेकेन प्रत्येकमनुप्रमाणमिति सम्बन्धः ।&lt;br&gt;&#xA;यद्वानुप्रमाणानुवादेन अक्षादित्वकथनमत्रेति न दोषः ।&lt;br&gt;&#xA;अवान्तरव्यापारमविवक्षित्वा करणधर्मिण एव विवक्षया(क्षेत्यु)क्षमित्युक्तम् ।&lt;br&gt;&#xA;अन्यथा प्रत्यक्षमिति वक्तव्यम् ।&lt;br&gt;&#xA;वच इत्यागमोपलक्षणम् ।&lt;br&gt;&#xA;&lt;em&gt;५,२२७&lt;/em&gt;&lt;br&gt;&#xA;नचैवमप्यव्याप्तिर्लक्षणस्येति वाच्यम् ।&lt;br&gt;&#xA;ज्ञानमेव यथार्थं करणानि तु तज्जनकतया तथोपचर्यन्त इत्यङ्गीकारे हि सा स्यात् ।&lt;br&gt;&#xA;न चैवम् ।&lt;br&gt;&#xA;यथावस्थितार्थविषयित्वस्योभयत्रापि साम्यात् ।&lt;br&gt;&#xA;ज्ञानविषय एव हि करणानां विषयः ।&lt;br&gt;&#xA;नहि कमप्यविषयीकुर्वन्त्येव तानि ज्ञानं जनयन्ति ।&lt;br&gt;&#xA;नाप्यन्यविषयाणि ।&lt;br&gt;&#xA;अतिप्रसङ्गात् ।&lt;br&gt;&#xA;केवलं विषयस्य ज्ञेयतां ज्ञानमुपाधितया करणानि तु तज्जनकतया सम्पादयन्तीत्येतावन्तं विशेषमाश्रित्य केवलानुप्रमाणभेदः समथिर्तः ।&lt;br&gt;&#xA;यदि चैतावताप्यव्याप्तिदोषस्तदा सर्वत्रापि यत्किञ्चिद्वैलक्षण्यस्य वक्तुं शक्यत्वादतिप्रसङ्गः स्यादिति ।&lt;br&gt;&#xA;&lt;em&gt;५,२२९&lt;/em&gt;&lt;br&gt;&#xA;अयमत्र समुदायार्थः ।&lt;br&gt;&#xA;यथार्थं प्रमाणम् ।&lt;br&gt;&#xA;तद् द्विविधम् ।&lt;br&gt;&#xA;केवलमनुप्रमाणं च ।&lt;br&gt;&#xA;तत्र यथार्थज्ञानं केवलम् ।&lt;br&gt;&#xA;तत्साधनमनुप्रमाणम् ।&lt;br&gt;&#xA;केवलमपि द्विविधम् ।&lt;br&gt;&#xA;चैतन्यं वृत्तिरूपं चेति ।&lt;br&gt;&#xA;चैतन्यमपि त्रिविधम् ।&lt;br&gt;&#xA;उत्तममध्यमाधमभेदात् ।&lt;br&gt;&#xA;तत्रोत्तमं यथार्थमेव ।&lt;br&gt;&#xA;मध्यमं मिश्रम् ।&lt;br&gt;&#xA;अधममयथार्थमेवे ।&lt;br&gt;&#xA;द्वितीयमपि केवलं प्रत्यक्षानुमानागमजभेदात्त्रिविधमेवेति ।&lt;br&gt;&#xA;अनुप्रमाणमपि प्रत्यक्षानुमानागमभेदात्त्रिविधमेवेति ।&lt;br&gt;&#xA;&lt;em&gt;५,२३०फ़्.&lt;/em&gt;&lt;br&gt;&#xA;ननु तथापि काकतालीये ऽतिव्याप्तिरपरिहार्या ।&lt;br&gt;&#xA;तथाहि ।&lt;br&gt;&#xA;पाणौ पञ्च वराटकान्पिधाय कश्चित्कञ्चित्पृच्छति मम करे कति वराटका इति ।&lt;br&gt;&#xA;सच पृष्टो ऽजाकृपाणीयन्यायेनाहपञ्चेति ।&lt;br&gt;&#xA;तदेतत्प्रष्टुर्वक्तुश्च ज्ञानं यथार्थमिति प्रमाणं प्रसज्यते ।&lt;br&gt;&#xA;नच निस्साधनं तदुत्पन्नमिति तत्साधनस्यापि प्रमाणत्वापातः ।&lt;br&gt;&#xA;यादृच्छिकसंवादिलिङ्गविभ्रमादिष्वप्येवं प्रसङ्गो दुर्वार इति ।&lt;br&gt;&#xA;मैवम् ।&lt;br&gt;&#xA;वक्तुर्ज्ञानस्य संशयत्वेनाप्रसङ्गात् ।&lt;br&gt;&#xA;तत्र(च)पाक्षिकव्यवहारस्तु वैयात्यनिबन्धनः ।&lt;br&gt;&#xA;न स्वज्ञाननिबन्धनः ।&lt;br&gt;&#xA;अन्यथा विप्रलम्भकस्यापि तादृशनिश्चयापत्तौ विपर्यस्ताविशेषप्रसङ्गात् ।&lt;br&gt;&#xA;एतेनाहार्यनिश्चयकल्पनमप्यपास्तम् ।&lt;br&gt;&#xA;प्रष्टुस्तु प्रागूर्ध्वं च ज्ञानं (यथार्थ)प्रमाणमेव ।&lt;br&gt;&#xA;तन्मूलं च प्रत्यक्षम् ।&lt;br&gt;&#xA;वाक्यजनितमपि पार्श्वस्थादेर्विज्ञानमेवमेव ।&lt;br&gt;&#xA;वाक्यं तु यादृच्छिकसंवादि ।&lt;br&gt;&#xA;यादृच्छिकसंवादिलिङ्गविभ्रमवाक्याभासजन्यस्य केवलप्रमाणत्वे ऽपि न तयोः प्रामाण्यम् ।&lt;br&gt;&#xA;तथाहि ।&lt;br&gt;&#xA;न तावत्तत्र बाष्पस्य बाष्पतया (वि)ज्ञातस्य वा यथार्थज्ञानसाधनत्वं वक्तुं शक्यम् ।&lt;br&gt;&#xA;नापि धूमस्य असतः साधनत्वायोगात् ।&lt;br&gt;&#xA;सत्त्वे ऽप्यपरामृष्टत्वात् ।&lt;br&gt;&#xA;ततो धूमत्वेन ज्ञातस्य बाष्पस्य बाष्पविषयस्य धूमविभ्रमस्य वेति वक्तव्यं, नच तत्सम्भवति ।&lt;br&gt;&#xA;तज्जातीयस्य सर्वत्र कार्यो(करणिकाक्रियो)(कारणकार्यो)त्पत्तिरापन्नेति चेन्न ।&lt;br&gt;&#xA;लिङ्गविभ्रमस्य लौकिककार(कर)णत्वे ऽपि पारिभाषिकसाधनत्वाभावस्योक्तत्वात् ।&lt;br&gt;&#xA;वाक्याभासस्यापि प्रामाण्यप्रसङ्गो ऽनेन निरस्तः ।&lt;br&gt;&#xA;तस्य प्रामाण्यप्रसङ्गे ऽपि न काचिदस्माकं क्षतिः ।&lt;br&gt;&#xA;नहि तार्किकाणामिवास्माकमाप्तोक्ततया प्रामाण्यानुमानादिकमस्ति ।&lt;br&gt;&#xA;&lt;em&gt;५,२३८&lt;/em&gt;&lt;br&gt;&#xA;यद्वा निर्दोषतया साधनं विशिष्टते ।&lt;br&gt;&#xA;निर्दोषता च लिङ्गज्ञानादेर्यथार्थत्वादिलक्षणा व्याख्येया ।&lt;br&gt;&#xA;तथात्वे निर्दोषं ज्ञानसाधनमनुप्रमाणमित्येवास्तु ।&lt;br&gt;&#xA;कृतं यथार्थेति ज्ञानविशेषणेनेति चेत्(न) ।&lt;br&gt;&#xA;तत्फलितार्थस्यैव निर्दोषग्रहणेन वर्णितत्वात् ।&lt;br&gt;&#xA;निर्दोषकरणजं ज्ञानं याथार्थ्यं न व्यभिचरतीति स्वरूपकथनं वा तदिति ।&lt;br&gt;&#xA;&lt;em&gt;५,२४०&lt;/em&gt;&lt;br&gt;&#xA;ननु दर्शनान्तरोक्ते लक्षणे सति किमपूर्वनिर्माणेनेत्यत आहप्रामाण्यमिति ।&lt;br&gt;&#xA;प्रामाण्यं नानुवादस्य स्मृतेरपि विहीयते । मनुव्_२,१.२३च्द् ।&lt;br&gt;&#xA;याथार्थ्यमेव प्रामाण्यशब्दार्थो यद् विवक्षितः । मनुव्_२,१.२४अब् ।&lt;br&gt;&#xA;न्यायसुधा-&lt;br&gt;&#xA;यद्यदा याथार्थ्यमेव प्रामाण्यशब्दार्थो विवक्षितो भवति तदैव यथार्थयोः स्मृत्यनुवादयोः प्रामाण्यं न हीयते ।&lt;br&gt;&#xA;दर्शनान्तरोक्तलक्षणकक्षीकारे तु तैः स्वलक्षणस्य व्यापकतया अङ्गीकृतत्वात् ।&lt;br&gt;&#xA;स्मृत्यादौ तदभावात्प्रामाण्याभाव एव प्रसज्यत इति युक्तं तदनादरेण लक्षणान्तरनिर्माणमिति ।&lt;br&gt;&#xA;&lt;em&gt;५,२४०फ़्.&lt;/em&gt;&lt;br&gt;&#xA;तथाहि अनधिगतार्थगन्तृ प्रमाणमिति मीमांसकोक्तस्य लक्षणस्य स्मृत्यादावभावः स्फुटः ।&lt;br&gt;&#xA;तस्याधिगतगोचरत्वात् ।&lt;br&gt;&#xA;अनुभूतिः प्रमाणमिति प्राभाकरो(भास्करो)क्तं लक्षणमपि न तत्रास्ति ।&lt;br&gt;&#xA;स्मृतिव्यतिरिक्तं ज्ञानमनुभूतिरिति निर्वचनात् ।&lt;br&gt;&#xA;तथा प्रमाव्याप्तं प्रमाणं प्रमाकरणं प्रमाणमिति नैयायिकोक्तमपि ।&lt;br&gt;&#xA;तैरपि यथार्थानुभवः प्रमेति व्याख्यातत्वात् ।&lt;br&gt;&#xA;अत एव प्रमासामग्री प्रमारमिति निरस्तम् ।&lt;br&gt;&#xA;अविसंवादिविज्ञानं प्रमाणमिति सौगतोक्तमपि ।&lt;br&gt;&#xA;तदभिप्रेतस्यार्थजत्वादेरविसंवादस्याभावात्स्मृत्यादेरव्यापकम् ।&lt;br&gt;&#xA;स्वापूर्वार्थव्यवसायात्मकं ज्ञानं प्रमाणमिति जैनोक्तमपि न स्मृत्यादौ वर्तते ।&lt;br&gt;&#xA;तस्यापूर्वार्थविषयत्वाभावात् ।&lt;br&gt;&#xA;ननु स्मृतिरपूर्वार्थविषया ।&lt;br&gt;&#xA;तदित्युल्लेखात् ।&lt;br&gt;&#xA;तस्य चानुभवेनाविषयीकरणादिति चेत्(न ।&lt;br&gt;&#xA;तथा सत्यपूर्वग्रहणस्य व्यवच्छेद्याभावप्रसङ्गात् ।&lt;br&gt;&#xA;धारावाहिकं तद्वयवच्छेद्यमिति चेन्न ।&lt;br&gt;&#xA;अनेकान्त(ता)वादे पदार्थानां क्षणिकत्वस्याङ्गीकृतत्वेन धारावाहिके(कविभ्रमे)ऽप्येवमपूर्वार्थताभ्युपगमसौलभ्यात् ।&lt;br&gt;&#xA;मा भूद्वात्र स्मृतिप्रामाण्यहानिर्दोषः ।&lt;br&gt;&#xA;धारावाहिके तु तद्धानिरवर्जनीया ।&lt;br&gt;&#xA;तदपि स्मृत्यनुवादपदाभ्यामुपलक्ष्यत इति ।&lt;br&gt;&#xA;&lt;em&gt;५,२४५&lt;/em&gt;&lt;br&gt;&#xA;ननु भवत्पक्षे ऽपि स्मृतेः प्रामाण्यं हीयत एव ।&lt;br&gt;&#xA;तस्या याथार्थ्याभावात् ।&lt;br&gt;&#xA;नहि यादृशो ऽर्थः स्मर्यते यदा, तादृश एवासौ तदा ।&lt;br&gt;&#xA;पूर्वावस्थाया वर्तमाने निवृत्तत्वात् ।&lt;br&gt;&#xA;अनिवृत्तौ हि पूर्वतैव न स्यात् ।&lt;br&gt;&#xA;नच निवृत्तपूर्वावस्थतयैव तमर्थं स्मृतिरालम्बते ।&lt;br&gt;&#xA;पूर्वावस्थानिवृत्तावनुभवाप्रवृत्तेः ।&lt;br&gt;&#xA;ननु समानविषयत्वे ऽपि स्मृत्यनुभवयेरनुभवो यथार्थो न तु स्मृतिरिति कुत एतत्नुभवकाले तस्यार्थस्य तादवस्थ्यात् ।&lt;br&gt;&#xA;स्मृतिकाले त्वतादवस्थ्यात् ।&lt;br&gt;&#xA;ननु पूर्वं तावत्तदवस्थ एवासावसीदेतावतैव ज्ञानमस्तु यथार्थम् ।&lt;br&gt;&#xA;न ।&lt;br&gt;&#xA;पाकरक्ते ऽपि श्यामताप्रत्ययस्य यथार्थत्वप्रसङ्गात् ।&lt;br&gt;&#xA;नन्वतीतश्यामताप्रत्ययस्तत्र यथार्थ एव ।&lt;br&gt;&#xA;सत्यम् ।&lt;br&gt;&#xA;तद्विषयस्य तदानीमेव तदवस्थात्वम् ।&lt;br&gt;&#xA;नतु स्मर्यमाणावस्थस्तदानीं तदवस्थः ।&lt;br&gt;&#xA;तस्मात्स्मृतिरयथार्थैव ।&lt;br&gt;&#xA;मैवम् ।&lt;br&gt;&#xA;अपसिद्धान्तापातात् ।&lt;br&gt;&#xA;तथाहि ।&lt;br&gt;&#xA;उपलब्धिहेतुः प्रमाणमित्यत्र संशयादावतिव्याप्तिमाशङ्कय प्रकृतयाथार्थ्येनोपलब्धिर्विशेषिता ।&lt;br&gt;&#xA;तस्यापि स्मृतिहेतावतिव्याप्तिमाशङ्कयोपलब्धिशब्दो ऽनुभववचनो न ज्ञानसामान्यवचन इत्युक्तं वाचस्पतिना ।&lt;br&gt;&#xA;तेन ज्ञायते तेनाभ्युपगतं स्मृतेर्याथार्थ्यमिति ।&lt;br&gt;&#xA;अन्यथा याथार्थ्येन स्मृतौ व्यावृत्तायां पुनर्न शङ्केत ।&lt;br&gt;&#xA;शङ्कमानो वा तमेव परिहारमनतिदिशन्नुपलब्धिपदमनुभूतिपरतया न व्याकुर्यात् ।&lt;br&gt;&#xA;यथार्थानुभवः प्रमा सम्यगनुभवसाधनं प्रमाणमित्यादीनि न्यायविदां वचनान्यपीममेवार्थमवगमयन्ति अन्यथा&lt;br&gt;&#xA;द्वयङ्गविकलत्वात्स्मृतेरनुभवपदव्यावर्त्यता न स्यात् ।&lt;br&gt;&#xA;काणादैरपि प्रत्यक्षलैङ्गिकस्मृत्यार्षभेदेन विद्याचातुर्विध्यमङ्गीकुर्वाणैर्यथार्थत्वं स्मृतेरङ्गीकृतम् ।&lt;br&gt;&#xA;&lt;em&gt;५,२४६&lt;/em&gt;&lt;br&gt;&#xA;यदपि’नहि (यदा)यो यादृशः’ इत्यादि, तदनेन किमुक्तं भवति ।&lt;br&gt;&#xA;स्मरणकाले ऽर्थस्य तदवस्थात्वाभावादयाथार्थ्यं स्मृतेरिति वा, पूर्वावस्थानिवृत्तेरविषयीकरणादिति वा, अनिवृत्तपूर्वावस्थत्वेन&lt;br&gt;&#xA;विषयीकरणादिति वा ।&lt;br&gt;&#xA;आद्ये ऽतीतानागतविषयानुमानागमप्रामाण्यप्रच्युतिः ।&lt;br&gt;&#xA;अतीतादिविषयस्य तदानीमसत्त्वात् ।&lt;br&gt;&#xA;द्वितीये सर्वप्रमाणाप्रामाण्यप्रसङ्गः ।&lt;br&gt;&#xA;कस्यापि सर्वात्मना विषयीकरणाभावात् ।&lt;br&gt;&#xA;तृतीये त्वसिद्धिः ।&lt;br&gt;&#xA;न ह्यनिवृत्ततदवस्थो ऽसाविति स्मृतिरालम्बते ।&lt;br&gt;&#xA;किन्तु तदासौ तादृश इति ।&lt;br&gt;&#xA;तदवस्थानिवृत्त्यनिवृत्त्योस्तूदासीनैव ।&lt;br&gt;&#xA;नन्वनुभवेन’तदा(ऽसौ) तादृशः’ इत्यविषयीकृतं तथा विषयीकुर्वाणाः कथं याथार्थ्यं लभन्त इति चेत् न ।&lt;br&gt;&#xA;स्यादिदम् यद्यनुभवानुसारित्वं याथार्थ्यमिति वदामः ।&lt;br&gt;&#xA;अर्थानुसारित्वं तु तथेत्युक्तम् ।&lt;br&gt;&#xA;अनुभवे ऽन्याकारे कुतस्त्यो ऽयं स्मृतेरन्याकार इति चेत् ।&lt;br&gt;&#xA;किमयं नास्तीत्यभिमानः, उत निर्हेतुक इति वा, यद्वा प्रश्नमात्रम् ।&lt;br&gt;&#xA;नाद्यः ।&lt;br&gt;&#xA;साक्षिसिद्धत्वात् ।&lt;br&gt;&#xA;न द्वितीयः ।&lt;br&gt;&#xA;व्याघातात् ।&lt;br&gt;&#xA;तृतीये ऽनुभवस्यापि कुतस्त्यः ।&lt;br&gt;&#xA;स्वहेतुसमासादित इति चेत्तुल्यम् ।&lt;br&gt;&#xA;यदि च संस्कारमात्रजन्यता स्मृतेः स्यात् ।&lt;br&gt;&#xA;(स्यात्त)तदा कथञ्चिद्वैसादृश्यानुपपत्तिः ।&lt;br&gt;&#xA;मानसं तद्धि विज्ञानमिति वक्ष्यते ।&lt;br&gt;&#xA;तस्माद्वैयात्यमात्रनिमित्तं स्मृतियाथाथ्यर्निराकरणम् ।&lt;br&gt;&#xA;तथाच स्मृत्यनुवादप्रामाण्यसङ्ग्रहाय लक्षणान्तररचनमिति सूक्तम् ।&lt;br&gt;&#xA;&lt;em&gt;५,२५५&lt;/em&gt;&lt;br&gt;&#xA;ननु च सङ्ग्राह्यस्य सङ्ग्रहो गुणो, न त्वसङ्ग्रह्यस्यापि ।&lt;br&gt;&#xA;किन्नामातिव्याप्त्या दोष एव ।&lt;br&gt;&#xA;नच स्मृत्यादि लक्षणसङ्ग्राह्यम् ।&lt;br&gt;&#xA;प्रामाण्याभावादिति चेत् ।&lt;br&gt;&#xA;तत्किं स्मृत्यादिप्रामाण्यं साधकप्रमाणाभावान्नाङ्गीकार्यम्, उत बाधकसद्भावात् ।&lt;br&gt;&#xA;&lt;em&gt;५,२५६&lt;/em&gt;&lt;br&gt;&#xA;नाद्यः ।&lt;br&gt;&#xA;लोकव्यवहारस्य सत्त्वात् ।&lt;br&gt;&#xA;यथार्थज्ञानतत्साधने हि प्रमाणतया लोको व्यवहरति ।&lt;br&gt;&#xA;नह्यस्ति प्रत्यक्षादिप्रामाण्यसाधकमन्यल्लोकव्यवहारात् ।&lt;br&gt;&#xA;ननु प्रमाणाभियुक्तानां कणभुग(भक्षा)क्षपादादीनां तत्र (प्रामाण्य)प्रमाणव्यवहारो नास्तीति चेन्न ।&lt;br&gt;&#xA;‘स्मृतिः प्रत्यक्षमैतिह्यम्’ इत्यादिश्रुति(स्मृति)सिद्धार्थमनङ्गीकुर्वतामाप्तत्वस्यासिद्धेः ।&lt;br&gt;&#xA;स्मृतिः पौरुषेयो ग्रन्थ इति चेत् ।&lt;br&gt;&#xA;किमत्रायमखण्डवृत्तिः शब्दः किंवा यौगिकः ।&lt;br&gt;&#xA;नाद्यः ।&lt;br&gt;&#xA;कृदन्ततायाः स्पष्टावभासत्वात् ।&lt;br&gt;&#xA;न द्वितीयः ।&lt;br&gt;&#xA;अव्याप्त्यतिव्याप्तिभ्यां योगानुपपत्तेः ।&lt;br&gt;&#xA;तस्मान्मन्वादिस्मरणमूलत्वात्स्मृतिरित्युपचारो ग्राह्यः ।&lt;br&gt;&#xA;ते हि श्रुत्यादिनानुभूतमर्थं स्मृत्वा तत्प्रतिपादकं ग्रन्थमारचयन्ति व्यासादिप्रणीतेषु तत्सादृश्यात्प्रयोगः ।&lt;br&gt;&#xA;नच मुख्ये बाधकमन्तरेणोपचारो लभ्यते ।&lt;br&gt;&#xA;सन्तु वाक्षचरणादयो(ऽप्या)ह्याप्ताः ।&lt;br&gt;&#xA;तथापि तत्तद्वयवहाराभावमात्रेण स्मृत्यादिप्रामाण्यानभ्युपगमो ऽयुक्तः ।&lt;br&gt;&#xA;नहि तैः प्रतिव्यक्ति पदार्था निरूपिताः ।&lt;br&gt;&#xA;तथाप्युक्तलक्षणैः सङ्गृहीता इति चेत् ।&lt;br&gt;&#xA;तुल्यं स्मृत्यादेरपि ।&lt;br&gt;&#xA;प्रत्यक्षाद्यन्तर्भावस्य सुवचत्वात् ।&lt;br&gt;&#xA;अपि च स्मृत्यादिकं प्रमाणपदवाच्यम् यथार्थत्वात् प्रत्यक्षवत् ।&lt;br&gt;&#xA;न चानुभवत्वमुपाधिः ।&lt;br&gt;&#xA;समव्याप्तिपक्षे संशयादौ व्याप्तिभङ्गात् ।&lt;br&gt;&#xA;विषमव्याप्तित्वे(पक्षे)ऽपि करणरूपे प्रत्यक्षे साध्याव्यापकत्वात् ।&lt;br&gt;&#xA;किञ्चेदमनुभवत्वं स्मृतिव्यतिरिक्तज्ञानत्वमिति चेत् ।&lt;br&gt;&#xA;किमर्थमिदं विशेषणम् ।&lt;br&gt;&#xA;पक्षव्यावृत्त्यर्थमिति चेत् ।&lt;br&gt;&#xA;तर्हि पक्षेतरत्वेनानुपाधित्वम् ।&lt;br&gt;&#xA;अन्यथेश्वरानुमाने ऽप्युपाधिरशक्यनिरासः स्यात् ।&lt;br&gt;&#xA;एतेनानुभवतत्करणयोरन्यतरत्वमपि प्रत्युक्तम् ।&lt;br&gt;&#xA;व्यास(११)&lt;br&gt;&#xA;&lt;em&gt;५,२६१&lt;/em&gt;&lt;br&gt;&#xA;अस्तु तर्हि बाधकसद्भावादिति द्वितीय इत्यत आहअङ्गीकृतं चेदिति ।&lt;br&gt;&#xA;अङ्गीकृतं चेत् प्रामाण्यं स्मृत्यादेः का विरोधता । मनुव्_२,१.२४च्द् ।&lt;br&gt;&#xA;न्यायसुधा-&lt;br&gt;&#xA;स्मृत्यादेः प्रामाण्यमिति सम्बन्धः ।&lt;br&gt;&#xA;किमाक्षेपे ।&lt;br&gt;&#xA;तर्हीति शेषः ।&lt;br&gt;&#xA;समृतिरनुवादश्चाप्रमाणम् निष्फलत्वात् ।&lt;br&gt;&#xA;यद्यत्प्रमाणं तत्तत्सफलं दृष्टं यथा प्रत्यक्षादीति बाधकसद्भावात्कथमेतदिति चेत् ।&lt;br&gt;&#xA;किमत्र सर्वा स्मृतिः सर्वो ऽप्यनुवादश्च (सवर्श्चानुवादः) पक्षीक्रियते, किंवा तदेकदेशः ।&lt;br&gt;&#xA;आद्ये भागासिद्धिरित्याहन चेति ।&lt;br&gt;&#xA;नचाफलत्वं वक्तव्यं सर्वस्मृत्यनुवादयोः । मनुव्_२,१.२५अब् ।&lt;br&gt;&#xA;न्यायसुधा-&lt;br&gt;&#xA;कासाञ्चित्स्मृतीनां केषाञ्चिदनुवादानां च सफलत्वोपलम्भादिति चार्थः ।&lt;br&gt;&#xA;उपपादयिष्यते चैतत् ।&lt;br&gt;&#xA;अप्रयोजकश्चायं हेतुरित्याहफलवत्त्वमिति ।&lt;br&gt;&#xA;फलवत्त्वं नचास्माभिः प्रामाण्यं हि विवक्षितम् । मनुव्_२,१.२५च्द् ।&lt;br&gt;&#xA;न्यायसुधा-&lt;br&gt;&#xA;यदि हि फलवत्त्वं प्रामाण्यं प्रामाण्यस्य व्यापकमस्माभिः परीक्षकैर्विवक्षितं स्यात् ।&lt;br&gt;&#xA;स्यान्नाम तदा व्यापकस्य तस्य निवृत्त्या स्मृत्यादेः प्रामाण्यनिवृत्तिः ।&lt;br&gt;&#xA;न चैवमित्यर्थः ।&lt;br&gt;&#xA;अयमभिसन्धिः ।&lt;br&gt;&#xA;अप्रमाण(प्रामाण्य)व्यवहारे याथार्थ्याभाव एव प्रयोजकः, अप्रामाण्ये तु करणदोषबाधकप्रत्ययौ न निष्फलत्वमिति ।&lt;br&gt;&#xA;एतेनाफलांशस्यैव पक्षीकरणमिति द्वितीयो ऽपि निरस्तः ।&lt;br&gt;&#xA;&lt;em&gt;५,३६३&lt;/em&gt;&lt;br&gt;&#xA;करणदोषबाधकप्रत्ययाविव विफलत्वमप्यप्रामाण्यप्रयोजकं किन्न स्यादित्यत आहतृणादीति ।&lt;br&gt;&#xA;तृणादिदर्शने किं च फलवत्त्वं निगद्यते । मनुव्_२,१.२६अब् ।&lt;br&gt;&#xA;न्यायसुधा-&lt;br&gt;&#xA;धर्मस्य धर्म्यधिकरणमिति सप्तमी ।&lt;br&gt;&#xA;ग्रामं गच्छतः पथि परिततृणादिदर्शनस्य ।&lt;br&gt;&#xA;उपलक्षणं चैतत् ।&lt;br&gt;&#xA;स्व(क)कारणसामर्थ्यायातानुमितेश्चेत्यपि द्रष्टव्यम् ।&lt;br&gt;&#xA;किमाक्षेपे ।&lt;br&gt;&#xA;विफलत्वस्याप्रामाण्यप्रयोजकत्वे तृणादिदर्शनादेस्तथात्वेनाप्रामाण्यं स्यात् ।&lt;br&gt;&#xA;न चैवम् ।&lt;br&gt;&#xA;लोकव्यवहारविराधादित्याशयः ।&lt;br&gt;&#xA;यद्वानैकान्तिकश्चायं हेतुरिति अनेनाचष्टे ।&lt;br&gt;&#xA;प्रमाणतया सम्मते विपक्षभूते तृणादिदशर्ने किं फलवत्त्वं निगद्यते न किञ्चिद(किम)पीत्यफलत्वं तत्र गतमिति ।&lt;br&gt;&#xA;&lt;em&gt;५,२६३फ़्.&lt;/em&gt;&lt;br&gt;&#xA;ननु कार्यजातं प्राणिनां धर्माधर्माभ्यामुपजायत इति तावदविवादम् ।&lt;br&gt;&#xA;ततश्च धर्माधर्माभ्यामुजनिततृणादिदर्शनं स्वयमसुखदुःखात्मकं यदि सुखं दुःखं वा तत्साधनं वा न जनयेत् तदा धर्माधर्मयोर्वैयर्थ्यं&lt;br&gt;&#xA;श्रुत्यादेरप्रामाण्यं वा(चा)पद्येत ।&lt;br&gt;&#xA;ततश्च तृणादिदर्शनेनापि सुखदुःखादिकं किञ्चिदुपजनयितव्यमेव ।&lt;br&gt;&#xA;अतः कथं तस्य विफलत्वमित्यत आहसुखेति ।&lt;br&gt;&#xA;सुखदुःखादिकं किञ्चित् स्मृतावपि हि दृश्यते । मनुव्_२,१.२६च्द् ।&lt;br&gt;&#xA;न्यायसुधा-&lt;br&gt;&#xA;अनेन न्यायेन सर्वस्या स्मृतेः सर्वस्य चानुवादस्य सफलत्वात्स्वरूपासिद्ध एव हेतुः स्यात् ।&lt;br&gt;&#xA;भागासिद्धता तु स्पष्टफलोपलम्भा(भावा)भिप्रायेणोक्तेति भावः ।&lt;br&gt;&#xA;इयांस्तु विशेषः ।&lt;br&gt;&#xA;तृणादिदर्शनस्य फलं सर्वथा(प्य)व्यक्तम् नैवं स्मृत्यादेरित्युक्तं दृश्यते ऽपि हीति ।&lt;br&gt;&#xA;अत्रानुवादो ऽपि ग्राह्यः ।&lt;br&gt;&#xA;तथाहि ।&lt;br&gt;&#xA;इष्यार्थस्मृतौ सुखं, तज्जातीये रागः, संस्कारपाटवं च ।&lt;br&gt;&#xA;अनिष्यार्थस्मृतौ दुःखं, तज्जातीये द्वेषः, संस्कारपाटवं च ।&lt;br&gt;&#xA;प्रशस्तार्थस्मरणे धर्मः, अप्रशस्तार्थस्मरणे त्वधर्मः ।&lt;br&gt;&#xA;एवमनुवादे ऽपि द्रष्टव्यम् ।&lt;br&gt;&#xA;अन्यथा प्रणिधानादिवैयथ्यर्प्रसङ्गात् ।&lt;br&gt;&#xA;‘शब्दार्थयोः पुनर्वचनं पुनरुक्तम् अन्यत्रानुवादात्’ इति वदताक्षपादेनाप्यनुवादस्य साफल्यमङ्गीकृतम् ।&lt;br&gt;&#xA;निगमनस्य च प्रयोजनानि न्यायविद्भिरुपपादितानीति ।&lt;br&gt;&#xA;&lt;em&gt;५,२६८&lt;/em&gt;&lt;br&gt;&#xA;अथापि स्यात् ।&lt;br&gt;&#xA;प्राकट्यापरपर्यायामर्थगतां ज्ञाततामुपजनयदेव प्रमाणम् ।&lt;br&gt;&#xA;यथा प्रत्यक्षादि ।&lt;br&gt;&#xA;नच स्मृत्यादिना ऽर्थे ज्ञाततोपजनिः सम्भवति ।&lt;br&gt;&#xA;अनुभवेनैव तस्या जातत्वात् ।&lt;br&gt;&#xA;नहि छिन्ने छिदा पुनरुत्पद्यते ।&lt;br&gt;&#xA;तत्कथं तस्य प्रामाण्यं स्यादिति ।&lt;br&gt;&#xA;तत्राहनेति ।&lt;br&gt;&#xA;न परिच्छेदकार्येव प्रमाणमिति च प्रमा । मनुव्_२,१.२७अब् ।&lt;br&gt;&#xA;न्यायसुधा-&lt;br&gt;&#xA;परिच्छेदो ज्ञातता ।&lt;br&gt;&#xA;एवेति प्रतिवाद्युक्तानुवादः ।&lt;br&gt;&#xA;परिच्छेदकार्येव प्रमाणम् ।&lt;br&gt;&#xA;तदभावात्स्मृत्यादिकमप्रमाणमिति नेत्यर्थः ।&lt;br&gt;&#xA;कुतो नेत्यत आहइति चेति ।&lt;br&gt;&#xA;इतिशब्देनार्थगतां ज्ञाततां परामृशति ।&lt;br&gt;&#xA;नेत्यस्यानुकर्षणार्थश्चकारः ।&lt;br&gt;&#xA;ज्ञाततायां प्रमा प्रमाणं नास्तीत्यर्थः ।&lt;br&gt;&#xA;तथा च ज्ञातताजनकत्वं सपक्षे विभ्रमादाविव विपक्षे प्रत्यक्षादावपि वर्तत इति साधारणानैकान्तिकमिति भावः ।&lt;br&gt;&#xA;किञ्च धारावाहिकविज्ञानानि स्मृत्यादिकमिव न ज्ञाततामुपजनयन्तीति कुतो नानैकान्त्यम् ।&lt;br&gt;&#xA;अपि च संशयविपर्ययावपि ज्ञाततामुपजनयत इति त्वयाङ्गीकरणीयम् ।&lt;br&gt;&#xA;समानन्यायत्वात् ।&lt;br&gt;&#xA;ततश्च विपक्षा(त्प्रत्यक्षा)दिव सपक्षादपि व्यावृत्तेस्तवासाधारणो हेतुः स्यात् ।&lt;br&gt;&#xA;यद्वा ज्ञाततालक्षणस्य परिच्छेदस्यैवाप्रामाणिकत्वात्परिच्छेदकार्येव प्रमाणमित्यस्यां व्याप्तौ न प्रमाणमस्तीत्येकग्रन्थतया योज्यम् ।&lt;br&gt;&#xA;तथाच व्यापकानुपलब्धिलिङ्गकमनुमानं दूरापास्तमिति भावः ।&lt;br&gt;&#xA;&lt;em&gt;५,२७०&lt;/em&gt;&lt;br&gt;&#xA;ननु चाज्ञातज्ञापकमेव प्रमाणम्, अज्ञातज्ञानमेव वा ।&lt;br&gt;&#xA;न चैतत्स्मृत्यादावस्तीति तदप्रमाणमित्यतो वाऽहनेति ।&lt;br&gt;&#xA;परिच्छेदो ऽज्ञातज्ञानं, तत्कर्तुं शीलमस्यास्तीति परिच्छेदकारि(री) ।&lt;br&gt;&#xA;यद्वा परिच्छेद एव कार अकारः परिच्छेदकारः सो ऽस्यास्तीति परिच्छेदकारि ।&lt;br&gt;&#xA;किं परिच्छेदकारित्वं प्रामाण्यस्य व्याप्यव्यापकभूतं लक्षणमिति तदभावात्स्मृत्यादेरप्रामाण्यमुच्यते, किंवा व्यापकमेवेति ।&lt;br&gt;&#xA;&lt;em&gt;५,२७०फ़्.&lt;/em&gt;&lt;br&gt;&#xA;आद्ये परिच्छेदकार्येव प्रमाणमिति लक्षणं न प्रमा नोपपन्नमिति योजना ।&lt;br&gt;&#xA;अव्याप्तेरतिव्याप्तेश्चेति ।&lt;br&gt;&#xA;तथाहि ।&lt;br&gt;&#xA;धर्मिणमादायानधिगतार्थगन्तृत्वमुच्यते प्रकारं वा ।&lt;br&gt;&#xA;आद्ये नित्यविषयाणामप्रामाण्यापातः ।&lt;br&gt;&#xA;व्याप्यवत्तयावगतं धर्मिणं व्यापकवत्तया विषयीकुर्वतो ऽनुमानस्य पृथगवगतानर्थान्त्संसृष्टतया गोचरयतः शब्दस्य चाप्रामाण्यप्रसङ्गः ।&lt;br&gt;&#xA;द्वितीये तु धारावाहिकविज्ञानानामप्रामाण्यं स्यात् ।&lt;br&gt;&#xA;नहि वैनाशिकानामिव मीमांसकानामन्य एव घटः ।&lt;br&gt;&#xA;नापि साङ्खयानामिव परिणामी ।&lt;br&gt;&#xA;नापि प्रकारमप्युपजनापायवन्तमीक्षामहे ।&lt;br&gt;&#xA;&lt;em&gt;५,२७१&lt;/em&gt;&lt;br&gt;&#xA;ननु यद्यपि स्वरूपस्य प्रकारस्य वा तादवस्थ्यम् ।&lt;br&gt;&#xA;तथापि घटो ऽयं घटो ऽयमिति प्रत्यक्षज्ञानधारायां वर्तमान एवार्थः (परि)स्फुरति ।&lt;br&gt;&#xA;नच क्रमभाविनां ज्ञानानामेक एव वर्तमानकाले विषयो नानाप्रतिपत्तृवत् ज्ञानयौगपद्यप्रसङ्गात् ।&lt;br&gt;&#xA;(तत्प्र)प्रत्यभिज्ञानानुपपत्तेश्च ।&lt;br&gt;&#xA;ज्ञानानेकत्वे ऽप्येककालावस्थानाकलनात् ।&lt;br&gt;&#xA;तस्मात्पूवर्वूर्वविज्ञानैरनाकलित एव वर्तमानो ऽर्थ उत्तरोत्तरैरवसीयत इत्यनधिगतार्थत्वमेवेति ।&lt;br&gt;&#xA;एवं तर्हि स्मृत्यादेरप्यनधिगतार्थत्वमेव ।&lt;br&gt;&#xA;स्मृतिरपि वर्तमानतत्कालतयानुभूतमथर्मतीततत्कालतयावगाहते ।&lt;br&gt;&#xA;अन्यथा स इति न स्यात् ।&lt;br&gt;&#xA;अनुवादो ऽपि यदि वादविषयस्तदा स्फुटमनधिगतार्थत्वम् ।&lt;br&gt;&#xA;यदि च पूर्वविज्ञानविशिष्टार्थगोचरस्तथापि धारावाहिकसमानो न्यायः ।&lt;br&gt;&#xA;अधिकविधानेनैकवाक्यतायामपि तथेति ।&lt;br&gt;&#xA;संशयविपर्यासयोरप्यनधिगतविषयत्वात् प्रामाण्यं स्यात् ।&lt;br&gt;&#xA;अनधिगततथाभूतार्थ(गन्तृ)त्वं विवक्षितमिति चेन्न ।&lt;br&gt;&#xA;अनधिगतविशेषणवैयर्थ्यात् ।&lt;br&gt;&#xA;स्मृत्यादिव्यावृत्त्यर्थं तदिति चेत्(न) ।&lt;br&gt;&#xA;स्मृत्यादिकमेव कुतो व्यावर्तनीयम् ।&lt;br&gt;&#xA;लक्षणाभावादिति चेत् ।&lt;br&gt;&#xA;तदिदमितरेतराश्रयत्वमिति ।&lt;br&gt;&#xA;&lt;em&gt;५,२८६&lt;/em&gt;&lt;br&gt;&#xA;अस्तु तर्हि व्यापकनिवृत्त्या व्याप्यनिवृत्तिरिति द्वितीयः पक्षः ।&lt;br&gt;&#xA;स्यादप्येवम् ।&lt;br&gt;&#xA;यदि परिच्छेदकार्येव प्रमाणमिति प्रमा प्रमाणं स्यान्न च तदस्ति ।&lt;br&gt;&#xA;तथाहि ।&lt;br&gt;&#xA;प्रामाण्यस्यानधिगतार्थत्वेन व्याप्तिः किं साहचर्यदर्शनमात्रात्सिद्धयति, उत व्यभिचारदर्शनसहकृतात्, उत विपक्षे बाधकोपेतात् ।&lt;br&gt;&#xA;नाद्यः ।&lt;br&gt;&#xA;अतिप्रसङ्गात् ।&lt;br&gt;&#xA;न द्वितीयः ।&lt;br&gt;&#xA;धारावाहिनि व्यभिचारदर्शनात्, अतिप्रसङ्गापरिहाराच्च ।&lt;br&gt;&#xA;न तृतीयः ।&lt;br&gt;&#xA;तदभावात् ।&lt;br&gt;&#xA;अधिगतमेवार्थमधिगमयता प्रमाणेन पिष्यं पिष्यं स्यादिति चेत् ।&lt;br&gt;&#xA;किमिदं पिष्यपेषणं नाम ।&lt;br&gt;&#xA;किमधिगते ऽर्थे ऽधिगत्यन्तस्यानुदयः, किंवा विफलत्वम्, उताविशिष्टफलत्वम्, अथ अनपेक्षितफलत्वम् ।&lt;br&gt;&#xA;नाद्यः ।&lt;br&gt;&#xA;स्यादप्येवं यदि ज्ञानाभवो ऽपि ज्ञानसामग्षेकदेशः स्यात् ।&lt;br&gt;&#xA;ज्ञानं वा तत्प्रतिबन्धकं भवेत् ।&lt;br&gt;&#xA;नचैवम् ।&lt;br&gt;&#xA;तथात्वे स्मृतेरेवानुदयप्रसङ्गात् ।&lt;br&gt;&#xA;न द्वितीयः ।&lt;br&gt;&#xA;उक्तोत्तरत्वात् ।&lt;br&gt;&#xA;न तृतीयः ।&lt;br&gt;&#xA;आद्ये ऽप्यापत्तेः ।&lt;br&gt;&#xA;न चतुर्थः ।&lt;br&gt;&#xA;तृणादिदर्शने, हेयदशर्ने च प्रसङ्गात् ।&lt;br&gt;&#xA;ननु च करणविशेषः प्रमाणम् ।&lt;br&gt;&#xA;कारणं च साधकतमम् ।&lt;br&gt;&#xA;नच साध्यसिद्धौ तज्जातीयस्यापि साधकतमत्वमस्ति, छिन्ने परशोरिवेति चेत् ।&lt;br&gt;&#xA;मैवम् ।&lt;br&gt;&#xA;नहि करणस्य साधकतमत्वं साधकतमान्तरापेक्षया ।&lt;br&gt;&#xA;किन्तु प्रधानक्रियाकारकान्तरापेक्षया ।&lt;br&gt;&#xA;अन्यथा यत्र करणानां समुच्चयस्तत्र परस्परापेक्षयानतिशयितत्वादकरणत्वं स्यात् ।&lt;br&gt;&#xA;छिन्ने कुठारस्याकरणत्वं तु फलानुदयात् ।&lt;br&gt;&#xA;नच प्रकृते तथास्तीत्युक्तमिति ।&lt;br&gt;&#xA;&lt;em&gt;५,२९१&lt;/em&gt;&lt;br&gt;&#xA;नन्वनपेक्षत्वं प्रामाण्यस्य व्यापकम्, अन्योन्यनिरपेक्षा(स्तु) धारावाहिका बुद्धयः ।&lt;br&gt;&#xA;अतः प्रामाण्यमश्नुवते ।&lt;br&gt;&#xA;न चैवं स्मृत्यादीत्यप्रमाणमेवेति चेन्न ।&lt;br&gt;&#xA;अस्या अपि व्याप्तेरप्रामाणिकत्वादित्याहनेति ।&lt;br&gt;&#xA;परिच्छेदो ऽनपेक्षं ज्ञानम् ।&lt;br&gt;&#xA;किञ्चानपेक्षत्वं सर्वथा चेदनित्यप्रमाणेषु नास्ति ।&lt;br&gt;&#xA;ज्ञानान्तरानपेक्षत्वं चेदनुमित्यादौ तदभावः ।&lt;br&gt;&#xA;उत्पत्तावेवानुमित्यादिकं लिङ्गाद्यपेक्षं नार्थपरिच्छेद इति चेत्(न) ।&lt;br&gt;&#xA;ज्ञानव्यतिरिक्तस्यार्थपरिच्छेदस्यैवाभावात् ।&lt;br&gt;&#xA;स्मृत्यादावप्येवमेव सुवचत्वाच्च ।&lt;br&gt;&#xA;समानविषय(क)ज्ञानानपेक्षत्वं चेद्धर्मिणमादायानुमित्यादावपि तदभावः ।&lt;br&gt;&#xA;प्रकारतो ऽपि स्मृत्यादावस्तीत्यसिद्धिरिति ।&lt;br&gt;&#xA;अननुभवत्वात्स्मृतिरप्रमाणम् ।&lt;br&gt;&#xA;अनुभवतत्साधनयोरेव प्रामाण्यादित्येतदप्यसत् ।&lt;br&gt;&#xA;पूर्ववद्वयाप्तेरसिद्धेरित्याहनेति ।&lt;br&gt;&#xA;परिच्छेदो ऽनुभवः ।&lt;br&gt;&#xA;&lt;em&gt;५,२९४&lt;/em&gt;&lt;br&gt;&#xA;एवं प्रमाणसामान्यलक्षणमभिधाय तद्विशेषान् लिलक्षयिषुरादौ प्रत्यक्षस्योद्दिष्टत्वात्तल्लक्षणमाहनिर्दोषेति ।&lt;br&gt;&#xA;निर्दोषाक्षोद्भवं ह्य् अत्र प्रत्यक्षमिति गीयते । मनुव्_२,१.२७च्द् ।&lt;br&gt;&#xA;न्यायसुधा-&lt;br&gt;&#xA;अत्र प्रमाणेषु ।&lt;br&gt;&#xA;लोकवेदयोरिति वा ।&lt;br&gt;&#xA;ननु कथमिदं विज्ञायते ।&lt;br&gt;&#xA;किं निर्दोषैरक्षैरुद्भवो यस्येति, किंवा निर्दोषं च तदक्षोद्भवं चेति ।&lt;br&gt;&#xA;नाद्यः ।&lt;br&gt;&#xA;अव्याप्तेरतिव्याप्तेश्च ।&lt;br&gt;&#xA;तथाहि ।&lt;br&gt;&#xA;ईश्वरादिप्रत्यक्षं नाक्षोद्भवं नित्यत्वात् ।&lt;br&gt;&#xA;अक्षकार्यं क्रियादिकमपि प्रत्यक्षं स्यात् ।&lt;br&gt;&#xA;न द्वितीयः ।&lt;br&gt;&#xA;द्वयोरपि विशेषणत्वेन समासानुपपत्तेः ।&lt;br&gt;&#xA;उक्ताव्याप्त्यनिस्ताराच्चेति ।&lt;br&gt;&#xA;उच्यते ।&lt;br&gt;&#xA;अस्तु तावदाद्यः ।&lt;br&gt;&#xA;अज्ञानविपरीतज्ञानहेतुभिः काचकामलादिदोषै रहितानि यान्यक्षाणीन्द्रियाणि तैरुद्भवो यस्येति ।&lt;br&gt;&#xA;न चाव्याप्तिः ।&lt;br&gt;&#xA;उद्भवशब्दस्योत्पत्त्यभिव्यक्त्यन्यतराथर्त्वात् ।&lt;br&gt;&#xA;यथोक्तम्’सर्वमक्षात्मकं मतम्’ इति ।&lt;br&gt;&#xA;नाप्यतिव्याप्तिः ।&lt;br&gt;&#xA;ज्ञानस्य प्रकरणप्राप्तत्वात् ।&lt;br&gt;&#xA;तथाप्यक्षलिङ्गके ऽनुमाने ऽतिव्याप्तिरिति चेन्न ।&lt;br&gt;&#xA;तस्याक्षज्ञानोद्भवत्वेनाक्षमात्रोद्भवत्वाभावात् ।&lt;br&gt;&#xA;निर्दोषाक्षोद्भवमप्यर्थदोषादयथार्थमुत्पद्यते ज्ञानम् ।&lt;br&gt;&#xA;यथोक्तम् ।&lt;br&gt;&#xA;‘अतिदूरादतिसामीप्यादिन्द्रियदोषान्मनो ऽनवस्थानात् ।&lt;br&gt;&#xA;सौक्ष्म्याद्यवधानादभिभवात्समानाभिघाताच्च’ इति ।&lt;br&gt;&#xA;तथापि निर्दोषार्थसन्निकृष्टेति विशेषणाददोषः ।&lt;br&gt;&#xA;&lt;em&gt;५,२९८&lt;/em&gt;&lt;br&gt;&#xA;अत्र ज्ञानग्रहणं सुखादिव्यावृत्त्यर्थमिति केचित् ।&lt;br&gt;&#xA;तदसत् ।&lt;br&gt;&#xA;विषयसाक्षात्कारस्यैव सुखादिहेतुत्वात् ।&lt;br&gt;&#xA;इन्द्रियार्थसन्निकर्षः(तु) तदर्थमभ्यर्थ्यते ।&lt;br&gt;&#xA;नन्वेवं सति सर्वार्थसाक्षात्कारवतः परमेश्वरस्य सुखाद्युत्पादप्रसङ्ग इति चेत् ।&lt;br&gt;&#xA;लीलाविग्रहग्रहणे तस्येन्द्रियार्थसन्निकर्षवतः कुतो न तत्प्रसङ्गः ।&lt;br&gt;&#xA;अथ न तावन्मात्रं सुखादिकारणम् ।&lt;br&gt;&#xA;किन्नाम धर्मादिकमपि ।&lt;br&gt;&#xA;अतस्तदभावान्न तस्य सुखाद्युत्पाद इति चेत् ।&lt;br&gt;&#xA;तुल्यम् ।&lt;br&gt;&#xA;अत एव न योगिष्वपि प्रसङ्गः ।&lt;br&gt;&#xA;तथाचाहुः ।&lt;br&gt;&#xA;‘देहे शीतोष्णादिसम्बन्धाद्धि शीतोष्याद्यनुभव आत्मनः ततश्च सुखदुःखे’ इति ।&lt;br&gt;&#xA;अत्र देहशब्देन तदाश्रितानीन्द्रियाण्युपलक्ष्यन्ते ।&lt;br&gt;&#xA;तदयं लक्षणाथर्ः ।&lt;br&gt;&#xA;निर्दोषार्थसन्निकृष्टनिर्दोषेन्द्रियोद्भवं ज्ञानं प्रत्यक्षमिति ।&lt;br&gt;&#xA;&lt;em&gt;५,३००&lt;/em&gt;&lt;br&gt;&#xA;यद्वा निर्दोषार्थेन्द्रियसन्निकर्षजं ज्ञानं प्रत्यक्षमित्येवार्थः ।&lt;br&gt;&#xA;जन्यप्रत्यक्षविषयमेव (वा त)एतद्वयाख्यातम्(नम्) इति नोक्तदोषः ।&lt;br&gt;&#xA;अनुगतलक्षणसिद्धयर्थं तु द्वितीयं पक्षं परिगृह्णीमः ।&lt;br&gt;&#xA;निर्दोषं यथार्थमक्षोद्भवमिति ।&lt;br&gt;&#xA;अक्षोद्भवशब्देन (च)साक्षात्कारो लक्ष्यत इति न कश्चिद्दोषः ।&lt;br&gt;&#xA;साक्षात्कारत्वं च ज्ञानगत एव विशेषो न करणोपाधिकः ।&lt;br&gt;&#xA;तदनेन केवलं प्रत्यक्षं लक्षितम् ।&lt;br&gt;&#xA;&lt;em&gt;५,३०१फ़्.&lt;/em&gt;&lt;br&gt;&#xA;अत्रैव यतस्तदिति पदद्वयाध्याहारेण यथार्थापरोक्षज्ञानसाधनमित्यनुप्रमाणप्रत्यक्षलक्षणमपि व्याख्येयम् ।&lt;br&gt;&#xA;तच्च विवक्षाभेदेन निर्दोषार्थेन्द्रियसन्निकर्षो वा निर्दोषार्थसन्निकृष्टमदुष्यमिन्द्रियं वेति ।&lt;br&gt;&#xA;ननु’अदुष्यमिन्द्रियं त्वक्षम्’ इति वचनादक्षशब्द एवादुष्यतामाचष्टे ।&lt;br&gt;&#xA;तत्किमर्थं निर्दोषेत्यक्षविशेषणम् ।&lt;br&gt;&#xA;मैवम् ।&lt;br&gt;&#xA;इन्द्रियं त्वक्षं तच्चादुष्यमिह विवक्षितमिति तद्वयख्यानात् ।&lt;br&gt;&#xA;&lt;em&gt;५,३०३&lt;/em&gt;&lt;br&gt;&#xA;नन्वेतल्लक्षणं प्रतिगतमक्षं प्रत्यक्षमित्येवं शब्दनिर्वचनादेव प्रतीयमानं लक्ष्यात्प्रत्यक्षान्न भिद्यते ।&lt;br&gt;&#xA;नचैकस्यैव लक्ष्यलक्षणभावः सम्भवति ।&lt;br&gt;&#xA;ज्ञाता(त्व)ज्ञातत्वासम्भवादिति चेन्न ।&lt;br&gt;&#xA;अत्र प्रत्यक्षपदवाच्यतायाः साध्यत्वेन विवक्षितत्वादित्याशयेनोक्तम्इति गीयत इति ।&lt;br&gt;&#xA;&lt;em&gt;५,३०३फ़्.&lt;/em&gt;&lt;br&gt;&#xA;ननु निर्दोषतेन्द्रियाणां कुतो ऽवगन्तव्या ।&lt;br&gt;&#xA;ज्ञानयाथार्थ्यादिति चेत् ।&lt;br&gt;&#xA;तदपि किं करण(गतया)निर्दोषतया ज्ञातव्यं, किंवा विरुद्धप्रमाणाभावात् ।&lt;br&gt;&#xA;नाद्यः ।&lt;br&gt;&#xA;परस्पराश्रयतापत्तेः ।&lt;br&gt;&#xA;न द्वितीयः ।&lt;br&gt;&#xA;असञ्जातविरोधिविभ्रमे ऽप्यापत्तेः ।&lt;br&gt;&#xA;मैवम् ।&lt;br&gt;&#xA;ज्ञानयाथार्थ्यस्य साक्षिसिद्धत्वाङ्गीकारात् ।&lt;br&gt;&#xA;परीक्षापेक्षायां तु प्रबलविरोध(धा)भावः साचिव्यमाचरति ।&lt;br&gt;&#xA;यथोक्तम्’बलवत्प्रमाणतश्चैव ज्ञेया दोषा न चान्यथा’ इति ।&lt;br&gt;&#xA;असञ्जातविरोधी तु विभ्रम एवेति कुतः ।&lt;br&gt;&#xA;देशकालपुरुषान्तरसम्बन्धिविपरीतप्रमावशादिति चेत् ।&lt;br&gt;&#xA;कथं तर्ह्यसञ्जातविरोधित्वम् ।&lt;br&gt;&#xA;एवं तर्हि सर्वथा विपरीतप्रमाभावो ऽङ्गीकृतः स्यात् ।&lt;br&gt;&#xA;अद्धा ।&lt;br&gt;&#xA;सो ऽपि तैस्तैः परीक्षाविशेषैर्निश्चीयते ।&lt;br&gt;&#xA;निर्मूलं तु न शङ्कयते ।&lt;br&gt;&#xA;अन्यथा सर्वत्रानाश्वासेनाभिमतमपि न सिद्धयेदिति ।&lt;br&gt;&#xA;&lt;em&gt;५,३०७&lt;/em&gt;&lt;br&gt;&#xA;नन्विन्द्रियार्थसन्निकर्षस्य प्रत्यक्षत्वे गगननयनसन्निकर्षादपि ज्ञानमुत्पद्यताम् ।&lt;br&gt;&#xA;मैवम् ।&lt;br&gt;&#xA;अर्थशब्देन तत्तदिन्द्रियग्रहणयोग्यस्यैव विवक्षितत्वात् ।&lt;br&gt;&#xA;गगनादौ च तद्योग्यताभावस्य कार्याभावादेव सिद्धेः ।&lt;br&gt;&#xA;एतेन चक्षुरादिना गन्धादिग्रहणप्रसङ्गो ऽप्यपास्तः ।&lt;br&gt;&#xA;&lt;em&gt;५,३०७फ़्.&lt;/em&gt;&lt;br&gt;&#xA;अथ मतम् ।&lt;br&gt;&#xA;यद्याश्रिता योग्यता, किमन्तर्गडुना सन्निकर्षेण ।&lt;br&gt;&#xA;तत्तदिन्द्रियविषयस्तेन तेनेन्द्रियेण गृह्यते ।&lt;br&gt;&#xA;कथमन्यथा काचाभ्रपटलाद्यन्तरितोपलब्धिः स्यात् ।&lt;br&gt;&#xA;सान्तरग्रहणं च प्राप्तिपक्षे न सम्भवति ।&lt;br&gt;&#xA;प्राप्यकारिषु तवगादिषु तदभावात् ।&lt;br&gt;&#xA;किञ्च नयनं चेत्प्राप्यकारि तदा स्वसंयुक्तमात्रं गृह्णीयात् ।&lt;br&gt;&#xA;कुठारादिषु तथा दर्शनात् ।&lt;br&gt;&#xA;पृथुतरं च गृह्णाति ।&lt;br&gt;&#xA;दिग्विशेषसन्देहश्चैव सति न स्यात् ।&lt;br&gt;&#xA;प्राप्त्या तन्निश्चयप्राप्तेः ।&lt;br&gt;&#xA;सन्निकृष्टविप्रकृष्टयोः शाखाचन्द्रमसोर्युगपद्ग्रहणाच्च ।&lt;br&gt;&#xA;नहि प्राप्यकारिण्येवं भवितुमर्हति ।&lt;br&gt;&#xA;अपि च चक्षुः अप्राप्यार्थप्रकाशकम् अत्यासन्नाप्रकाशकत्वात् ।&lt;br&gt;&#xA;व्यतिरेकेण श्रोत्रादिवत् चक्षुर्गत्वा नार्थेन सम्बध्यते इन्द्रियत्वात् स्पर्शनादिवत् ।&lt;br&gt;&#xA;नचार्थस्य आगमनं प्रत्यक्षविरोधात् ।&lt;br&gt;&#xA;तथा चाप्राप्यप्रकाशकत्वसिद्धिरिति ।&lt;br&gt;&#xA;&lt;em&gt;५,३१०&lt;/em&gt;&lt;br&gt;&#xA;अत्रोच्यते ।&lt;br&gt;&#xA;विषयकरणयोर्योग्यतामात्रमुपादाय सन्निकर्षापाकरणं किं सर्वत्रोत नयन एवेति वक्तव्यम् ।&lt;br&gt;&#xA;न प्रथमः ।&lt;br&gt;&#xA;अप्राप्तैरेव कुठारादिभिः काष्ठादौ छिदाद्युदयप्रसङ्गात् ।&lt;br&gt;&#xA;घ्राणरसनस्पर्शनैरप्राप्तैरेव गन्धाद्यवबोधोदयापत्तेश्च ।&lt;br&gt;&#xA;तथाच योग्यतावदन्वयव्यतिरेकसिद्धा प्राप्तिरपि क्रियोत्पादोपयोगिनी ।&lt;br&gt;&#xA;न द्वितीयः ।&lt;br&gt;&#xA;विशेषकारणाभावात् ।&lt;br&gt;&#xA;योग्यताया अन्वयव्यतिरेकदशर्नात्प्राप्तेश्चानुपलम्भादिति चेन्न चक्षुषो ऽपि करणत्वेन्द्रियत्वाभ्यां प्राप्त्युपलम्भात् ।&lt;br&gt;&#xA;&lt;em&gt;५,३११&lt;/em&gt;&lt;br&gt;&#xA;नन्वत्र किं गोलकं पक्षीक्रियते उत तदतिरिक्तं चक्षुः ।&lt;br&gt;&#xA;आद्ये प्रमाणबाधः ।&lt;br&gt;&#xA;द्वितीये त्वाश्रयासिद्धिरिति चेन्न ।&lt;br&gt;&#xA;तवापि गोलकपक्षीकारे सिद्धसाधनम् ।&lt;br&gt;&#xA;अन्यत्राश्रयासिद्धिरिति वक्तुं शक्यत्वात् ।&lt;br&gt;&#xA;अथ विशेषं विहाय रूपदर्शनानुमितं करणमात्रं पक्षीक्रियत इति ब्रूषे ।&lt;br&gt;&#xA;समं ममापि ।&lt;br&gt;&#xA;अत एव गोलकातिरिक्तमपि तत्सेत्स्यति ।&lt;br&gt;&#xA;सन्निकर्षश्च प्रत्यासत्तिमात्रं विवक्षितम्, न संयोगादिरिति न शब्दादिभिर्व्यभिचारः ।&lt;br&gt;&#xA;&lt;em&gt;५,३१३&lt;/em&gt;&lt;br&gt;&#xA;का चेयं योग्यता यन्मात्रादसन्निकृष्टमपि चक्षुः प्रकाशयेत् ।&lt;br&gt;&#xA;यदि रूपविशेषादिरूपा तदातीतानागतयोरपि तद्भावाच्चाक्षुषतापत्तिः ।&lt;br&gt;&#xA;सन्निकर्षार्थं खलु वर्तमानताभ्यर्थनम् ।&lt;br&gt;&#xA;सन्निकर्षस्यान्यथासिद्धौ प्रत्यभिज्ञायां तत्तांशस्य चक्षुषावभासनात् स चेदनपेक्षितः, किं तदा वतर्मानतया ।&lt;br&gt;&#xA;अथ वर्तमानतापि रूपदिवद्योग्यतान्तर्गता, तदा प्रत्यभिज्ञा न सिद्धयेत् ।&lt;br&gt;&#xA;कुड्यादिव्यवहितप्रतीतिप्रसङ्गश्च ।&lt;br&gt;&#xA;प्राप्तिप्रतिबन्धकं हि कुड्यादिव्यवधानमिति प्राप्त्यर्थं तदभावो ऽन्वेषणीयः स्यात् ।&lt;br&gt;&#xA;सा यदि नेष्यते तदा कुड्यादिकं कस्यापकुर्यात् ।&lt;br&gt;&#xA;आवरणाभावो ऽपि योग्यतेति चेत् ।&lt;br&gt;&#xA;न ।&lt;br&gt;&#xA;कुड्य(ड्या)परभागावस्थितेनाप्यग्रहणप्रसङ्गात् ।&lt;br&gt;&#xA;अथ नयनविषययोर्मध्ये निबिड(डावयव)द्रव्याभावो विवक्षित इति चेत् ।&lt;br&gt;&#xA;स्फटिकाद्यन्तरितानुपलब्ध्रिप्रसङ्गात् ।&lt;br&gt;&#xA;अस्वच्छद्रव्याभावो विवक्षित इति चेत् ।&lt;br&gt;&#xA;तथाप्यव्यवहितदूरदर्शनापत्तिरेव ।&lt;br&gt;&#xA;अथ क्षणभङ्गपरिणामावाश्रित्य तथाभूतस्योत्पादानुत्पादौ एव योग्यतायोग्यते मन्यसे, तदा सो ऽर्थः कदाचित्सर्वैरुपलभ्येत कदाचिन्न केनापि ।&lt;br&gt;&#xA;द्रष्टृनिबन्धनो ऽपि तद्भेदो ऽस्तीति चेन्न ।&lt;br&gt;&#xA;प्रमितसन्निकर्षपरित्यागेनाप्रमितानेककल्पनस्यानुचितत्वात् ।&lt;br&gt;&#xA;&lt;em&gt;५,३१७&lt;/em&gt;&lt;br&gt;&#xA;किञ्चासन्निकृष्टप्रतीतौ च आसन्नसन्निकृष्टविप्रकृष्टयोर्वैशद्यावैशद्ये न स्याताम् ।&lt;br&gt;&#xA;अस्माकं तु नयनरश्मयः सम्यगासन्नेन सन्निकृष्टन्ते विप्रकृष्टेन त्वसम्यक् प्रदीपरश्मय इवेति युक्ते प्रतीतेर्वैशद्यावैशद्ये ।&lt;br&gt;&#xA;काचाद्यन्तरितोपलब्ध्या किमप्राप्यप्रकाशकत्वं कल्पयामः किंवा काचादीनां प्रप्तिप्रतिबन्धकत्वाभावात् ।&lt;br&gt;&#xA;आद्यः प्रमाणविरुद्धो ऽनेकातिप्रसङ्गपराहत इति द्वितीय एवाश्रयणीयः ।&lt;br&gt;&#xA;तथात्वे काचादेर्व्यूहान्तरतापत्ति(त्ते)रिति चेत् ।&lt;br&gt;&#xA;(न) जलानलव्यतिभेदे ऽपि घटादेस्तदभावात् ।&lt;br&gt;&#xA;तत्रापि सूक्ष्मतरतदभ्युपगमे ऽत्रापि सास्तु ।&lt;br&gt;&#xA;सान्तरग्रहणमप्यसन्निकृष्टस्य ग्रहणं चेदसिद्धम् ।&lt;br&gt;&#xA;सान्तर इति ग्रहणं चेत्प्रदीपे ऽनैकान्तिकम् ।&lt;br&gt;&#xA;यथा खलु दीपो रश्मिभिरर्थसन्निकृष्टो ऽपि स्वरूपापेक्षया सान्तर इति प्रतीयते तथा चक्षुरप्यधिष्ठानापेक्षयेति किमनुपपन्नम् ।&lt;br&gt;&#xA;पृथुतरग्रहणमपि नयनरश्मीनामुन्मत्तककुसुमवत्पृथ्वग्रतयोपपत्स्यते ।&lt;br&gt;&#xA;अप्राप्तौ त्वल्पस्यापि ग्रहणं न स्यात् ।&lt;br&gt;&#xA;प्राप्तौ दिग्विशेषसन्देहो न स्यादिति चेत्(न) ।&lt;br&gt;&#xA;अप्राप्तौ सर्वत्र कल्पयिष्यति ।&lt;br&gt;&#xA;युगपद्ग्रहणाभिमानस्तु तेजसः शीघ्रगामितानिबन्धनो भ्रम एव ।&lt;br&gt;&#xA;प्राप्तेः प्रमाणसिद्धत्वात् ।&lt;br&gt;&#xA;&lt;em&gt;५,३२३&lt;/em&gt;&lt;br&gt;&#xA;अपर आह ।&lt;br&gt;&#xA;नयनरश्मयः शाखाचन्द्रसंयुक्तैः सौररश्मिभिरेकीभूता युगपच्छाखाचन्द्रमसौ ग्राहयन्तीति ।&lt;br&gt;&#xA;तदसत् ।&lt;br&gt;&#xA;सर्वार्थग्रहणप्रसङ्गात् ।&lt;br&gt;&#xA;अदृष्टात्तद्वयवस्थेति चेत् ।&lt;br&gt;&#xA;(न) बाह्यसाधनसाकल्ये ऽदृष्टवैकल्येन कार्यानुदयस्य क्वाप्यदर्शनात् ।&lt;br&gt;&#xA;अदृष्टवैकल्ये हि बाह्यसामग्री विकला स्यात् ।&lt;br&gt;&#xA;अन्यथा समनस्केन्द्रियसन्निकृष्टः स्फीतालोकमध्यमध्यासीनो ऽपि घटः कदाचिन्नोपलभ्येत ।&lt;br&gt;&#xA;अप्राप्यार्थप्रकाशकमिति चाप्रसिद्धविशेषणता ।&lt;br&gt;&#xA;अत्यासन्नाप्रकाशकत्वं प्राप्यप्रकाशकेषु घ्राणादिष्वपि विद्यते ।&lt;br&gt;&#xA;स्वगतगन्धादेरग्रहणात् ।&lt;br&gt;&#xA;परस्यैव अत्यासन्नकाचाद्यग्रहणमयुक्तम् ।&lt;br&gt;&#xA;योग्यताया अनपायात् ।&lt;br&gt;&#xA;&lt;em&gt;५,३२५&lt;/em&gt;&lt;br&gt;&#xA;गत्वा नार्थेन सन्निकृष्टत इत्यत्र किं गतिप्रतिषेधः साध्यः, किंवा सन्निकषर्प्रतिषेधः, उतोभयप्रतिषेधः ।&lt;br&gt;&#xA;नाद्यः ।&lt;br&gt;&#xA;कालातीतत्वादनैकान्त्याच्च ।&lt;br&gt;&#xA;न द्वितीयः ।&lt;br&gt;&#xA;अनैकान्तिकत्वादेव ।&lt;br&gt;&#xA;अत एव न तृतीयो ऽपि ।&lt;br&gt;&#xA;विशिष्टनिषेधो ऽयमिति चेन्न ।&lt;br&gt;&#xA;सो ऽपि विशेषणाभावेन वेत्यादिविकल्पदूषणानिस्तारात् ।&lt;br&gt;&#xA;सन्निकर्षार्थं गतिमन्न भवतीति साध्यमिति चेन्न स्पर्शनादावनैकान्त्यात् ।&lt;br&gt;&#xA;शीलजलसन्निकर्षार्थं त्वगिन्द्रियगतये हि शरीरपरिस्पन्दो भवति ।&lt;br&gt;&#xA;अथायमभिप्रायो ऽधिष्ठानाद्बहिर्न गच्छतीति ।&lt;br&gt;&#xA;तदेन्द्रियत्वे समाने ऽपि घ्राणादीनामतैजसानामनेवम्भावः ।&lt;br&gt;&#xA;चक्षुषस्तु तैज(से)सस्येत्थम्भूत(त्वा)तेत्यङ्गीकारे बाधकाभावादप्रयोजकत्वम् ।&lt;br&gt;&#xA;चाक्षुषरश्मीनामुपलब्धिप्रसङ्ग इति चेन्न ।&lt;br&gt;&#xA;अतीन्द्रियत्वोपपत्तेः ।&lt;br&gt;&#xA;महत्तेजोजातीयमैन्द्रियकमुपलब्धमिति चेत् चाक्षुषमप्युपलब्धमिति वारिस्थं तथा स्यात् ।&lt;br&gt;&#xA;अदृष्टवशादनुद्भूतरूपं तदिति चेत् ।&lt;br&gt;&#xA;इदमप्यनुद्भूतरूपस्पर्शं कुतो न कल्प्यते ।&lt;br&gt;&#xA;कल्पिकायां प्राप्यकारितायां प्रमाणस्योक्तत्वात् ।&lt;br&gt;&#xA;यदि च नयनं निर्गत्यार्थं गृहीयात्तदा उन्मील्यनिमीलने ऽपि अर्थप्रतिपत्तिः स्यात् ।&lt;br&gt;&#xA;यदि (चाक्षुष)वाक्षमधिष्ठानातिरिक्तं स्यादधिष्ठानोपघातचिकित्से व्यर्थे स्यातामिति तु प्रदीपेन समानयोगक्षेमम् ।&lt;br&gt;&#xA;अपि च ।&lt;br&gt;&#xA;छायायामुपविष्यस्या(प्यातपालोकने)तपावलोकनेन नयनस्याशिशिरत्वमातपोपविष्यस्यापि शिशिरद्रव्यावलोकनेन शिशिरत्वं चैतमेवार्थं&lt;br&gt;&#xA;गमयतः ।&lt;br&gt;&#xA;न ह्यप्राप्तावेतदुपपद्यते ।&lt;br&gt;&#xA;तदेतदखिलमपि प्रमाणप्रसिद्धमिति किमत्र वक्तव्यमिति हिशब्देनाचष्टे ।&lt;br&gt;&#xA;। इति प्रत्यक्षसामान्यलक्षणनिरूपणम् ।&lt;br&gt;&#xA;&lt;em&gt;५,३३०&lt;/em&gt;&lt;br&gt;&#xA;यदक्षविशेषणं निर्दोषत्वमुक्तं तद्वयवच्छेद्यं दर्शयितुमक्षभेदं तावदाहप्राकृमिति ।&lt;br&gt;&#xA;प्राकृतं शुद्धचैतन्यमक्षं तु द्विविधं मतम् । मनुव्_२,१.२८अब् ।&lt;br&gt;&#xA;न्यायसुधा-&lt;br&gt;&#xA;प्रकृतिशब्देनाहङ्कारः पञ्चभूतानि चोच्यन्ते ।&lt;br&gt;&#xA;सूक्ष्मरूपेण नित्यमप्यहङ्कारभूतांशैरुपचितत्वात्प्राकृतम् ।&lt;br&gt;&#xA;शुद्धमित्यस्यैव विवरणं चैतन्यमिति ।&lt;br&gt;&#xA;चेतिशब्दावध्याहार्यौ ।&lt;br&gt;&#xA;तुशब्देनाचैतन्यमेवेन्द्रियं तच्चाहङ्कारिकमेवेति वदतां साङ्खयादीनां, भौतिकमेवेति भाषमाणानां वैशेषिकादीनां,&lt;br&gt;&#xA;द्रव्येन्द्रियभा(व्ये)वेन्द्रियभेदाद्द्विविधमिति जल्पतां जैनानां च मतं व्यवच्छिनत्ति ।&lt;br&gt;&#xA;मतमिति स्वोक्तार्थस्य प्रमितत्वमाह ।&lt;br&gt;&#xA;&lt;em&gt;५,३३३&lt;/em&gt;&lt;br&gt;&#xA;तत्र जडचैतन्यभेदमनुपदमेवोपपादयिष्यति ।&lt;br&gt;&#xA;जडस्य च नित्याहङ्कारिकभौतिकत्वम्’सूक्ष्मेन्द्रियाणि सन्त्येव स्युः स्थूलान्यप्यहङ्कृतेः ।&lt;br&gt;&#xA;तेषां भूतैरुपचयः सृष्टिकाले विधीयते’ इत्यादिस्मृतिसिद्धम् ।&lt;br&gt;&#xA;नच केवलाहङ्कारिकत्वे भौतिकत्वे वा प्रमाणमस्ति ।&lt;br&gt;&#xA;कपिलादीनामाप्तत्वासिद्धेः ।&lt;br&gt;&#xA;घ्राणं पार्थिवं रसाव्यञ्जकत्वे सति गन्धव्यञ्जकत्वात् कुङ्कुमगन्धाभिव्यञ्जकघृतवत् ।&lt;br&gt;&#xA;रसनमाप्यं रूपाव्यञ्जकत्वे सति रसव्यञ्जकत्वात् ।&lt;br&gt;&#xA;लालावत् ।&lt;br&gt;&#xA;चक्षुस्तैजसं स्पर्शाव्यञ्जकत्वे सति रूपव्यञ्जकत्वात् प्रदीपवत् ।&lt;br&gt;&#xA;स्पर्शनं वायवीयं शब्दाव्यञ्जकत्वे सति स्पशर्व्यञ्जकत्वात् व्यजनवातवदिति ।&lt;br&gt;&#xA;&lt;em&gt;५,३३५&lt;/em&gt;&lt;br&gt;&#xA;अत्र पार्थि(वादित्व)वत्वादिमात्रसाधने सिद्धसाधनत्वम् ।&lt;br&gt;&#xA;तन्मात्रत्वसाधने दृष्टान्तानां साध्यवैकल्यम् ।&lt;br&gt;&#xA;सर्वत्र पाञ्चभौतिकत्वाभ्युपगमात् ।&lt;br&gt;&#xA;सर्वत्र चादृष्टेन व्यभिचारा(रः)त् ।&lt;br&gt;&#xA;&lt;em&gt;५,३३६&lt;/em&gt;&lt;br&gt;&#xA;तत् सर्वव्यञ्जकमिति चेत् ।&lt;br&gt;&#xA;किं व्यक्तिपुरस्कारेणोच्यते उतोपाध्यवच्छेदपुरस्कारेण ।&lt;br&gt;&#xA;नाद्यः ।&lt;br&gt;&#xA;यददृष्टमेकैकव्यञ्जकं तत्र व्यभिचारानिस्तारात् ।&lt;br&gt;&#xA;तन्न निश्चितमिति चेत् ।&lt;br&gt;&#xA;तथापि सन्दिग्धव्यभिचारिता ।&lt;br&gt;&#xA;न द्वितीयः ।&lt;br&gt;&#xA;इन्द्रियत्वावच्छेदेनासिद्धेः ।&lt;br&gt;&#xA;&lt;em&gt;५,३३७&lt;/em&gt;&lt;br&gt;&#xA;किञ्च पार्थिवादिपदैः पृथिवीत्वाद्यभिधाने तत्तत्सन्निकर्षैरनैकान्त्यम् ।&lt;br&gt;&#xA;इन्द्रियत्वेन हेतुविशेषणे दृष्टान्तानां साधनवैकल्यम् ।&lt;br&gt;&#xA;पृथिव्यादिकार्यतासाधने प्रागुक्तसिद्धसाधनतापरिहाराय मात्रपदप्रयोगे पृथिव्यादिरूपादिव्यञ्जकसन्निकर्षेषु व्यभिचारतादवस्थ्यम् ।&lt;br&gt;&#xA;&lt;em&gt;५,३४३&lt;/em&gt;&lt;br&gt;&#xA;अपि च ।&lt;br&gt;&#xA;चर्मादिगन्धव्यञ्जकत्वं जलादेः, रसव्यञ्जकत्वम् लवणादेः, रूपव्यञ्जकत्वमञ्जनादेः, स्पर्शव्यञ्जकत्वं कर्पूरादेरप्यस्तीति व्यभिचार एव (इति) ।&lt;br&gt;&#xA;&lt;em&gt;५,३४६&lt;/em&gt;&lt;br&gt;&#xA;इन्द्रियद्वैविध्यस्य प्रमितत्वमुक्तम् ।&lt;br&gt;&#xA;तत्कथमित्यत आहशुद्धमिति ।&lt;br&gt;&#xA;शुद्धमीशरमामुक्तेष्वन्यत्र प्राकृतैर्युतम् । मनुव्_२,१.२८च्द् ।&lt;br&gt;&#xA;न्यायसुधा-&lt;br&gt;&#xA;प्राक् प्रसिद्धितारतम्यमपेक्ष्योद्देशे ऽपि प्राधान्यतारतम्यापेक्षयोपपादनमिति द्रष्टव्यम् ।&lt;br&gt;&#xA;अन्यत्र संसारिषु ।&lt;br&gt;&#xA;प्राकृतैरक्षैर्युतं शुद्धमस्तीत्यर्थः ।&lt;br&gt;&#xA;अयमभिसन्धिः ।&lt;br&gt;&#xA;उपपादयिष्यते हीशरमामुक्तानामक्षवत्ता ।&lt;br&gt;&#xA;नच तदक्षं प्राकृतमिति युक्तम् ।&lt;br&gt;&#xA;निर्गुणत्वादिश्रुतिस्मृतिविरोधात् ।&lt;br&gt;&#xA;ततस्तच्छुद्धचैतन्यमेव भवितुमर्हति ।&lt;br&gt;&#xA;संसारिषु चाक्षवत्ता सुप्रसिद्धा ।&lt;br&gt;&#xA;नच तन्मुक्तावक्षप्रतिपादकप्रमाणबलायातं शुद्धमेवास्त्विति युक्तम् ।&lt;br&gt;&#xA;संसारे ऽपि सम्यग्ज्ञाननियमाद्यापत्तेः ।&lt;br&gt;&#xA;अतस्तत्र प्राकृतं शुद्धं चेति द्विविधमप्यस्तीति स्वीकार्यम् ।&lt;br&gt;&#xA;ततः सिद्धमुक्तरूपाक्षद्वैविध्यमिति ।&lt;br&gt;&#xA;परैरीशलक्ष्म्योर्लीलाविग्रहग्रहण(णा)मङ्गीकारिभिस्तदक्षस्य प्राकृतत्वमङ्गीक्रियते ।&lt;br&gt;&#xA;तान्प्रति किं वादान्तरेणेति मुक्तग्रहणम् ।&lt;br&gt;&#xA;स्वमते मुक्तानां लीलाविग्रहस्वीकारात् ।&lt;br&gt;&#xA;किमन्यदापीन्द्रियोपपादनायासेनेतीशरमेति ।&lt;br&gt;&#xA;&lt;em&gt;५,३४९&lt;/em&gt;&lt;br&gt;&#xA;किमतो यद्येवमक्षद्वैविध्यमित्यत आहनिर्दोषमेवेति ।&lt;br&gt;&#xA;निर्दोषमेव चैतन्यमन्यत्रोभयमिष्यते । मनुव्_२,१.२९अब् ।&lt;br&gt;&#xA;न्यायसुधा-&lt;br&gt;&#xA;तत्रोत्तमजीवसम्बन्धिचैतन्यमक्षं निर्दोषमेवेत्यर्थः ।&lt;br&gt;&#xA;अन्यत्रापि निर्दोषतासद्भावादेवेत्युक्तम् ।&lt;br&gt;&#xA;अन्यत्र मध्यमजीवसम्बन्धिचैतन्ये ।&lt;br&gt;&#xA;सर्वत्र प्राकृते चाक्षे निर्दोषत्वं सदोषत्वं चोभयं कालादिभेदेनेष्यते ।&lt;br&gt;&#xA;अधमसम्बन्धिचैतन्ये तु सदोषत्वमेवेति शेषः ।&lt;br&gt;&#xA;इष्यते प्रामाणिकैरिति ।&lt;br&gt;&#xA;अनेनागमं कार्यलिङ्गकमनुमानं चात्रार्थे दर्शयति ।&lt;br&gt;&#xA;यावदत्र सदोषमुक्तं तन्निर्दोषग्रहणव्यवच्छेद्यमिति भावः ।&lt;br&gt;&#xA;&lt;em&gt;५,३५४&lt;/em&gt;&lt;br&gt;&#xA;ननु च संसारिषु प्रवृत्तिसिद्धयर्थमिन्द्रियमवश्यमङ्गीकरणीयम् ।&lt;br&gt;&#xA;नच तच्छुद्धम् ।&lt;br&gt;&#xA;उक्तानुपपत्तेः ।&lt;br&gt;&#xA;त(अ)तः प्राकृतेनैव सवर्स्योपपत्तेः संसारिषु शुद्धेन्द्रियाभ्युपगमो निर्बीज एव ।&lt;br&gt;&#xA;नच मुक्तौ शुद्धसद्भावात्प्रागपि तदङ्गीकरणीयम् ।&lt;br&gt;&#xA;मुक्तिवच्छुद्धेन्द्रियस्यापि पश्चात्प्राप्त्युपपत्तेरित्यत आहसुखेति ।&lt;br&gt;&#xA;सुखदुःखादिविषयं शुद्धं संसारगेष्वपि । मनुव्_२,१.२९च्द् ।&lt;br&gt;&#xA;न्यायसुधा-&lt;br&gt;&#xA;न केवलमीशरमामुक्तेषु (किन्तु) संसारगेष्वपि शुद्धमिन्द्रियमङ्गीकरणीयम् ।&lt;br&gt;&#xA;कुतः सुखदुःखादिविषयम् ।&lt;br&gt;&#xA;अयमर्थः ।&lt;br&gt;&#xA;अस्ति तावत्संसारिणां सुखदुःखेच्छादिविषये(यो)ऽपरोक्षावभासः ।&lt;br&gt;&#xA;लिङ्गाद्यननुसन्धानेनैवाहं सुखीत्यादिस्पष्टावभासदर्शनात् ।&lt;br&gt;&#xA;नचेन्द्रियविषयतामन्तरेणापरोक्षावभासित्वं सुखादीनां युक्तम् ।&lt;br&gt;&#xA;धर्मादेरपि तत्प्रसङ्गात् ।&lt;br&gt;&#xA;तस्मात्सुखदुःखादिविषयमिन्द्रियमङ्गीकर्तव्यम् ।&lt;br&gt;&#xA;तदेव शुद्धमिति ।&lt;br&gt;&#xA;अस्तु सुखदुःखादिविषयमिन्द्रियं संसारिषु ।&lt;br&gt;&#xA;तच्छुद्धमिति कुतः ।&lt;br&gt;&#xA;प्राकृतेनापि तदपरोक्षावभासोपपत्तेरित्यत आहनिर्दोषत्वेति ।&lt;br&gt;&#xA;निर्दोषत्वातिनियमात् तद् बलिष्ठतमं मतम् । मनुव्_२,१.३०अब् ।&lt;br&gt;&#xA;&lt;em&gt;५,३५५&lt;/em&gt;&lt;br&gt;&#xA;न्यायसुधा-&lt;br&gt;&#xA;तत्सुखादिविषयमिन्द्रियं तावद्बलिष्ठतमं सर्वथा(प्य)ऽबाध्यं मतं सर्वेषां सम्मतम् ।&lt;br&gt;&#xA;न हि कदाचिदप्यसति सुखे अहं सुखीति प्रत्ययो ऽस्ति ।&lt;br&gt;&#xA;नापि सति नास्ति सुखीति ।&lt;br&gt;&#xA;तथा हि सतीन्द्रियस्य बाध्यता स्यात् ।&lt;br&gt;&#xA;बलिष्ठतमता चेन्द्रियस्य निर्दोषत्वादिनियमादेवोपपद्यते नान्यथा ।&lt;br&gt;&#xA;सदोषाणां बाधदर्शना(नियमा)त् ।&lt;br&gt;&#xA;निर्दोषत्वातिनियमश्च शुद्धस्यैव धर्मो न प्राकृतस्येति सुखादिविषयस्येन्द्रियस्य शुद्धतासिद्धिरिति ।&lt;br&gt;&#xA;एतदुक्तं भवति ।&lt;br&gt;&#xA;सुखादिकमिन्द्रियविषयः अपरोक्षावभासित्वात् घटवत् ।&lt;br&gt;&#xA;सुखादिविषयमिन्द्रियं शुद्धम् निर्दोषतानियमवत्त्वात् ईश्वरादीन्द्रियवत् ।&lt;br&gt;&#xA;विमतं निर्दोषतानिय(तिम)मवत् सर्वथाप्यबाध्यत्वात् तद्वदेवेति ।&lt;br&gt;&#xA;यद्यपि मुक्तानां शुद्धेन्द्रियवत्त्वेन संसारिणां तद्वत्ता शक्यसाधना तस्य तत्स्वरूपतावगमात् ।&lt;br&gt;&#xA;स्वरूपस्य चानागन्तुकत्वात् ।&lt;br&gt;&#xA;तथापि साक्षिणो यत्प्रत्यक्षत्वमुक्तं तद्विभावयितुमयं प्रमाणान्तरोपन्यासः ।&lt;br&gt;&#xA;सुखादिविषयं स्वरूपभूतं चैतन्येन्द्रियं हि साक्षीत्युच्यते ।&lt;br&gt;&#xA;तदभिव्यक्तं ज्ञानं चेति ।&lt;br&gt;&#xA;&lt;em&gt;५,३५६&lt;/em&gt;&lt;br&gt;&#xA;ननु प्राकृतशुद्धभेदात् द्विविधमिन्द्रियमित्यसत् ।&lt;br&gt;&#xA;‘श्रोत्रं चक्षुःस्पर्शनं च रसनं घ्राणमेव च ।&lt;br&gt;&#xA;अधिष्ठाय मनश्चायम्’ इति पञ्चेन्द्रियमनोभेदेनेन्द्रियषाड्विध्यस्मरणविरोधादित्यत आहपञ्चेति ।&lt;br&gt;&#xA;पञ्चेन्द्रियमनोभेदात् प्राकृतं षड्विधं स्मृतम् । मनुव्_२,१.३०च्द् ।&lt;br&gt;&#xA;न्यायसुधा-&lt;br&gt;&#xA;यत्पञ्चेन्द्रियमनोभेदादिन्द्रियं षड्विधमिति स्मृतं तत्प्राकृतं न तु सर्वमित्यतो न विरोधः ।&lt;br&gt;&#xA;ज्ञानेन्द्रियाणामेवात्र(विवक्षित)उक्तत्वान्नैकादशत्वो(शो)क्तिविरोधः ।&lt;br&gt;&#xA;बुद्धेरपि मनस्यन्तर्भावान्न सप्तत्वविरोधः ।&lt;br&gt;&#xA;नन्वाकाशात्मकस्य श्रोत्रस्य कथं प्राकृतत्वात् ।&lt;br&gt;&#xA;मैवम् ।&lt;br&gt;&#xA;भूताकाशपरिणामत्वाभ्युपगमात् ।&lt;br&gt;&#xA;अव्याकृताकाशात्मकत्वे सार्वत्रिकशब्दोपलब्धिप्रसङ्गः ।&lt;br&gt;&#xA;कर्णशष्कुल्यवच्छेदाङ्गीकारे ऽपि बधिराभावप्रसक्तिः ।&lt;br&gt;&#xA;अदृष्टोपग्रहान्नेति चेन्न ।&lt;br&gt;&#xA;तथा सत्याकाशस्यैव तत्तदवच्छिन्नस्यादृष्टोपगृहीतस्य घ्राणादिभावोपपत्तौ पार्थिवत्वाद्यभ्युपगमवैयर्थ्यात् ।&lt;br&gt;&#xA;गन्धादिमत्त्वात्तत्सिद्धिरिति चेन्न, असिद्धेः ।&lt;br&gt;&#xA;यदिन्द्रियं यं विशेषगुणं गृह्णाति तत् तद्वदिति व्याप्तेः सुखादिग्राहिणि मनसि, सांसिद्धिकद्रवत्वस्नेहग्राहिणि चक्षुषि, शीतोष्णस्पर्शग्राहिणि&lt;br&gt;&#xA;स्पर्शने च भग्नत्वात् ।&lt;br&gt;&#xA;आगमात्पृथिव्यादिप्राकृतिकतावगम्यत इति चेत् ।&lt;br&gt;&#xA;तर्ह्यहङ्कारिकाकाशकार्यता श्रोत्रस्यापि तत एवाङ्गीकरणीया ।&lt;br&gt;&#xA;&lt;em&gt;५,३६०&lt;/em&gt;&lt;br&gt;&#xA;ननु मनोनादिनित्यं कथं प्राकृतम् ।&lt;br&gt;&#xA;मैवम् ।&lt;br&gt;&#xA;प्रमाणाभावात् ।&lt;br&gt;&#xA;स्पर्शरहितद्रव्यत्वादेः सत्त्वान्नेति चेत्(न) ।&lt;br&gt;&#xA;तमस्मस्माकमनैकान्त्यात् ।&lt;br&gt;&#xA;नित्यत्वादिमात्रसाधने सिद्धसाधनत्वात् ।&lt;br&gt;&#xA;कूटस्थतासाधने त्वागमविरोधादिति ।&lt;br&gt;&#xA;। इति प्रत्यक्षनिरूपणम् ।&lt;br&gt;&#xA;व्यास(१२)&lt;br&gt;&#xA;&lt;em&gt;५,३६२&lt;/em&gt;&lt;br&gt;&#xA;क्रमप्राप्तं केवलमनुप्रमाणं च अनुमानं लक्षयतिअनुमेति ।&lt;br&gt;&#xA;अनुमा युक्तिरेवोक्ता &amp;hellip; । मनुव्_२,१.३१अ ।&lt;br&gt;&#xA;न्यायसुधा-&lt;br&gt;&#xA;अत्रानुमेति लक्ष्यम् ।&lt;br&gt;&#xA;युक्तिरिति लक्षणम् ।&lt;br&gt;&#xA;यदि च युक्तेरेव बहुशः प्रकृतत्वात्तत्स्वरूपजिज्ञासायामिदं प्रवृत्तम् ।&lt;br&gt;&#xA;तदा विपरीतो लक्ष्यलक्षणभावः ।&lt;br&gt;&#xA;नन्वनुमा युक्तिरिति पर्यायावेतौ ।&lt;br&gt;&#xA;तथाहि ।&lt;br&gt;&#xA;फलप्रामाण्यपक्षे ऽनुमितिरनुमेति भावसाधनो ऽनुमाशब्दो लिङ्गदर्शनसमुत्थं लैङ्गिकविषयमनुमितिनामकं यथार्थज्ञानमाह ।&lt;br&gt;&#xA;तदेव योजनं युक्तिरित युक्तिशब्दो ऽपि ।&lt;br&gt;&#xA;साधनप्रामाण्यपक्षे ऽप्यपक्षे ऽअप्यनुमीयते ऽनयेति करणसाधनो ऽनुमाशब्दो यमर्थमाचष्टे तमेव युज्यते ऽनयेति युक्तिशब्दो ऽपि ।&lt;br&gt;&#xA;तत्कथं लक्ष्यलक्षणभाव इत्यत उक्तम्उक्तैवेति ।&lt;br&gt;&#xA;अत्रापि व्यवहार एव साध्यो न त्वनुमात्वं, युक्तित्वं वा ।&lt;br&gt;&#xA;येनोक्तदोषः स्यादिति भावः ।&lt;br&gt;&#xA;&lt;em&gt;५,३६३&lt;/em&gt;&lt;br&gt;&#xA;ननु युक्त्युपपत्तिशब्दावेकार्थौ तथा चान्यत्र निर्दोषोपपत्तिरनुमेत्यादौ यदि निर्दोषग्रहणस्य व्यावर्त्यमस्ति तदात्रापि तत्कर्तव्यं स्यात् ।&lt;br&gt;&#xA;अन्यथातिव्याप्तिप्रसङ्गात् ।&lt;br&gt;&#xA;न (नास्ति) चेन्न (तत्क)कर्तव्यमिति ।&lt;br&gt;&#xA;उच्यते अस्ति खलु शब्दानां मुख्यामुख्यभेदेन द्वयी वृत्तिः ।&lt;br&gt;&#xA;एवञ्चोपपत्तिशब्दादुपपत्ताविव तदाभासे ऽपि प्रतिपत्तावुत्पन्नायां तद्वयवच्छेदेन मुख्यार्थोपदर्शनार्थं तत्र निर्दोषग्रहणं कृतम् ।&lt;br&gt;&#xA;अत्र पुनरन्तर्गतनिर्दोषत्वं मुख्यमेवार्थमुपादाय युक्तिरित्येवोक्तम् ।&lt;br&gt;&#xA;समीचीनो हेतुरनैकान्तिको हेतुरिति यथेति ।&lt;br&gt;&#xA;तदिदमप्युक्तं युक्तिरेवेति ।&lt;br&gt;&#xA;नतु निर्दोषत्वविशेषिता ।&lt;br&gt;&#xA;युक्तिशब्दमुख्यार्थविवक्षायां तदनपेक्षणादिति शेषः ।&lt;br&gt;&#xA;&lt;em&gt;५,३६४&lt;/em&gt;&lt;br&gt;&#xA;अथवा नेदं पर्यायलक्षणम् ।&lt;br&gt;&#xA;किन्नाम युज्यते सम्बद्धयते इति युक्तिरनुमोक्तेति योज्यम् ।&lt;br&gt;&#xA;नन्वेवं सति विरुद्धानध्यवसितव्यवच्छेदे ऽप्यनैकान्तिकस्यानुमानत्वं स्यादित्यतो युक्तिरेवेत्युक्तम् ।&lt;br&gt;&#xA;युज्यत एव न तु (वि)युज्यते ऽपीत्यर्थः ।&lt;br&gt;&#xA;प्रमेयत्वादिकं ह्यनित्यत्वादिना युज्यते, न युज्यते च ।&lt;br&gt;&#xA;नतु युज्यत एव ।&lt;br&gt;&#xA;तदनेन साहित्यनियमवत् व्याप्यं, लिङ्गम्, अनुमानमिति चोच्यत इत्युक्तं भवति ।&lt;br&gt;&#xA;&lt;em&gt;५,३६६&lt;/em&gt;&lt;br&gt;&#xA;सौगतास्तु मन्यन्ते ।&lt;br&gt;&#xA;तादात्म्यतदुत्पत्ती एवानुमानाङ्गभूतौ सम्बन्धाविति ।&lt;br&gt;&#xA;वैशेषिकास्त्वस्येदं कार्यं कारणं सम्बन्ध्येकार्थसमवायि विरोधि चेति लैङ्गिकनिमित्तसम्बन्धान्परिसञ्चक्षते ।&lt;br&gt;&#xA;एवं&lt;br&gt;&#xA;‘मात्रानिमित्तसंयोगिविरोधिसहचारिभिः ।&lt;br&gt;&#xA;स्वस्वामिवध्यघाताद्यैः साङ्खयानां सप्तधानुमा’ ।&lt;br&gt;&#xA;इति साङ्खयाः परिसङ्खयातवन्तः ।&lt;br&gt;&#xA;तत्सर्वमपाकर्तुं वा युक्तिरेवेत्यवधारणम् ।&lt;br&gt;&#xA;नियतसम्बन्धवदेवानुमानं न सम्बन्धविशेषवदित्यर्थः ।&lt;br&gt;&#xA;एतच्चोपपादयिष्यामः ।&lt;br&gt;&#xA;&lt;em&gt;५,३७०&lt;/em&gt;&lt;br&gt;&#xA;केचिदाहुः ।&lt;br&gt;&#xA;पक्षधर्मताप्यनुमानाङ्गमिति ।&lt;br&gt;&#xA;तदप्यपाकुर्वन्नुक्तमेव विवृणोतिव्याप्तिरेवेति ।&lt;br&gt;&#xA;&amp;hellip; व्याप्तिरेव तु सा स्मृता । मनुव्_२,१.३१ब् ।&lt;br&gt;&#xA;न्यायसुधा-&lt;br&gt;&#xA;विशेषेणाप्यत इति व्याप्तिः ।&lt;br&gt;&#xA;यदव्यभिचरितसाहित्योपेतमेव लिङ्गं सानुमा ।&lt;br&gt;&#xA;न पक्षधर्मतावश्यम्भा(ववतीत्य)विनीत्यर्थः ।&lt;br&gt;&#xA;यद्वा व्याप्तिरिति भावसाधनः ।&lt;br&gt;&#xA;तथात्वे व्याप्तिरेव सानुमेति गौणो निर्देशः ।&lt;br&gt;&#xA;व्याप्तिरेवानुमानाङ्गं न पक्षधर्मतेत्यर्थः ।&lt;br&gt;&#xA;उपपादयिष्यते चैतद्वयधिकरणस्यापि साधकतामुपपादयताचार्येणैव ।&lt;br&gt;&#xA;एतेन’ज्ञातसम्बन्धनियमस्यैकदेशस्य दर्शनात् ।&lt;br&gt;&#xA;एकदेशान्तरे ज्ञानमनुमानमबाधितम्’ इत्यपि निरस्तम् ।&lt;br&gt;&#xA;एकदेशतानियमस्याप्रयोजकत्वात् ।&lt;br&gt;&#xA;&lt;em&gt;५,३७२&lt;/em&gt;&lt;br&gt;&#xA;यदुक्तं पक्षधर्मत्वं सपक्षे सत्त्वं विपक्षाद्वयावृत्तिरबाधितविषयत्वमसत्प्रतिपक्षत्वमिति पञ्चरूपोपपन्नमनुमानमिति ।&lt;br&gt;&#xA;यथा(ऽऽह) ।&lt;br&gt;&#xA;‘अनुमेयेन सम्बद्धं प्रसिद्धं च चशब्दसङ्गृहीतमिति ।&lt;br&gt;&#xA;तदसत् ।&lt;br&gt;&#xA;केवलान्वयिनो विपक्षाद्वयावृत्त्यभावेन केवलव्यतिरेकिणश्च सपक्षे सत्ताभावेनाव्यापकत्वात् ।&lt;br&gt;&#xA;क्वचिच्चतूरूपोपपन्नत्वं क्वचित्पञ्चरूपोपपन्नत्वमिति चेत्(न) ।&lt;br&gt;&#xA;एकप्रयोजकालाभात् ।&lt;br&gt;&#xA;व्याप्तिपक्षधमर्तौपयिकत्वेनैषां ग्रहणम् ।&lt;br&gt;&#xA;वस्तुतस्तु ते एवानुमानाङ्गमिति चेन्न ।&lt;br&gt;&#xA;पक्षधर्मताया अप्यप्रयोजकत्वात् ।&lt;br&gt;&#xA;तथाच व्याप्तिरेव प्रयोजिकेति वक्तव्यम् ।&lt;br&gt;&#xA;किमनेन जल्पितेनेत्याहव्याप्तिरेवेति ।&lt;br&gt;&#xA;अविनाभावो व्याप्तिः ।&lt;br&gt;&#xA;&lt;em&gt;५,३७६&lt;/em&gt;&lt;br&gt;&#xA;सा द्विविधा ।&lt;br&gt;&#xA;अन्वयव्यतिरेकभेदात् ।&lt;br&gt;&#xA;साध्येन साधनस्य व्याप्तिरन्वयः ।&lt;br&gt;&#xA;साधनाभावेन साध्याभावस्य व्याप्तिर्व्यतिरेक इति केचिदाचक्षते ।&lt;br&gt;&#xA;तद्द्वैविध्यं तुशब्देन व्यवच्छिनत्ति ।&lt;br&gt;&#xA;तथाहि ।&lt;br&gt;&#xA;यो ऽग्निमान्न भवति स धूमवान्न भवतीति व्यतिरेकव्याप्तिः किं धूमेनाग्निसाधने उपयुज्यते किंवाग्न्यभावेन धूमाभावसाधने ।&lt;br&gt;&#xA;नाद्यः ।&lt;br&gt;&#xA;यो धूमवानसावग्निमानित्यन्वयव्याप्त्यैव तत्सिद्धेः ।&lt;br&gt;&#xA;अन्यथा केवलान्वयवतो ऽसाधकत्वप्रसङ्गात् ।&lt;br&gt;&#xA;किञ्चात्राभावयोर्व्याप्यव्यापकभावो, भावेन भावसाधनमिति सुभाषितम् ।&lt;br&gt;&#xA;अन्यगतया व्याप्त्यान्यस्य साधकत्वे ऽतिप्रसङ्गात् ।&lt;br&gt;&#xA;यदभावयोर्व्याप्यव्यापकभावस्तयोरेव साध्यसाधनभाव इत्यभ्युपगमे नातिप्रसङ्ग इति चेन्न ।&lt;br&gt;&#xA;तथापि व्याप्यं लिङ्गमित्यस्याव्याप्तिप्रसक्तेः ।&lt;br&gt;&#xA;यदभावयोर्व्याप्यव्यापकभावस्तयोरेव साध्यसाधनभाव इत्यभ्युपगमे नातिप्रसङ्ग इति चेन्न ।&lt;br&gt;&#xA;तथापि व्याप्यं लिङ्गमित्यस्याव्यप्तिप्रसक्तेः ।&lt;br&gt;&#xA;यदभावो यदभावस्य व्यापकः स तस्य व्याप्य इति नियमाददोष इति चेत्(न) ।&lt;br&gt;&#xA;तर्हि न व्यतिरेकव्याप्तिः प्रकृतसाध्यसिद्धयुपयोगिनी, किन्नाम प्रकृतसाधनव्याप्तिसाधनोपयोगिनी ।&lt;br&gt;&#xA;तत्र चान्वयिरूपतैव तस्याः ।&lt;br&gt;&#xA;द्वितीयस्त्विष्यत एव ।&lt;br&gt;&#xA;किन्नाम साप्यन्वयरूपैवेति न सर्वथा व्याप्तिद्वैविध्यं सम्भवतीति ।&lt;br&gt;&#xA;&lt;em&gt;५,३७७&lt;/em&gt;&lt;br&gt;&#xA;एतेनानुमानस्य केवलान्वयिकेवलव्यतिरेक्यन्वयव्यतिरेकिभेदेन त्रैविध्यमपि परास्तम् ।&lt;br&gt;&#xA;व्यतिरेकव्याप्तेरनुमानानङ्गत्वात् ।&lt;br&gt;&#xA;सद्भावमात्रेण व्युत्पादनस्यातिप्रसङ्गित्वात् ।&lt;br&gt;&#xA;कथं तर्हि केवलव्यतिरेकिणो गमकत्वमिति चेत् ।&lt;br&gt;&#xA;को ऽयं केवलव्यतिरेकी नाम ।&lt;br&gt;&#xA;केवलो व्यतिरेक एव यस्यासाविति चेत् ।&lt;br&gt;&#xA;तर्हि कथमत्यन्तासतोः साध्यसाधनता स्यात् ।&lt;br&gt;&#xA;दृश्यते तावदिति चेन्न ।&lt;br&gt;&#xA;यतस्तस्यान्यैव गतिः ।&lt;br&gt;&#xA;प्राणादिमत्त्वस्य सात्मकत्वेन व्याप्तिर्जीवच्छरीर एव गृहीता ।&lt;br&gt;&#xA;अतस्तत्रैव विप्रतिपत्तौ न सोपदर्शयितुं शक्याभूत् ।&lt;br&gt;&#xA;व्याप्तिमात्रमेवानुमानाङ्गं न पुनः सपक्षे तदुपदर्शनमपीत्यतो व्यतिरेकयोर्व्याप्त्या तदुपपादनं क्रियते ।&lt;br&gt;&#xA;अयमत्र प्रयोगक्रमः ।&lt;br&gt;&#xA;जीवच्छरीरं सात्मकं प्राणादिमत्त्वात् यत्प्राणादिमत्तत्सात्मकं प्राणादिमच्चेदं तस्मात्सात्मकमिति प्रयुक्ते धूमस्याग्निनेवास्य न व्याप्तिर्दृश्यते ।&lt;br&gt;&#xA;तत्कथमित्याकाङ्क्षायां प्रयोगान्तरं प्रवर्तते ।&lt;br&gt;&#xA;प्राणादिमत्त्वं सात्मकत्वेन व्याप्तम् तदभावव्यापकाभावत्वात् ।&lt;br&gt;&#xA;यो यदभावव्यापकाभावः ।&lt;br&gt;&#xA;स तद्वयाप्तो यथा धूमो ऽग्निनेति ।&lt;br&gt;&#xA;तदेतावति वक्तव्ये यदन्यथा प्रयुज्यते तद्विवेकिनां स्फुटप्रतीतिकतया सङ्ग्रहरुचितया वेति ।&lt;br&gt;&#xA;&lt;em&gt;५,३७९फ़्.&lt;/em&gt;&lt;br&gt;&#xA;स्यादेतत् ।&lt;br&gt;&#xA;व्याप्यं चेदनुमानं तदा धूमः शब्दानित्यत्वे ऽप्यनुमानं स्यात् ।&lt;br&gt;&#xA;व्याप्तो हि सो ऽप्यग्निनेति ।&lt;br&gt;&#xA;मैवम् ।&lt;br&gt;&#xA;व्याप्यमित्यस्य सम्बन्धिशब्दत्वात् ।&lt;br&gt;&#xA;तथाच यो येन व्याप्यः स तस्मिन्ननुमानमित्युक्तं स्यात् ।&lt;br&gt;&#xA;न चैवमतिप्रसङ्गो ऽस्ति ।&lt;br&gt;&#xA;द्विविधा हि धर्मा भवन्ति ।&lt;br&gt;&#xA;केचित्परस्परपरिहारेणैव वतर्मानाः ।&lt;br&gt;&#xA;यथा कृतकत्वनित्यत्वे, स्वातन्त्र्यपारतन्त्र्ये चेत्येवमादयः ।&lt;br&gt;&#xA;केचित्समाविष्याः ।&lt;br&gt;&#xA;ते ऽपि त्रिविधाः ।&lt;br&gt;&#xA;केचित्सङ्कीर्णाः ।&lt;br&gt;&#xA;परस्परपरिहारेणैव वर्तमानयोरेकत्र समावेशः सङ्करः ।&lt;br&gt;&#xA;यथा भूतत्वमूर्तत्वे, पुरुषत्वपाचकत्वे चेत्येवमादयः ।&lt;br&gt;&#xA;केचित्परापरभावावस्थिताः ।&lt;br&gt;&#xA;यथा सत्त्वद्रव्यत्वे, धूमवत्त्वाग्निमत्त्वे चेत्येवमादयः ।&lt;br&gt;&#xA;केचित्तुल्यवृत्तयः ।&lt;br&gt;&#xA;यथा कृतकत्वानित्यत्वे, गुरुत्वरसवत्त्वे चेत्या(त्येवमा)दयः ।&lt;br&gt;&#xA;तत्राद्यानां परस्परसम्बन्ध एव नास्तीति नानुमानानुमेयभावः ।&lt;br&gt;&#xA;विरुद्धसमाख्यया ते ऽभिधीयन्ते ।&lt;br&gt;&#xA;द्वितीयानामपि सत्यपि सम्बन्धे परस्परव्यभिचारेण व्याप्यव्यापकभावाभावान्नानुमानानुमेयता ।&lt;br&gt;&#xA;किन्तु परस्परमनैकान्तिकतयाभिधीयते ।&lt;br&gt;&#xA;तृतीयेष्वपरेषां व्याप्यतयापरेषां व्यापकतयास्त्यनुमानानुमेयत्वम् ।&lt;br&gt;&#xA;परे त्वव्याप्यतया नापरेष्वनुमानतामश्नुते ।&lt;br&gt;&#xA;किन्नामानैकान्तिका एव ।&lt;br&gt;&#xA;चतुर्थास्तु परस्परं व्याप्यव्यापकभावादन्योन्यमनुमानतामर्हन्तः प्रसिद्धयप्रसिद्धिभ्यां विशिष्टन्त इति सङ्क्षेपः ।&lt;br&gt;&#xA;&lt;em&gt;५,३८२&lt;/em&gt;&lt;br&gt;&#xA;नन्वेवमपि धूमेनाग्निज्ञानं सर्वेषां स्यादित्यत उक्तं स्मृतेति ।&lt;br&gt;&#xA;प्रमितत्वस्योपलक्षणमेतत् ।&lt;br&gt;&#xA;स्मृता व्याप्तिरेव प्रमितमेव व्याप्यमनुमा ।&lt;br&gt;&#xA;न त्विन्द्रियवत्सत्तामात्रेण प्रमाकरणमित्यर्थः ।&lt;br&gt;&#xA;ननु तथापि नारिकेलद्वीपवासिनो धूमदर्शनादग्न्यनुमितिप्रसक्तिः ।&lt;br&gt;&#xA;मैवम् ।&lt;br&gt;&#xA;व्याप्यस्वरूपप्रमितिवद्वयाप्तिप्रमितेरप्यपेक्षितत्वात् ।&lt;br&gt;&#xA;तथापि गृही(तविस्मृ)तास्मृतव्याप्तेस्तदवस्थः प्रसङ्ग इत्यत उक्तं स्मृतेति ।&lt;br&gt;&#xA;स्मृता व्याप्तिरेव सानुमोपयोगिनीत्यर्थः ।&lt;br&gt;&#xA;तथाच व्याप्तिस्मरणसव्यपेक्षं व्याप्यज्ञानमनुमानमित्युक्तं भवति ।&lt;br&gt;&#xA;&lt;em&gt;५,३८३&lt;/em&gt;&lt;br&gt;&#xA;लिङ्गपरामर्शो ऽनुमानं परामर्शश्चानुसन्धानात्मकं तृतीयं ज्ञानमिति कश्चित् ।&lt;br&gt;&#xA;तथाहि ।&lt;br&gt;&#xA;महानसादौ धूमस्याग्निना व्याप्तिग्रहणसमये यज्ज्ञानं तत्प्रथमम् ।&lt;br&gt;&#xA;गृहीतव्याप्तिकस्य पर्वतादौ यद्धूमज्ञानं तद्द्वितीयम् ।&lt;br&gt;&#xA;ततः सम्बन्धिदशर्नसमुद्बुद्धसंस्कारकारण(क)स्य यो धूमवानसावग्निमानिति व्याप्तिस्मरणस्यानन्तरमयं चाग्निव्याप्तधूमवानिति&lt;br&gt;&#xA;प्रतिसन्धानात्मकं यद्धूमज्ञानं तत्तृतीयमनुमानमिति ।&lt;br&gt;&#xA;ततेतदन्यो न मन्यते ।&lt;br&gt;&#xA;व्याप्तिस्मरणं पक्षधर्मताज्ञानमित्येतावदेव ह्यनुमानसामर्थ्यम् ।&lt;br&gt;&#xA;तत्राननुभूताया व्याप्तेः स्मर्तुमशक्यत्वात्प्रथमं ज्ञानमिष्यते ।&lt;br&gt;&#xA;द्वितीय(ज्ञान)मपि पक्षधर्मताविषयत्वादङ्गीक्रियते ।&lt;br&gt;&#xA;ततो व्याप्तिस्मृतौ सत्यां किमपरमवशिष्यते यदर्थं तृतीयं ज्ञानमेष्यव्यमिति ।&lt;br&gt;&#xA;स स्थूलदृश्वेत्याद्यः ।&lt;br&gt;&#xA;न खलु सहकारितानुपपत्तेः ।&lt;br&gt;&#xA;किन्तु सङ्कलिते ।&lt;br&gt;&#xA;नच तत्सङ्कलितत्वं विना तृतीयज्ञानादिति कथं तन्नैष्यव्यम् ।&lt;br&gt;&#xA;आत्मा सङ्कलयतीति चेत् ।&lt;br&gt;&#xA;सत्यम् ।&lt;br&gt;&#xA;वृत्त्या ह्यसौ सङ्कलयेन्न तु स्वरूपेणैव ।&lt;br&gt;&#xA;नचैवं तदेवास्त्विति वाच्यम् ।&lt;br&gt;&#xA;पूर्वेण विना तदनुपपत्तेरिति ।&lt;br&gt;&#xA;वयं तु ब्रूमः ।&lt;br&gt;&#xA;यत्र लिङ्गदर्शनादेव व्याप्तिस्मृतिः अस्तु तत्रोक्तप्रकारः ।&lt;br&gt;&#xA;यदा तु गृहीतव्याप्तेर्विनापि लिङ्गदर्शनाद्वचनादिनैव व्याप्तिस्मृतिराविरस्ति यदा द्वितीयमेव लिङ्गदर्शनं प्रतिसन्धानात्मकमुदेष्यतीति&lt;br&gt;&#xA;नावश्यम्भाविनीयं प्रक्रिया ।&lt;br&gt;&#xA;यथा खलु संस्कारसाहित्ये सतीन्द्रियसन्निकर्षादेव सो ऽयमिति प्रत्यभिज्ञा जायते तथे(थात्रापी)त्यङ्गीकारे न कश्चिद्विरोध इति ।&lt;br&gt;&#xA;&lt;em&gt;५,३८६&lt;/em&gt;&lt;br&gt;&#xA;ननु व्याप्तिरेव केन प्रमाणेन ग्राह्या ।&lt;br&gt;&#xA;यथायथं प्रत्यक्षानुमानागमैरित्युक्तम् ।&lt;br&gt;&#xA;यथा चैतत्तथा वक्ष्यामः ।&lt;br&gt;&#xA;&lt;em&gt;५,३८७&lt;/em&gt;&lt;br&gt;&#xA;द्विविधमनुमानं स्वार्थं परार्थं चेति ।&lt;br&gt;&#xA;तत्र यत्परोपदेशानुपे(क्ष्य)क्षं व्याप्तिस्मृतिमद्वयाप्यदर्शनं तत्स्वार्थम् ।&lt;br&gt;&#xA;परोपदेशापेक्षं तु परार्थम् ।&lt;br&gt;&#xA;ससामर्थ्यलिङ्गप्रतीतिजनकं वाक्यं परोपदेशः ।&lt;br&gt;&#xA;तच्च प्रतिज्ञाहेतूदाहरणोपनयनिगमनैः पञ्चभिरवयवैरुपेतमित्येके ।&lt;br&gt;&#xA;तमिमं नियममरोचयमान आहउक्तेति ।&lt;br&gt;&#xA;उक्ता व्याप्तिरेव सानुमा ।&lt;br&gt;&#xA;व्याप्त्युक्तिरेव परोपदेश इति यावत् ।&lt;br&gt;&#xA;एवशब्दो नियमनिराकरणपरो न पुनः पक्षान्तरनिवृत्त्यर्थः ।&lt;br&gt;&#xA;पक्षान्तरस्य स्वयमेव वक्ष्यमाणत्वात् ।&lt;br&gt;&#xA;ननु यो धूमवान्सो ऽग्निमानिति व्याप्त्युक्तिः कथं प्रत्यायनाङ्गम् ।&lt;br&gt;&#xA;वादिप्रतिवादिनोरन्योन्यस्मिन्ननाश्वासादित्यत उक्तं स्मृतेति ।&lt;br&gt;&#xA;तुशब्दश्चशब्दार्थो जिज्ञासितेति समुच्चिनोति ।&lt;br&gt;&#xA;गृहीतव्याप्तेस्तदुक्तिः स्मरणहेतुरगृहीतव्याप्तेस्तु जिज्ञासाजनिकेत्युच्यते ।&lt;br&gt;&#xA;न त्वागमतयोपयुज्यत इत्याशयः ।&lt;br&gt;&#xA;&lt;em&gt;५,३८९&lt;/em&gt;&lt;br&gt;&#xA;ननु च व्याप्त्युक्तिरेव परोपदेश इत्ययुक्तम् ।&lt;br&gt;&#xA;प्रथमत एव व्याप्त्युक्तेरसङ्गतत्वादित्याशङ्कां परिहरन्’उक्ता व्याप्तिरेव सा’ इति प्रतिज्ञातमुपपादयतिप्रतिज्ञातेति ।&lt;br&gt;&#xA;प्रतिज्ञातार्थसिद्धयर्थं व्याप्तिरेव यदोदिता । मनुव्_२,१.३१च्द् ।&lt;br&gt;&#xA;अवशिष्यं किमत्रास्ति &amp;hellip; । मनुव्_२,१.३२अ ।&lt;br&gt;&#xA;न्यायसुधा-&lt;br&gt;&#xA;प्रतिज्ञातार्थसिद्धयर्थमित्यसङ्गतेः परिहारः ।&lt;br&gt;&#xA;तदेत्यध्यहायर्म् ।&lt;br&gt;&#xA;किमाक्षेपे ।&lt;br&gt;&#xA;अत्र वक्तव्ये ।&lt;br&gt;&#xA;एतदुक्तं भवति ।&lt;br&gt;&#xA;यो हि पर्वतमग्निमन्तं प्रतिपद्यमानः परेण निरग्निकं मन्यमानेन किं पर्वतस्याग्निमत्वे मानमित्यनुयुज्यते, स यदि यो धूमवानसावग्निमानिति&lt;br&gt;&#xA;व्याप्तिमात्रं (परं प्रति) स्वप्रतिपन्नार्थसिद्धयर्थं ब्रूयात्तदा का नामासङ्गतिः ।&lt;br&gt;&#xA;परपृष्टप्रमाणस्योपन्यस्यमानत्वात् ।&lt;br&gt;&#xA;किंवा (किञ्चा)परं वक्तव्यमवशिष्यं यदर्थं शब्दान्त(रमवशिष्यं)रं वक्तव्यं स्यात् ।&lt;br&gt;&#xA;अतो व्याप्तिवचनमेव परोपदेश इति ।&lt;br&gt;&#xA;&lt;em&gt;५,३८९फ़्.&lt;/em&gt;&lt;br&gt;&#xA;स्यादेतत् ।&lt;br&gt;&#xA;व्याप्तिपक्षधर्मतोपेततया लिङ्गानुसन्धानं खल्वनुमानम् ।&lt;br&gt;&#xA;पक्षधर्मतामनङ्गं मन्यमानैरपि लिङ्गस्य सत्ता तावद(वश्यम)ङ्गीकरणीया ।&lt;br&gt;&#xA;अन्यथा व्याप्त्यङ्गीकारव्याघातात् ।&lt;br&gt;&#xA;सा च नाविवक्षितस्थाना ।&lt;br&gt;&#xA;तथा सति यस्यकस्यचिद्धूमवत्त्वादिना सर्व(पर्वत)स्याप्यग्निमत्त्वादिप्रसङ्गात् ।&lt;br&gt;&#xA;अतो व्याप्त्यनुसारेण नियतदेशधर्मताप्यङ्गीकरणीयैव ।&lt;br&gt;&#xA;व्यधिकरणो ऽपि हि कृत्तिकागत एवोदयो रोहिण्युदयासत्तिं गमयति ।&lt;br&gt;&#xA;नतु यत्रतत्रत्यः ।&lt;br&gt;&#xA;ततस्तावदनेन वक्तव्यं यावता व्याप्तिविवक्षितस्थलधर्मतोपेततया लिङ्गस्यानुसन्धानं स्यात् तदप्याकाङ्क्षाक्रमेणाभिधातव्यमिति स्थिते,&lt;br&gt;&#xA;निराश्रयस्य प्रमाणस्याभिधातुमशक्यत्वात् प्रमाणजिज्ञासोत्थापनाय विषयोपक्षेपरूपं पर्वतो ऽग्निमानिति प्रतिज्ञावाक्यं वक्तव्यम् ।&lt;br&gt;&#xA;ततः कस्मादिदं प्रमाणात्प्रतिपत्तव्यमित्याकाङ्क्षायां पराङ्गतापन्नलिङ्गस्वरूपमात्रप्रतिपादकं धूमवत्त्वादिति हेतुवचनम् ।&lt;br&gt;&#xA;ततो ऽस्य सामर्थ्यजिज्ञासायां व्याप्तिप्रतिपादनाया यो धूमवानसावग्निमानित्युदाहरणवाक्यम् ।&lt;br&gt;&#xA;पक्षादिविवक्षितस्थलधर्मताप्रतिपादनार्थं धूमवांश्चायमित्युपनयः ।&lt;br&gt;&#xA;ततः सर्वस्य बुद्धयारोहायैकवाक्यतामापादयितुं तस्मादग्निमानेवेति निगमनम् ।&lt;br&gt;&#xA;अत एव प्रतिज्ञाहेतुभ्यामुपनयनिगमनयोर्गतार्थतां मन्यमाना निरस्ता भवन्ति ।&lt;br&gt;&#xA;तदेवमेतावति वक्तव्ये कथं व्याप्तिमात्रमुक्त्वा कृती स्यादिति ।&lt;br&gt;&#xA;&lt;em&gt;५,३९०&lt;/em&gt;&lt;br&gt;&#xA;उच्यते ।&lt;br&gt;&#xA;यत्तावत्प्रतिज्ञावश्यम्भावे कारणमुक्तं तदसत् ।&lt;br&gt;&#xA;विवादेनैव विषयोपक्षेपस्य सिद्धतयाकाङ्क्षोदयस्य समर्थितत्वात् ।&lt;br&gt;&#xA;तथाप्याकाङ्क्षितत्वाल्लिङ्गस्वरूपस्य तत्पक्षधर्मतायाश्च प्रतिपादनाय हेतूपनयौ वक्तव्याविति चेन्न ।&lt;br&gt;&#xA;विकल्पानुपपत्तेः ।&lt;br&gt;&#xA;तथाहि ।&lt;br&gt;&#xA;किं येन धूमवत्त्वं पर्वतवृत्तितयावगतं तं प्रति हेतूपनयौ वक्तव्यौ, उत विपरीतं प्रति ।&lt;br&gt;&#xA;आद्यं दूषयतिलिङ्गमिति ।&lt;br&gt;&#xA;&amp;hellip; लिङ्गं तत्र विजानतः । मनुव्_२,१.३२ब् ।&lt;br&gt;&#xA;न्यायसुधा-&lt;br&gt;&#xA;तत्र विवक्षिते स्थले ।&lt;br&gt;&#xA;अवशिष्यं किमस्तीति पूर्वेणान्वयः ।&lt;br&gt;&#xA;लिङ्गस्वरूपतदीयपक्षधर्ज्ञताविज्ञापनाय हि हेतूपयनोपयोगः ।&lt;br&gt;&#xA;तच्चेद्विज्ञानं परस्य स्वतस्सिद्धं तदा किं हेतूपनयाभ्यामिति भावः ।&lt;br&gt;&#xA;द्वितीयमनूद्य दूषयतियदीति ।&lt;br&gt;&#xA;यदि लिङ्गमसिद्धं स्यात् कुत एवास्य मानता । मनुव्_२,१.३२च्द् ।&lt;br&gt;&#xA;न्यायसुधा-&lt;br&gt;&#xA;तत्रेत्यनुवर्तते ।&lt;br&gt;&#xA;असिद्धं परेणाप्रसिद्धम् ।&lt;br&gt;&#xA;तदास्य लिङ्गस्य स्वरूपासिद्धस्य मानतैव कुतः ।&lt;br&gt;&#xA;नास्तीति यावत् ।&lt;br&gt;&#xA;दूरे वक्तव्यतेति एवशब्दार्थः ।&lt;br&gt;&#xA;&lt;em&gt;५,३९२&lt;/em&gt;&lt;br&gt;&#xA;नन्वेवं सति व्याप्तिरपि न वक्तव्या ।&lt;br&gt;&#xA;सापि यदि विदितव्याप्तिकं प्रत्युच्यते तदाभिधानवैयर्थ्यम् ।&lt;br&gt;&#xA;विपरतीतस्य तु व्याप्यत्वासिद्धया तत्प्रमाणमेव न भवति (इति)कुतो व्याप्त्यभिधानमिति तत्रापि वक्तुं शक्यत्वात् ।&lt;br&gt;&#xA;तथाच वादिप्रतिवादिनोर्मौनमेवापतितमिति ।&lt;br&gt;&#xA;मैवम् ।&lt;br&gt;&#xA;उभयथाप्यदोषात् ।&lt;br&gt;&#xA;व्याप्तिर्हि न स्वरूपेणोपयोगिनी ।&lt;br&gt;&#xA;नापि ज्ञाततामात्रेण ।&lt;br&gt;&#xA;अपि तर्हि स्मर्यमाणा ।&lt;br&gt;&#xA;तथाच गृहीतव्याप्तिकं प्रति तस्मारकत्वेन, (तया) अगृहीतव्याप्तिकं प्रति तु (तदैव) तज्जिज्ञासाजनकतया व्याप्तिवचनमुपयुज्यत इत्युक्तमेव ।&lt;br&gt;&#xA;एवं तर्हि हेतूपनयावपि नानुपयुक्तौ ।&lt;br&gt;&#xA;नहि पक्षधर्मोपेतं लिङ्गं स्वरूपेणोपयुक्तम् ।&lt;br&gt;&#xA;नापि विदितत्वमात्रेण ।&lt;br&gt;&#xA;किन्तु ज्ञातचरम् ।&lt;br&gt;&#xA;स्मर्यमाणतया ज्ञायमानमपि न वृक्षादिसाधारण्येन ।&lt;br&gt;&#xA;किन्तर्हि लिङ्गतया ।&lt;br&gt;&#xA;तथाच विदितलिङ्गस्वरूपपक्षधर्मत्वं प्रति तत्स्मारकत्वेन लिङ्गतयानुसन्धायकत्वेनेतरं प्रति तज्जिज्ञासाजनकत्वेन हेतूपनययोः&lt;br&gt;&#xA;सार्थक्यमेवेत्याशङ्कयाहयदीति ।&lt;br&gt;&#xA;यदि स्मारकमात्रं स्यात् स्मर्तुर्नात्र प्रयोजनम् । मनुव्_२,१.३३अब् ।&lt;br&gt;&#xA;न्यायसुधा-&lt;br&gt;&#xA;स्मारकत्वमुक्तस्य सर्वस्योपलक्षणम् ।&lt;br&gt;&#xA;मात्रग्रहणेन प्रत्यायकत्वं व्यावर्तयति ।&lt;br&gt;&#xA;हेत्वादिकमिति शेषः ।&lt;br&gt;&#xA;पक्षधर्मतोर्(मो)पेतस्य लिङ्गस्येति च ।&lt;br&gt;&#xA;स्यादित्यतःपरं तन्न यत इत्यध्याहार्यम् ।&lt;br&gt;&#xA;स्मर्तुरित्युपलक्षणम् ।&lt;br&gt;&#xA;अत्र व्याप्तिवचने ।&lt;br&gt;&#xA;निमित्तसप्तमीयम् ।&lt;br&gt;&#xA;हेत्वादाविति च ।&lt;br&gt;&#xA;&lt;em&gt;५,३९५&lt;/em&gt;&lt;br&gt;&#xA;ततश्च व्याप्तिवचनवद्धेत्वादिकमपि पक्षधर्मतोर्(मो)पेतस्य लिङ्गस्य स्मरणानुसन्धानजिज्ञासाजनकं स्यादिति यद्युच्यते तन्न ।&lt;br&gt;&#xA;यतो व्याप्तिवचनेनैव तत्स्मरणादिमतस्तस्य हेत्वादिना प्रयोजनं नास्तीति योजना ।&lt;br&gt;&#xA;एतदुक्तं भवति ।&lt;br&gt;&#xA;यदि हि हेत्वादिकं वाक्यतया प्रत्यायकं स्यात्तदा समार्थ्यचिन्तोपयुज्यते ।&lt;br&gt;&#xA;यदा तु तत्स्मारकत्वादिनैवोपयुक्तं तदा संस्कारोद्बोधोपयुक्तं सादृश्यसम्बन्धादिकं किमप्यन्वे(प्ये)ष्यव्यम् ।&lt;br&gt;&#xA;तद्वयाप्तिवचने ऽपि समानम् ।&lt;br&gt;&#xA;यो धूमवानसावग्निमानित्यभिहिते खल्वनुमानमुद्रावित् अत्र धूमवत्त्वं व्याप्यमित्यवबुध्यत एव ।&lt;br&gt;&#xA;ततस्तदीयपक्षधर्मतादिस्मृत्यादिमानपि कथं न भवेदिति ।&lt;br&gt;&#xA;&lt;em&gt;५,३९७&lt;/em&gt;&lt;br&gt;&#xA;यद्वा परोपदेशस्य पञ्चावयवतानियतिं वदन्प्रष्टव्यः ।&lt;br&gt;&#xA;किमेतत्पञ्चावयवं वाक्यमागमतया व्याप्तिपक्षधर्मतोर्(मो)पेतस्य लिङ्गस्य प्रत्यायकम् ।&lt;br&gt;&#xA;उत स्मारकादिमात्रम् ।&lt;br&gt;&#xA;आद्ये तु स्यादे(वेदं)वं परव्युत्पादितरीत्या (वाक्यपरिमाणं) वाक्यं प्रमाणं कथञ्चित् ।&lt;br&gt;&#xA;नचासौ युज्यते ।&lt;br&gt;&#xA;वादिप्रतवादिनोरितरेतरस्मिन्ननाश्वासात् ।&lt;br&gt;&#xA;आश्वासे वा प्रतिज्ञामात्रेणार्थसिद्धौ हेत्वाद्यभिधानवैयर्थ्यात् ।&lt;br&gt;&#xA;द्वितीये त्वाहयदीति ।&lt;br&gt;&#xA;&lt;em&gt;५,३९८&lt;/em&gt;&lt;br&gt;&#xA;परेपदेशं वाक्यं यदि स्मरणादिमात्रकारणमङ्गीक्रियते तदात्र व्याप्तिवचने सत्येव स्मर्तुर्व्याप्तिवचनादेव स्मरणाद्युत्पत्तेरिति यावत् ।&lt;br&gt;&#xA;अत्र व्याप्तिवचनातिरिक्ते शब्दे प्रयोजनं नास्तीति नासाववश्यं वक्तव्यः ।&lt;br&gt;&#xA;दृश्यते खलु लोके पदैकदेशादितो ऽपि पदार्थस्मरणादिकम् ।&lt;br&gt;&#xA;शास्त्रे ऽपि च वाक्यैकदेशप्रयोगः ।&lt;br&gt;&#xA;तत्र वक्तुराप्तत्वावधारणादनुसरणं प्रतिवादिनि तु तन्नास्तीति चेन्मा भूत् ।&lt;br&gt;&#xA;न ह्येतदागमतया प्रत्यायकमित्यक्तम् ।&lt;br&gt;&#xA;अन्यथा सांव्यावहारिकः केवलव्यतिरेकिप्रयोगो ऽपि नानुसरणीयः ।&lt;br&gt;&#xA;वास्तवप्रयोगपरिमाणान्यथात्वस्योपपादितत्वात् ।&lt;br&gt;&#xA;प्रतिवादिन्यप्यनुसरणे निग्रहस्थानोद्भावनं न स्यादिति चेत् ।&lt;br&gt;&#xA;लौकिकशास्त्रीयसंव्यवहारातिक्रमे तदवकाशात् ।&lt;br&gt;&#xA;अन्यथा प्रकरणाद्यापन्नस्यासङ्कीर्तनमपि निग्रहहेतुः स्यात् ।&lt;br&gt;&#xA;किं प्रकरणाद्यापन्नतयायं न वदत्युताप्रतिपन्नत्वादिनेति सन्देहस्य प्रकृते ऽपि तुल्यत्वादिति ।&lt;br&gt;&#xA;&lt;em&gt;५,४०२&lt;/em&gt;&lt;br&gt;&#xA;अपर आह ।&lt;br&gt;&#xA;प्रमेयावधारणार्थं हि प्रमाणोपन्यासः ।&lt;br&gt;&#xA;प्रमेयावधारणं च निर्विवादा तत्प्रतीतिः ।&lt;br&gt;&#xA;नच सा प्रमाणस्वरूपमात्रोपदर्शने(न) भवति ।&lt;br&gt;&#xA;किन्नाम तदाभासोद्धारेणापि ।&lt;br&gt;&#xA;अन्यथा तत्प्रामाण्यस्यैवानवस्थानात् ।&lt;br&gt;&#xA;तथाच प्रतिज्ञावाक्येन विषयमुपक्षिप्य तत्र हेतुना प्रमाणस्वरूपमुपदर्श्य तस्योदाहरणवाक्येन विरुद्धानध्यवसितानैकान्तिकत्वनिरासः क्रियते ।&lt;br&gt;&#xA;उपनयेनासिद्धिरपास्यते ।&lt;br&gt;&#xA;निगमनेनापि हेत्वनुवादेन तस्मादेव नान्यस्मादिति सिद्धसाधनतापक्षिप्यते ।&lt;br&gt;&#xA;साध्यानुवादेन (तु)अग्निमानेव न तु निरग्निक इति बाधप्रतिपक्षप्रतिक्षेपः क्रियते ।&lt;br&gt;&#xA;तदेवं विधूतविवादसाध्यप्रतिपत्तये पञ्चावयववाक्यमावश्यकमिति ।&lt;br&gt;&#xA;तदयुक्तम् ।&lt;br&gt;&#xA;एवं वदता हि (ऽपि) यावता विवादावसानं तावान्परोपदेश इत्युक्तं स्यात् ।&lt;br&gt;&#xA;तथाच पञ्चावयवं वाक्यं परोपदेश इत्ययुक्तम् ।&lt;br&gt;&#xA;पञ्चावयवोक्तावपि विवादावसितेरभावात् ।&lt;br&gt;&#xA;किन्त्वाकथापरिसमाप्तेः परोपदेश इति वक्तव्यमित्याशयवानाहनेति ।&lt;br&gt;&#xA;न पञ्चावयोक्तौ च विवादावसितिर्भवेत् । मनुव्_२,१.३३च्द् ।&lt;br&gt;&#xA;न्यायसुधा-&lt;br&gt;&#xA;विवादाध्यवसितिः विवादावसानोपेता साध्यप्रतीतिः ।&lt;br&gt;&#xA;&lt;em&gt;५,४०३&lt;/em&gt;&lt;br&gt;&#xA;नन्वेतदयुक्तम् ।&lt;br&gt;&#xA;उदाहरणाद्यवयवत्रयेणाभासोद्धारस्य कृतत्वात् ।&lt;br&gt;&#xA;निरस्तसमस्ताभासप्रमाणोपन्यासे ऽपि विवादानवसाने सर्व(दा)थापि तत्प्रसङ्गादित्यत आहदृष्टान्तेति ।&lt;br&gt;&#xA;&lt;em&gt;५,४०४&lt;/em&gt;&lt;br&gt;&#xA;दृष्टान्तादिषु चैवं स्यात् साधनं पुनरेव हि । मनुव्_२,१.३४अब् ।&lt;br&gt;&#xA;न्यायसुधा-&lt;br&gt;&#xA;दृष्टान्तपदेनोदाहरणार्थमुपलक्षयति ।&lt;br&gt;&#xA;आदिपदेनोपनयनिगमनार्थग्रहणम् ।&lt;br&gt;&#xA;विषयसप्तमीयम् ।&lt;br&gt;&#xA;एवं यथा प्र(तिज्ञा)तीतार्थे ।&lt;br&gt;&#xA;साधनं वक्तव्यमिति शेषः ।&lt;br&gt;&#xA;स्यादेवेति सम्बन्धः ।&lt;br&gt;&#xA;तुशब्दो यस्मादित्यर्थे ।&lt;br&gt;&#xA;अयमर्थः ।&lt;br&gt;&#xA;सत्यमुद्धृताभासात्प्रमाणात्प्रमेयावधारणं भवतीति ।&lt;br&gt;&#xA;किन्तु पञ्चभिरप्यवयवैस्तादृशप्रमाणप्रतीतिरेव न भवतीति ब्रूमः ।&lt;br&gt;&#xA;आभासोद्धारपरोदाहरणाद्यर्थविप्रतिपत्तौ तत्साधनस्यापि वक्तव्यत्वात् ।&lt;br&gt;&#xA;नच तत्र विप्रतिपत्तिर्न कर्तव्या ।&lt;br&gt;&#xA;नापि वाङ्मात्रेण तन्निवृत्तिः ।&lt;br&gt;&#xA;प्रतिज्ञार्थसमानयोगक्षेमत्वात् ।&lt;br&gt;&#xA;नचोदाहरणादिष्वेव सर्वशङ्कोद्धारकारणमस्ति ।&lt;br&gt;&#xA;अनुपलम्भात् ।&lt;br&gt;&#xA;पञ्चावयवप्रयोग एव कथापुद्रणापातात् ।&lt;br&gt;&#xA;अतः प्रमेयनिणर्यावधित्वे ऽनुमानप्रयोगस्य न पञ्चावयवत्वनियमो युज्यते ।&lt;br&gt;&#xA;अपि तु कथपरिसमाप्त्यवधिकत्वमेवाङ्गीकार्यमिति ।&lt;br&gt;&#xA;&lt;em&gt;५,४०५&lt;/em&gt;&lt;br&gt;&#xA;सत्यं निःशेषतो विवादनिवृत्तिर्न पञ्चावयवप्रयोगे ऽपि भवतीति ।&lt;br&gt;&#xA;तथाप्यवान्तराकाङ्क्षानिवर्तकत्वेन पञ्चावयवमेवावान्तरवाक्यं परिसमाप्यत इत्यत आहलिङ्गेति ।&lt;br&gt;&#xA;लिङ्गोक्तावपि चैवं स्यादनुमावसितिर्ध्रुवा । मनुव्_२,१.३४च्द् ।&lt;br&gt;&#xA;न्यायसुधा-&lt;br&gt;&#xA;चो हेत्वर्थे ।&lt;br&gt;&#xA;अनुमेति तत्सम्बन्धिवाक्यमुपलक्ष्यते ।&lt;br&gt;&#xA;एवं सति किमत्र प्रमाणमित्यवान्तराकाङ्क्षानिवृत्तिहेतौ धूमत्वमिति लिङ्गोक्तौ कृतायामपि अवान्तरवाक्यपर्यवसानमवश्यं भवतीति&lt;br&gt;&#xA;तन्मात्रमेव वाक्यमङ्गीकरणीयम् ।&lt;br&gt;&#xA;नतु पञ्चावयवत्वनियतिरिति ।&lt;br&gt;&#xA;&lt;em&gt;५,४०६&lt;/em&gt;&lt;br&gt;&#xA;यदुक्तं स्मरणादिमात्रहेतुत्वेन वाक्यस्योपयोगस्तच्च व्याप्तिवचनमात्रेण भवतीति व्याप्तिरेव वक्तव्येति तदयुक्तम् ।&lt;br&gt;&#xA;तथा सति लिङ्गमात्रवचनस्यापि प्रयोक्तव्यत्वापातात् ।&lt;br&gt;&#xA;सम्भवति हि तस्यापि व्याप्तिपक्षधर्मतास्मरणादिहेतुत्वमि(ते)त्युक्ताभिप्रायमजानानस्य चोद्यं वा परिहरतिलिङ्गेति ।&lt;br&gt;&#xA;यथा व्याप्त्युक्तावेवं लिङ्गोक्तावप्यनुमावसितिर्ध्रुवा स्यात् ।&lt;br&gt;&#xA;इष्यापादनमेतदित्यर्थः ।&lt;br&gt;&#xA;चशब्दः प्रतिज्ञाहेतुगर्भैवेत्याद्युक्तपक्षान्तरसमुच्चये ।&lt;br&gt;&#xA;नचैवं सति व्याप्तिरेवेत्यवधारणानुपपत्तिः ।&lt;br&gt;&#xA;येन येन प्रकारेण व्याप्त्यादिस्मरणादिकं भवति ।&lt;br&gt;&#xA;यश्च सांव्यावहारिकस्तं तमुपादाय नियमनिराकरणस्य तत्रेष्टत्वादित्यभिसन्धिः ।&lt;br&gt;&#xA;एतेन प्रतिज्ञाहेतुभ्यामुपनयनिगमनयोर्गतार्थतापि समर्थिता वेदितव्येति ।&lt;br&gt;&#xA;। इत्यनुमानलक्षणनिरूपणम् ।&lt;br&gt;&#xA;&lt;em&gt;५,४०७&lt;/em&gt;&lt;br&gt;&#xA;निर्दोषतामन्तर्भाव्य युक्तिरनुमेत्यक्तम् ।&lt;br&gt;&#xA;दोषपरिज्ञान एव तद्वियुक्ता युक्तिः सुज्ञानेत्यतो युक्तिदोषो निरूपणीयः ।&lt;br&gt;&#xA;धूमादेरग्न्यादिप्रमितिजनकत्वे ऽपि,यन्निमित्तं कश्चिदर्थो ऽर्थान्तरज्ञानं न जनयति, संशयविपर्ययौ वा करोति, स युक्तिदोषः ।&lt;br&gt;&#xA;स द्विविधः ।&lt;br&gt;&#xA;साक्षाद्वाचनिकश्च ।&lt;br&gt;&#xA;तत्राद्यं विभागेनोद्दिशतिविरोध इति ।&lt;br&gt;&#xA;विरोधो ऽसङ्गतिश्चैव साक्षाद् युक्तेस्तु दूषणम् । मनुव्_२,१.३५अब् ।&lt;br&gt;&#xA;&lt;em&gt;५,४०९&lt;/em&gt;&lt;br&gt;&#xA;न्यायसुधा-&lt;br&gt;&#xA;प्रायेणानुमानदोषो विरोध एवान्तर्भव(न्ती)तीति प्राधान्यात्प्रथमं तदुद्देशः ।&lt;br&gt;&#xA;एवेति परपरिसङ्खयातमाधिक्यं निराकरोति ।&lt;br&gt;&#xA;दोषाणां सतामत्रैवान्तर्भावात् ।&lt;br&gt;&#xA;अनन्तर्भूतानां च दोषत्वनिरासात् ।&lt;br&gt;&#xA;साक्षादिति ।&lt;br&gt;&#xA;वचनोपधानेन विना अर्थनिष्ठम् (उक्तं) उक्तयुक्तेः सामर्थ्यम् ।&lt;br&gt;&#xA;दूषणं त्विति तुशब्दसम्बन्धः, साक्षात्विति वा ।&lt;br&gt;&#xA;युक्तेर्युक्तित्वाभिमतस्यार्थस्य ।&lt;br&gt;&#xA;&lt;em&gt;५,४११&lt;/em&gt;&lt;br&gt;&#xA;साधनाभिमतस्यार्थस्य साध्याभिमतेनार्थेन सम्भावितप्रतीतिकस्यापि साध्यसाधनभावस्य बाधलक्षणमयोग्यत्वं विरोध इति&lt;br&gt;&#xA;शिष्यैरेवोह्यतामित्याशयवानसङ्गतिं निरूपयतिप्रतिज्ञायामिति ।&lt;br&gt;&#xA;प्रतिज्ञायामसम्बन्धो युक्तेरुक्ता ह्यसङ्गतिः । मनुव्_२,१.३५च्द् ।&lt;br&gt;&#xA;न्यायसुधा-&lt;br&gt;&#xA;प्रतिज्ञापदेन तदर्थो लक्ष्यते ।&lt;br&gt;&#xA;विषयसप्तमीयम् ।&lt;br&gt;&#xA;असम्बन्धो ऽत्राकाङ्क्षालक्षणसम्बन्धविरहः ।&lt;br&gt;&#xA;अत्रापि युक्तेरिति गौणो निर्देशः ।&lt;br&gt;&#xA;असम्बन्धो ऽसङ्गतिरिति पर्यायावित्यतो व्यवहारसाध्यतासूचनायोक्तेत्युक्तम् ।&lt;br&gt;&#xA;विरोधासङ्गतिस्वरूपस्य स्फुटत्वादन्यैरुपदर्शितत्वाच्च किमत्रोदाहरणोपदर्शनेनेति हिशब्देनाह ।&lt;br&gt;&#xA;&lt;em&gt;५,४१३&lt;/em&gt;&lt;br&gt;&#xA;ननु कथं द्वे एवानुमानदूषणे परपरिगणितानामसिद्धत्वादीनां बहूनां सत्त्वादित्यतस्तेषामत्रान्तर्भावं विभावयितु विरोधविभागमाहविरोधो ऽपीति ।&lt;br&gt;&#xA;विरोधो ऽपि त्रिधैव स्यात् &amp;hellip; । मनुव्_२,१.३६अ ।&lt;br&gt;&#xA;न्यायसुधा-&lt;br&gt;&#xA;सामान्यविभागेन सह विशेषविभागस्य समुच्चये अपिशब्दः ।&lt;br&gt;&#xA;असङ्गतिरप्यनेकविधेति वा त्रिधैव न त्वेकविधैव येनासिद्धयादीनामन्तर्भावो दुर्घटः स्यात् ।&lt;br&gt;&#xA;यद्वा यावन्तो ऽनुमानाभासाः परपरिगणितास्तावद्भेदतां नि(राकर्तु)वतर्यितुमेवशब्दः ।&lt;br&gt;&#xA;सर्वेषामत्रैवान्तर्भावात् ।&lt;br&gt;&#xA;त्रैविध्यं दर्शयतिप्रतिज्ञार्थेति ।&lt;br&gt;&#xA;&lt;em&gt;५,४१४&lt;/em&gt;&lt;br&gt;&#xA;&amp;hellip; प्रतिज्ञार्थविरुद्धता ।&lt;br&gt;&#xA;लिङ्गराहित्यमव्याप्तिर् &amp;hellip; । मनुव्_२,१.३६ब्च् ।&lt;br&gt;&#xA;न्यायसुधा-&lt;br&gt;&#xA;साध्यधर्मविशिष्टो धर्मी प्रतिज्ञार्थः ।&lt;br&gt;&#xA;तस्य प्रतिस्पर्धिसद्भावो विरुद्धता ।&lt;br&gt;&#xA;यत्रार्थे लिङ्गप्रमितिः साध्यसिद्धयुपयोगिनी तत्र तदभावो लिङ्गराहित्यम् ।&lt;br&gt;&#xA;व्याप्तेरभावो ऽव्याप्तिः ।&lt;br&gt;&#xA;इतिशब्दो ऽध्याहार्यः ।&lt;br&gt;&#xA;&lt;em&gt;५,४१५&lt;/em&gt;&lt;br&gt;&#xA;साध्यसाधनभावसम्बन्धयोग्यताविरहो हि साध्यसाधनाभिमतयोस्तद्भावासम्भवे भवति ।&lt;br&gt;&#xA;नच साधनस्य तद्भावे ऽपि विरुद्धस्य साध्यता सम्भवति ।&lt;br&gt;&#xA;निशितत्वे ऽपि परशोराकाशस्य छेद्यताभावात् ।&lt;br&gt;&#xA;नापि साध्यस्य तथात्वसम्भवे ऽप्यसमर्थस्य&lt;br&gt;&#xA;साधनतोपपद्यते ।&lt;br&gt;&#xA;छेद्यत्वे ऽपि काष्ठस्य कुण्ठकुठारस्य छेदन(क)त्वाभावात् ।&lt;br&gt;&#xA;अतः प्रतिज्ञार्थविरुद्धतादीनां युक्तं विरोधित्वम् ।&lt;br&gt;&#xA;&lt;em&gt;५,४१६फ़्.&lt;/em&gt;&lt;br&gt;&#xA;अस्तु लिङ्गराहित्याव्याप्त्योर्युक्तिदोषत्वम् ।&lt;br&gt;&#xA;प्रतिज्ञार्थविरुद्धता तु कथं तद्दोषः ।&lt;br&gt;&#xA;साध्यसम्बन्धित्वादिति चेन्न ।&lt;br&gt;&#xA;साध्याभिमतस्य तद्भावासम्भवे साधनाभिमतस्याविषयवृत्तित्वात् ।&lt;br&gt;&#xA;नन्वेवं सति सिद्धसाधनतापि विरोध एव स्यात् ।&lt;br&gt;&#xA;नहि सिद्धस्य साध्यता सम्भवति ।&lt;br&gt;&#xA;नचास्त्विति वाच्यम् ।&lt;br&gt;&#xA;उक्तप्रकारत्रयानन्तर्भावात् ।&lt;br&gt;&#xA;सिद्धसाधको ऽसङ्गत इति स्ववचनविरोधाच्चेति ।&lt;br&gt;&#xA;मैवम् ।&lt;br&gt;&#xA;सति साकाङ्क्षत्वे ऽन्वयायोग्यत्वं विरोधः ।&lt;br&gt;&#xA;नच सिद्धसाधनस्य साकाङ्क्षता अस्तीति नासौ विरोधे ऽन्तर्भवति ।&lt;br&gt;&#xA;&lt;em&gt;५,४१८फ़्.&lt;/em&gt;&lt;br&gt;&#xA;ननु चान्यत्र त्रिविधो विरोध इत्यादिना लिङ्गराहित्याव्याप्त्योरेकतामुपादाय साध्यस्य साधनस्य वानुगमो दृष्टान्तविरोधस्तृतीयतया परिगृहीतः ।&lt;br&gt;&#xA;अत्रापि साध्यसाधनवैकल्यं दृष्टान्तस्येति वक्ष्यति ।&lt;br&gt;&#xA;तत्कथमेतत् ।&lt;br&gt;&#xA;नचात्रापि तदध्याहारेण तथैव व्याख्यानं युक्तम् ।&lt;br&gt;&#xA;दृष्टान्तदोषस्यानुमानदोषतानुपपत्तेः ।&lt;br&gt;&#xA;नहि दृष्टान्तो ऽनुमानम् ।&lt;br&gt;&#xA;तथाप्यनुमानाङ्गव्याप्तिदूषकतयानुमानदोषत्वमस्तु ।&lt;br&gt;&#xA;दृष्टान्तस्य साध्यवैकल्ये साधनस्य साध्यपरित्यागात् ।&lt;br&gt;&#xA;साधनवैकल्ये तु व्याप्तेरनुपदर्शनादिति चेन्न ।&lt;br&gt;&#xA;तथा सत्यव्याप्त्यैव सङ्गृहीतत्वेन तृतीयत्वानुपपत्तेरिति ।&lt;br&gt;&#xA;उच्यते ।&lt;br&gt;&#xA;स्वार्थानुमाने हि दृष्टव्याप्तिकस्य लिङ्गस्य विवक्षितस्थले सिद्धिमात्रेण साध्यप्रमितिरुत्पद्यत इति तत्परिपन्थिनां दोषत्वमभिप्रेत्य&lt;br&gt;&#xA;प्रतिज्ञार्थविरुद्धतालिङ्गराहित्याव्याप्तीनामत्र ग्रहणम् ।&lt;br&gt;&#xA;परार्थानुमाने(ऽप्य)त्वव्याप्त्यौपयिकस्यापि दृष्टान्तदोषस्य तदाश्रयतया प्रतीतत्वेन तथैवोद्भवनीयताज्ञापनाय तेन सह त्रिविधत्वमन्यत्रोक्तमिति&lt;br&gt;&#xA;न विरोधः ।&lt;br&gt;&#xA;&lt;em&gt;५,४२०&lt;/em&gt;&lt;br&gt;&#xA;यद्वा साध्यसाधनोभयाश्रयहीनसाध्यसाधनोभयव्यावृत्ताश्रयहीनानष्टौ दृष्टान्तदोषानेके भाषन्ते ।&lt;br&gt;&#xA;तन्निरासाय दृष्टान्तदोषस्य पृथगुपादानम् ।&lt;br&gt;&#xA;तथाहि उभयविकलस्तावन्न परिसङ्खयेयः ।&lt;br&gt;&#xA;अन्यतरवैकल्येनैव (दृष्टान्त)दुष्यतासिद्धावाधिक्यप्रसङ्गात् ।&lt;br&gt;&#xA;अन्यथैकैकविकलपरिसङ्खयानानुपपत्तेः ।&lt;br&gt;&#xA;कथं तर्ह्यन्वयव्यतिरेकीति चेत् ।&lt;br&gt;&#xA;न कथञ्चिदित्युक्तमेव ।&lt;br&gt;&#xA;साध्याद्यव्याप्तिस्तु दृष्टान्तस्य गुण एव न दोषः ।&lt;br&gt;&#xA;सतो हि सता व्याप्तिं प्रदर्शयितुं दृष्टान्तो ऽन्वेष्यव्यः ।&lt;br&gt;&#xA;वैधर्म्यदृष्टान्तस्यायं दोष इति चेत्स एव किमर्थः ।&lt;br&gt;&#xA;व्यतिरेकव्याप्तिबोधयेति चेन्न ।&lt;br&gt;&#xA;तस्याः साक्षादनुपयोगात् ।&lt;br&gt;&#xA;पारम्पर्येणोपयोगो तु साधर्म्यदृष्टान्त एवासाविति किं पृथगुपादानेन ।&lt;br&gt;&#xA;उभयाव्यावृत्तश्चाधिक्यान्नि(क्यनि)रस्तः ।&lt;br&gt;&#xA;आश्रयहीनस्त्वाश्रयासिद्धिसमानयोगक्षेम इति द्वावेव दृष्टान्तदोषौ ।&lt;br&gt;&#xA;असार्वत्रिकश्च दृष्टान्तदोषः ।&lt;br&gt;&#xA;नहि सर्वत्र दृष्टान्त एव व्याप्तिरुपदर्शनीयेत्यस्ति नियमः ।&lt;br&gt;&#xA;आनुमानिकागमिकव्याप्तेस्तदनपेक्षणात् ।&lt;br&gt;&#xA;&lt;em&gt;५,४२३&lt;/em&gt;&lt;br&gt;&#xA;स्यादेतत् ।&lt;br&gt;&#xA;प्रतिज्ञार्थविरुद्धतया हि कालातीतप्रकरणसमौ सङ्गृहीतौ ।&lt;br&gt;&#xA;लिङ्गराहित्यमित्यसिद्धिः ।&lt;br&gt;&#xA;अव्याप्तिश्च त्रिविधा भवति ।&lt;br&gt;&#xA;साधनस्य साध्येन सम्बन्धाभावः ।&lt;br&gt;&#xA;सत्यपि सम्बन्धे तदभावेनापि सम्बन्धः, साध्याभावव्या(प्त)प्यता चेति ।&lt;br&gt;&#xA;तदेतत्त्रयं क्रमेणानध्यवसिता नैकान्तिकविरुद्धसञ्ज्ञां लभते ।&lt;br&gt;&#xA;तथाच परनिरूपितप्रस्तारस्य समसनमेवानेन कृतं स्यात् ।&lt;br&gt;&#xA;नचानेन किमपि प्रयोजनम् ।&lt;br&gt;&#xA;अन्यथा पुरुषमतिवैश्वरूप्येण प्रक्रियान्तरस्यापि सावकाशत्वात् ।&lt;br&gt;&#xA;नच ब्रह्मतर्कादितर्कशास्त्रमनुसृत्येत्थं व्युत्पादनमिति वाच्यम् ।&lt;br&gt;&#xA;प्रयोजनाभावे ऽन्धपरम्परापत्तेरिति ।&lt;br&gt;&#xA;&lt;em&gt;५,४२३फ़्.&lt;/em&gt;&lt;br&gt;&#xA;उच्यते ।&lt;br&gt;&#xA;अस्ति प्रक्रियान्तरकरणस्य प्रयोजनम् ।&lt;br&gt;&#xA;तथाहि ।&lt;br&gt;&#xA;प्रतिज्ञार्थविरुद्धतया हि स्ववाक्यविरोधस्यापि सङ्ग्रहं वक्ष्यति ।&lt;br&gt;&#xA;नच कालातीतत्वादिना स लभ्यते ।&lt;br&gt;&#xA;अपि च व्यवहारो ऽपि प्रतिज्ञार्थविरुद्धतयोपपद्यते, न कालातीतत्वादिना, वैयर्थ्यप्रसङ्गात् ।&lt;br&gt;&#xA;असाधकमिदं कालातीतत्वात् ।&lt;br&gt;&#xA;सत्प्रतिपक्षत्वादित्यस्य प्रबलसमबलप्रमाणविरुद्धत्वादित्यर्थः ।&lt;br&gt;&#xA;नचात्र विशेषणस्य किमपि प्रयोजनमस्ति ।&lt;br&gt;&#xA;हीनबलस्य प्रमाणपदेनैव निरस्तत्वात् ।&lt;br&gt;&#xA;प्रमाणतदाभासाविवेक एव हि प्रमाणशब्दप्रयोगो न त्वप्रामाण्यनिश्चये ।&lt;br&gt;&#xA;अहीनबलतया वा विशेषणे सम्भवति तदवान्तरभेदोपादानं निरथर्कमेव ।&lt;br&gt;&#xA;तथाचैकमेवेदं दूषणं स्यात् ।&lt;br&gt;&#xA;लिङ्गराहित्यग्रहणेन चादूषणानामपि दूषणतया परपरिगणितानामाश्रयव्यधिकरणसाध्यान्यथासिद्धीनां निरासो लभ्यते&lt;br&gt;&#xA;अन्यथासिद्धेर्दूषणत्वे ऽपि प्रकारान्तस्य वक्ष्यमाणत्वात् ।&lt;br&gt;&#xA;व्यास(१३)&lt;br&gt;&#xA;&lt;em&gt;५,४२७&lt;/em&gt;&lt;br&gt;&#xA;अनध्यवसितत्वादिभेदो ऽपि किं व्याप्त्यभावे सम्भवतीत्येतावता परिसङ्खयेयो व्यवहारोपयोगित्वाद्वा ।&lt;br&gt;&#xA;नाद्यः ।&lt;br&gt;&#xA;व्यर्थव्युत्पादनस्यातिप्रसङ्गित्वात् ।&lt;br&gt;&#xA;न द्वितीयः ।&lt;br&gt;&#xA;वैयर्थ्यप्रसक्तेः ।&lt;br&gt;&#xA;नेदं साधकमनैकान्तिकत्वादित्यस्य हि सपक्षवृत्तित्वे सति विपक्षवृत्तित्वादित्यर्थः ।&lt;br&gt;&#xA;नचात्र विशेषणव्यवच्छेद्यं किञ्चिदस्ति ।&lt;br&gt;&#xA;एवं विरुद्धत्वादित्यस्य सपक्षावृत्तित्वे सति विपक्षवृत्तित्वादित्यर्थः ।&lt;br&gt;&#xA;तथाच वैयर्थ्यमेव ।&lt;br&gt;&#xA;साध्यविपर्ययव्याप्यत्वादित्यत्रापि सम्बन्धमात्रेण कृतार्थत्वे व्याप्तिग्रहणं व्यर्थमेव ।&lt;br&gt;&#xA;एवमवान्तरभेदव्युत्पादनमपि निरस्तम् ।&lt;br&gt;&#xA;शिष्यमतिवैशद्याय व्युत्पादनं त्वनुमतमेवेति न स्वीयव्यवहारविरोध इति ।&lt;br&gt;&#xA;विरोधवदसङ्गतेरपि प्रभेदाः स्वयमेवोहनीयाः ।&lt;br&gt;&#xA;&lt;em&gt;५,४२९&lt;/em&gt;&lt;br&gt;&#xA;एवं साक्षाद्युक्तिदोषमभिधाय वाचनिकदोषमाहन्यूनेति ।&lt;br&gt;&#xA;&amp;hellip; न्यूनाधिक्ये तु वाचिके । मनुव्_२,१.३६द् ।&lt;br&gt;&#xA;न्यायसुधा-&lt;br&gt;&#xA;न्यूनशब्दो भावप्रधानः ।&lt;br&gt;&#xA;युक्तेर्दूषणमिति प्रकृतमनुवर्तते ।&lt;br&gt;&#xA;अवश्यवक्तव्यापरिपूर्तिर्न्यूनत्वम् ।&lt;br&gt;&#xA;कृतकार्यत्वमाधिक्यम् ।&lt;br&gt;&#xA;वचनदोषात्तत्प्रतिपादिता युक्तिरपि दुष्या स्यादित्येतयोर्वाचनिकत्वम् ।&lt;br&gt;&#xA;नन्वयुक्तो ऽयं विभागः ।&lt;br&gt;&#xA;विरोधासङ्गत्योरपि वाचि(चनि)कत्वात् ।&lt;br&gt;&#xA;नहि कृतकत्वं स्वयमेव दुष्यम् ।&lt;br&gt;&#xA;अनित्यत्वसाधने ऽपि तथात्वापत्तेः ।&lt;br&gt;&#xA;कृशानुशैत्यादौ तथेति चेत् ।&lt;br&gt;&#xA;तत्किं कृतकत्वं कृशानुशैत्यं वा शब्दनित्यत्वं वा साधयितुं स्वयमेव प्रवृत्तम् ।&lt;br&gt;&#xA;येन तत्र दुष्यं स्यात् ।&lt;br&gt;&#xA;किन्नाम तत्साधनतया शब्देन प्रतिपादि(दर्शि)तम् ।&lt;br&gt;&#xA;एवमसङ्गतावपि सिद्धसाधनतादिलक्षणायां वाच्यमित्याशङ्कानिरासार्थं तुशब्दः ।&lt;br&gt;&#xA;न्यूनाधिक्ये एव वाचनिके, न विरोधासङ्गती ।&lt;br&gt;&#xA;स्वार्थानुमाने ऽपि दर्शनादिति भावः ।&lt;br&gt;&#xA;सन्तु तर्हि प्रतिपत्तृप्रतिपादकयोरेवैते दोषाः ।&lt;br&gt;&#xA;यथा निशातम् कृशानुशैत्यादौ व्यापारयन्पुरुष एवापराधी स्यात् नतु कृतकत्वादिकमिति ।&lt;br&gt;&#xA;मैवम् ।&lt;br&gt;&#xA;कृतकत्वादेरदुष्टत्वे तद्वयापारयतो ऽप्यपराधानुपपत्तेः ।&lt;br&gt;&#xA;अन्यथा शब्दनित्यत्वसाधने प्रयुञ्जानो ऽप्यपराध्येत ।&lt;br&gt;&#xA;ततः कृशानुशैत्यादेः साध्यतानर्हत्वं नित्यत्वादिसाधने कृतकत्वादेरसमर्थत्वमित्यादिरर्थशब्दगत एव दोषो ऽङ्गीकरणीयः ।&lt;br&gt;&#xA;न ह्युपाधिमन्तर्भाव्य भवन् दोषो न दोषो भवति ।&lt;br&gt;&#xA;तथा सति बहुविप्लवापत्तेरिति ।&lt;br&gt;&#xA;&lt;em&gt;५,४३३&lt;/em&gt;&lt;br&gt;&#xA;ननु कथमेत एवानुमानदोषाः ।&lt;br&gt;&#xA;सोपाधिकत्वस्याप्यतिरिक्तस्य सत्त्वादित्यतस्तत्स्वरूपानुवादेनोक्तान्तर्भावमाहसाध्येति ।&lt;br&gt;&#xA;साध्यव्यापकवैलोम्यमव्याप्तिः साधनस्य च । मनुव्_२,१.३७अब् ।&lt;br&gt;&#xA;न्यायसुधा-&lt;br&gt;&#xA;साधनस्य यत्साध्यव्यापकवैलोम्यं साव्याप्तिः ।&lt;br&gt;&#xA;चशब्दात्सत्प्रतिपक्षता च ।&lt;br&gt;&#xA;साध्यस्याधर्मसाधनत्वादेर्व्यापको यो निषिद्धत्वादिधर्मः ।&lt;br&gt;&#xA;यत्राधर्मसाधनत्वं तत्र निषिद्धत्वमिति नियमात् ।&lt;br&gt;&#xA;तेन साधनस्य हिंसात्वादेर्वैलोम्यं साध्यापेक्षया वैपरीत्यमव्याप्तत्वमिति यावत् ।&lt;br&gt;&#xA;यत्र हिंसात्वं तत्र निषिद्धत्वमिति नियमाभावात् ।&lt;br&gt;&#xA;वैधहिंसायां सत्यपि हिंसात्वे निषिद्धत्वाभावात् ।&lt;br&gt;&#xA;तदनेन सोपाधिकत्वस्य स्वरूपमुक्तम् ।&lt;br&gt;&#xA;साध्यव्यापकत्वे सति साधनाव्यापको हि धर्म उपाधिः, तद्वत्त्वं च साधनस्य साध्यव्यापकाव्याप्यत्वमेव ।&lt;br&gt;&#xA;एतत्प्रागनुमानाद्वयाप्तिग्रहणवेलायामव्याप्तिरेव ।&lt;br&gt;&#xA;साध्यव्यापकं परित्यजतः साध्यपरित्यागावश्यम्भावात् ।&lt;br&gt;&#xA;नहि साध्यमपरित्यजन् तद्वयापकं परित्यजतीति युज्यते ।&lt;br&gt;&#xA;साध्यपरित्यागश्चाव्याप्तिरेव ।&lt;br&gt;&#xA;&lt;em&gt;५,४३४&lt;/em&gt;&lt;br&gt;&#xA;अपरे तु निरुपाधिकः सम्बन्धो व्याप्तिः ।&lt;br&gt;&#xA;सोपाधिकत्वे तु लक्षणाभावाद्वयाप्त्यभाव इत्याचक्षते ।&lt;br&gt;&#xA;तदसत् ।&lt;br&gt;&#xA;व्याप्तिज्ञानाधीनमुपाधिज्ञानं तदधीनं च निरुपाधिकत्वज्ञानं तदायत्तं व्याप्तिज्ञानमिति चक्रकप्रसङ्गेन तस्य व्याप्तिलक्षणत्वानुपपत्तेः ।&lt;br&gt;&#xA;तत्किं सापाधिकस्याप्यस्ति व्याप्तिः ।&lt;br&gt;&#xA;मैवम् ।&lt;br&gt;&#xA;व्याप्तत्वानुपाधिकत्वयोः समनियमे ऽपि व्याप्तिबोधानङ्गतयोपाध्यभावस्य लक्षणत्वानुपपत्तेरुक्तत्वात् ।&lt;br&gt;&#xA;&lt;em&gt;५,४३५&lt;/em&gt;&lt;br&gt;&#xA;नन्वेवं चेत्कथं साध्यसाधनव्यवहारः ।&lt;br&gt;&#xA;आगामिसम्भावनापेक्षयेति ब्रूमः ।&lt;br&gt;&#xA;वस्तुतस्तु यो धर्मो यद्वयापकाव्याप्तस्तस्य तेनाव्याप्तिरित्येव वक्तव्यम् ।&lt;br&gt;&#xA;अनुमानप्रवृत्त्युत्तरकालं तु सत्प्रतिपक्षतैव ।&lt;br&gt;&#xA;साधनस्य साध्यव्यापकपरित्यागो हि पक्षादन्यत्र वा स्यात्पक्षे वा ।&lt;br&gt;&#xA;न तावदाद्यः ।&lt;br&gt;&#xA;तथा सति स्फुटव्यभिचारपरित्यागेनोपाध्युद्भावनस्यानवसरत्वात् ।&lt;br&gt;&#xA;द्वितीये तु साध्यव्यापकस्य पक्षाद्वयावृत्तिः साध्यमपि व्यावर्तयतीति सत्प्रतिपक्षतैव ।&lt;br&gt;&#xA;एतेनोपाध्यभावस्य प्रतिपक्षत्वे नोपाधेर्दूषणत्वम् ।&lt;br&gt;&#xA;नहि यदभावो यत्र दूषणं सो ऽपि तत्र दूषणमिति युक्त विरोधादिति परास्तम् ।&lt;br&gt;&#xA;पक्षव्यावृत्तिप्राधान्येनैवोपाधित्वात् ।&lt;br&gt;&#xA;एतदर्थं च साध्यव्यापकस्य वैलोम्यं पक्षाद्वयावृत्तिः साधनस्य सत्प्रतिपक्षतेति योजनीयम् ।&lt;br&gt;&#xA;भावप्रधानस्यादोषत्वं त्विष्यमेव ।&lt;br&gt;&#xA;&lt;em&gt;५,४३६फ़्.&lt;/em&gt;&lt;br&gt;&#xA;ननु च प्रागनुमानादपि सत्प्रतिपक्षतानुमानोत्तरमव्याप्तिर्वा किन्न स्यात् ।&lt;br&gt;&#xA;मैवम् ।&lt;br&gt;&#xA;पक्षे हि साध्यस्योपसंहारे प्रतिपक्षावसरः ।&lt;br&gt;&#xA;नच व्याप्तिग्रहणसमये पक्षादिप्रविभागो ऽस्तीति कथं तदा प्रतिपक्षत्वं स्यात् ।&lt;br&gt;&#xA;अनुमानोत्तरमव्याप्तिः कथमिति वक्तव्यम् ।&lt;br&gt;&#xA;साध्यव्यापक उपाधिः पक्षाद्वयावर्तमानः साध्यमपि व्यावर्तयति ।&lt;br&gt;&#xA;तथाच साध्यरहिते तत्र वर्तमानं साधनं साध्यं व्यभिचरतीति चेन्न ।&lt;br&gt;&#xA;तथा सति बाधितसत्प्रतिपक्षयोरपि व्यभिचारितापातात् ।&lt;br&gt;&#xA;ओमिति चेन्न ।&lt;br&gt;&#xA;निरसिष्यमाणत्वात् ।&lt;br&gt;&#xA;बाधप्रतिपक्षाभ्यामेवानुमानदूषणसम्भवे किं तदुपजीविना व्यभिचारेणेति चेत्, तर्हि व्यापकव्यावृत्त्या प्रतिपक्षेणैवानुमाने दूषिते किं&lt;br&gt;&#xA;तदुपजीविना व्यभिचारेणेति तुल्यम् ।&lt;br&gt;&#xA;&lt;em&gt;५,४३७&lt;/em&gt;&lt;br&gt;&#xA;किञ्च पक्षे व्यभिचारः किं निश्चित उत सन्दिग्धः ।&lt;br&gt;&#xA;नाद्यः ।&lt;br&gt;&#xA;विकल्पानुपपत्तेः ।&lt;br&gt;&#xA;तथाहि ।&lt;br&gt;&#xA;पक्षे साध्याभावो निश्चितो न वा ।&lt;br&gt;&#xA;आद्ये किं प्रमाणान्तरेणोत साध्यव्यापकोपाधिव्यावृत्त्या ।&lt;br&gt;&#xA;प्रथमे तत एवानुमानं दुष्यमिति किमुपाधिना ।&lt;br&gt;&#xA;न द्वितीयः ।&lt;br&gt;&#xA;परस्पराश्रयत्वप्रसङ्गात् ।&lt;br&gt;&#xA;उपाधेः साध्यव्यापकत्वनिश्चये तद्वयावृत्त्या साध्यव्यावृत्तिनिश्चयः सति च तस्मिन्नसाविति ।&lt;br&gt;&#xA;नेति पक्षे साध्यव्यापकत्वानिश्चयात् उपाधेः, कथं तद्वयावृत्त्या पक्षे साधनस्य निश्चितो व्यभिचारः स्यात् ।&lt;br&gt;&#xA;पक्षे सन्दिग्धो व्यभिचारस्तु स्वत एव सिद्धो सोपाधिमुखनिरीक्षणापेक्षः ।&lt;br&gt;&#xA;सर्वानुमानोच्छेदहेतुश्च ।&lt;br&gt;&#xA;तस्मादनुमानोत्तरकालं सत्प्रतिपक्षतैवेत्युचितम् ।&lt;br&gt;&#xA;एतदेवाभिप्रेत्य’स एवोपाधिदोषो ऽपि’ इत्यादिवचनात् ।&lt;br&gt;&#xA;&lt;em&gt;५,४३९&lt;/em&gt;&lt;br&gt;&#xA;अनुकूलतर्कादिना साध्यव्यापकत्वनिश्चये सति पक्षे निश्चितव्यभिचारितासिद्धिरिति चेन्न ।&lt;br&gt;&#xA;निश्चिसाध्यव्यापकव्यावृत्तेर्बाधकत्वेन तत एवानुमाने दूषिते व्यभिचारवैयर्थ्यात् ।&lt;br&gt;&#xA;तथापि सोपाधिकत्वं सत्प्रतिपक्षत्वमिति गतः पक्ष इति चेन्न ।&lt;br&gt;&#xA;प्रतिपक्षस्य यावज्जीवं तद्भावानङ्गीकारात् ।&lt;br&gt;&#xA;सामर्थ्यानिर्धारणायामेव सत्प्रतिपक्षः, निर्धारिते तु सामर्थ्ये बाधको वा स्यात्, बाध्यो वेति को नाम नाभ्युपैति ।&lt;br&gt;&#xA;&lt;em&gt;५,४४०फ़्.&lt;/em&gt;&lt;br&gt;&#xA;अत्र सोपाधिकत्वमिति वक्तव्ये साध्यव्यापकवैलोम्यमिति वचनमुपाधिलक्षणस्यापि प्रदर्शनार्थम् ।&lt;br&gt;&#xA;तदपि साध्यसमव्यापकत्वपक्षनिरासाय ।&lt;br&gt;&#xA;नन्वेष पक्षष्टीकाकृताङ्गीकृतः ।&lt;br&gt;&#xA;मैवम् ।&lt;br&gt;&#xA;परमतानुवादत्वात् ।&lt;br&gt;&#xA;अन्यथैकसाध्याविनाभाव इत्युदयनवचनोदाहरणवैयर्थ्यात् ।&lt;br&gt;&#xA;दूषणं तु स्फुटत्वान्नोक्तम् ।&lt;br&gt;&#xA;तथा हि ।&lt;br&gt;&#xA;समपदं किं विषमव्याप्तिकव्यवच्छेदार्थमुत प्रयोजनान्तरार्थम् ।&lt;br&gt;&#xA;नाद्यः ।&lt;br&gt;&#xA;पार्थिवपरमाणुरूपादयो नित्याः परमाणुविशेषगुणत्वात् आप्यपरमाणुरूपादिवदित्यादौ&lt;br&gt;&#xA;पृथिवीविशेषगुणत्वाभावादेर्विषमव्याप्तिकस्याप्युपाधित्वेन तद्वयवच्छेदस्यायुक्तत्वात् ।&lt;br&gt;&#xA;प्रतिपक्षोन्नायकत्वसम्भवेन दूषणत्वाच्च ।&lt;br&gt;&#xA;विषमव्याप्तिकस्योपाधित्वे पक्षेतरत्वस्यापि तत्प्रसङ्ग इति चेत् ।&lt;br&gt;&#xA;तत्किमुक्तविशेषणद्वयोपेतं न वा ।&lt;br&gt;&#xA;नेति पक्षे तत एवानुपाधित्वम् ।&lt;br&gt;&#xA;आद्ये तु तस्याप्युपाधित्वे को दोषः ।&lt;br&gt;&#xA;पर्वतेतरत्वादेः सर्वत्र सम्भवेन नैवमिति चेन्न ।&lt;br&gt;&#xA;अनुमानव्याप्त्यादिग्राहकप्रमाणप्राबल्ये सति साध्यव्यापकत्वभङ्गात् ।&lt;br&gt;&#xA;तदभावे चानुमानभङ्गस्येष्टत्वात् ।&lt;br&gt;&#xA;अन्यथा शब्दो ऽभिधेयः प्रमेयत्वाद्घटवदित्यादावशब्दत्वादेः समव्याप्तिकपक्षेतरस्यानिरासप्रसङ्गात् ।&lt;br&gt;&#xA;तदिदमिष्यमपि त्यजति अनिष्यमपि गृह्णातीति न विशेषणम् ।&lt;br&gt;&#xA;&lt;em&gt;५,४४५फ़्.&lt;/em&gt;&lt;br&gt;&#xA;यदप्ययुक्तम् ।&lt;br&gt;&#xA;‘स्वसम्बन्धेन यःस्वीयं धर्ममन्यत्र योजयेत् ।&lt;br&gt;&#xA;स उपाधिर्यथा लोके जपादिः स्फटिकादिषु ।&lt;br&gt;&#xA;इहाप्यव्याप्यहेत्वर्थव्याप्यत्वभ्रमहेतुता ।&lt;br&gt;&#xA;उपाधेः स्यात्तदा तस्य समव्याप्तिर्यदा भवेत्’ इति ।&lt;br&gt;&#xA;तत्र वक्तव्यम् ।&lt;br&gt;&#xA;किमनेनोक्तं भवति ।&lt;br&gt;&#xA;किं विषमव्याप्तिकस्य व्याप्यत्वाभावात्तत्सम्बन्धेन साधनाभिमते व्याप्यताभ्रमानुपपत्तेरदोषत्वेन तद्वयवच्छेदाय समपदमिति,&lt;br&gt;&#xA;किंवान्वर्थोपाधिशब्दसम्पादनार्थमिति ।&lt;br&gt;&#xA;नाद्यः ।&lt;br&gt;&#xA;प्रतिपक्षोन्नायकत्वेन दूषणत्वसम्भवे स्वगतव्याप्त्यवभासकताभावस्यादोषत्वात् ।&lt;br&gt;&#xA;साध्यसाहचर्यदर्शनेनैव व्याप्यताभ्रमसम्भवाच्च ।&lt;br&gt;&#xA;न द्वितीयः ।&lt;br&gt;&#xA;उपाधिशब्दसम्बन्धस्य स्वकपोलकल्पितत्वात् ।&lt;br&gt;&#xA;अत एव भगवानाचायर्वर्यः सोपाधिकत्वमित्यनभिधाय साध्यव्यापकवैलोम्यमित्याह ।&lt;br&gt;&#xA;व्यवहारास्तु परकृतसङ्केतेनापि निर्वहणीयः ।&lt;br&gt;&#xA;यद्वा क्वचित्साध्यव्याप्यतासद्भावेनोपाधित्वे ऽन्यत्रापि गौण्या वृत्त्या उपाधिव्यवहारोपपत्तिः ।&lt;br&gt;&#xA;अत एव न द्वितीयो ऽपि ।&lt;br&gt;&#xA;&lt;em&gt;५,४४९फ़्.&lt;/em&gt;&lt;br&gt;&#xA;ननु च विषमव्याप्तिकस्य प्रतिपक्षोन्नायकत्वं न सम्भवति ।&lt;br&gt;&#xA;क्वचित्पक्षेतरविपर्ययस्यासाधारणत्वादिति ।&lt;br&gt;&#xA;मैवम् ।&lt;br&gt;&#xA;असाधारणत्वस्य दूषणत्वासम्मतेः ।&lt;br&gt;&#xA;सम्मतौ वा तत्रोपाधित्वाभावस्य व्युत्पादनात् ।&lt;br&gt;&#xA;यत्रोपाधिः पक्षैकदेशाद्वयावर्तते तत्र कथं प्रतिपक्षः ।&lt;br&gt;&#xA;भागासिद्धिप्रसङ्गात् ।&lt;br&gt;&#xA;नचासौ नोपाधिः ।&lt;br&gt;&#xA;पक्षैकदेशाद्वयावृत्त्यापि साधनाव्यापकत्वसम्भवात् ।&lt;br&gt;&#xA;नचायं समव्याप्तिपक्षे ऽस्ति दोषः ।&lt;br&gt;&#xA;उपाधिमत्येकदेशे साध्यसद्भावनियमेन तं विहायैकदेशान्तरस्यैव पक्षीकरणौचित्यादिति ।&lt;br&gt;&#xA;उच्यते ।&lt;br&gt;&#xA;अस्माभिरप्युपाधिव्यावृत्तिमा(नेवैक)नेकदेशः पक्षीक्रियते ।&lt;br&gt;&#xA;एकदेशान्तरे ऽपि यदि साध्यसम्मतिस्तदा तस्यापक्षीकरणमेव ।&lt;br&gt;&#xA;असम्मतौ तु तत्र दोषान्तरमेव भविष्यतीति किमनुपपन्नम् ।&lt;br&gt;&#xA;ननु शङ्कितोपाधौ कथं प्रतिपक्षः सन्दिग्धासिद्धिप्रसङ्गेनासमबलत्वादिति चेन्न ।&lt;br&gt;&#xA;पाक्षिकसिद्धयादिना सत्प्रतिपक्षताफलस्य संशयस्यानिवारणात् ।&lt;br&gt;&#xA;संशयानङ्गत्वमेवासमबलत्वमभिप्रेतम् ।&lt;br&gt;&#xA;&lt;em&gt;५,४५३&lt;/em&gt;&lt;br&gt;&#xA;स्यादेतत् ।&lt;br&gt;&#xA;साध्यव्यापकत्वे सति साधनाव्यापकत्वं किमुपाधिसामान्यलक्षणं किंवा विशेषलक्षणम् ।&lt;br&gt;&#xA;नाद्यः ।&lt;br&gt;&#xA;समवायः समवेतः सम्बन्धत्वात्संयोगवदित्यत्र साधनावच्छिन्नसाध्यव्यापककृतकत्वोपाध्यव्यापनात् ।&lt;br&gt;&#xA;वायुः स्पार्शनो ऽनुद्भूतरूपानधिकरणत्वे सत्युपलभ्यमानस्पर्शाधिकरणत्वाद्घटवदित्यत्र&lt;br&gt;&#xA;द्रव्यत्वावच्छिन्नसाध्यव्यापकचाक्षुषत्वोपाध्यव्याप्तेश्च ।&lt;br&gt;&#xA;नच साधनावच्छिन्नसाध्यव्यापकस्य यत्किञ्चिदवच्छिन्नसाध्यव्यापकस्य च नोपाधित्वमिति वाच्यम् ।&lt;br&gt;&#xA;तत्र तत्राचार्यैरङ्गीकृतत्वात् ।&lt;br&gt;&#xA;व्यतिरेकोपाध्यव्यापकत्वाच्च ।&lt;br&gt;&#xA;न द्वितीयः ।&lt;br&gt;&#xA;सामान्यलक्षणान्तरस्य वक्तव्यतापातात् ।&lt;br&gt;&#xA;न चान्वयव्यतिरेकिधर्मत्वं तदिति वाच्यम् ।&lt;br&gt;&#xA;तस्यात्रायमुपाधिरिति व्यवहारकारणत्वाभावात् ।&lt;br&gt;&#xA;तथात्वे च लक्षणवैयर्थ्यादिति ।&lt;br&gt;&#xA;&lt;em&gt;५,४५८&lt;/em&gt;&lt;br&gt;&#xA;अत्र ब्रूमः ।&lt;br&gt;&#xA;इदमेव सामान्यलक्षणम् ।&lt;br&gt;&#xA;साध्यपदेनावच्छिन्नानवच्छिन्नसाध्यस्याभिधानात् ।&lt;br&gt;&#xA;नच तत्र प्रतिपक्षासम्भवः ।&lt;br&gt;&#xA;यदवच्छिन्नसाध्ये य उपाधिस्तद्वयावृत्तेस्तद्विशिष्टाभावे हेतुत्वोपपत्तेः ।&lt;br&gt;&#xA;यथा समवायः सम्बन्धत्वे सति समवेतत्वेन हीनो ऽकार्यत्वादाकाशवत् ।&lt;br&gt;&#xA;वायुर्द्रव्यत्वे सति स्पार्शनत्वेन हीनो ऽचाक्षुषत्वादाकाशवदिति ।&lt;br&gt;&#xA;&lt;em&gt;५,४६०&lt;/em&gt;&lt;br&gt;&#xA;नचात्र साध्यविशेषणवैयर्थ्यम् ।&lt;br&gt;&#xA;शब्दो न स्पर्शवद्विशेषगुणः प्रत्यक्षत्वे सत्यकारणगुणपूर्वकत्वादित्यादाविव व्यभिचारपरिहारार्थत्वात् ।&lt;br&gt;&#xA;क्वचित्साध्यावच्छेदकावच्छिन्नस्योपाध्यभावस्य हेतुत्वात् ।&lt;br&gt;&#xA;यथा वायुः स्पार्शनो न भवति द्रव्यत्वे सत्यचाक्षुषत्वादिति ।&lt;br&gt;&#xA;व्यतिरेकव्याप्तौ तूक्तमेवोत्तरम् ।&lt;br&gt;&#xA;साध्यसाधनपदाभ्यां च प्रकृतयोरेव विवक्षितत्वान्न कश्चित्क्षुद्रोपद्रवः ।&lt;br&gt;&#xA;यो यत्साध्यव्यापको यत्साधनाव्यापक इति वास्यार्थ इति सर्वं सुस्थम् ।&lt;br&gt;&#xA;&lt;em&gt;५,४६७&lt;/em&gt;&lt;br&gt;&#xA;ननु च सोपाधिकत्वस्य सत्प्रतिपक्षत्वे ऽपि तेनैवानुमानदोषाधिक्यमिति ।&lt;br&gt;&#xA;मैवम् ।&lt;br&gt;&#xA;प्रतिज्ञार्थविरुद्धतेत्यनेनैव प्रबलप्रमाणविरुद्धतालक्षणकालातीत(ता)वत्समबलप्रमाणविरुद्धतायाः सत्प्रतिपक्षताया अपि सङ्गृहीतत्वात् ।&lt;br&gt;&#xA;प्रतिस्पर्धिसद्भावमात्रं हि प्रतिज्ञार्थविरुद्धतेत्युक्तम् ।&lt;br&gt;&#xA;एवं तर्हि दुर्बलेन विरोधो ऽपि प्रतिज्ञार्थविरुद्धता स्यात्, उक्तलक्षणोपेतत्वादित्यत आहदुर्बलेनेति ।&lt;br&gt;&#xA;दुर्बलेन विरोधे ऽपि न प्रमाणमसाधकम् । मनुव्_२,१.३७च्द् ।&lt;br&gt;&#xA;न्यायसुधा-&lt;br&gt;&#xA;अयमर्थः ।&lt;br&gt;&#xA;प्रकरणादिवशाद्धि सामान्यशब्दा अपि विशेषे वतर्न्त इति प्रसिद्धम् ।&lt;br&gt;&#xA;यथा विशिष्टसमये पुरुषमानयेत्युक्ते पुरुषविशेष एवानीयते न तु यः को ऽपि पुरुषः ।&lt;br&gt;&#xA;प्रकृते चानुमानस्यासाधकत्वनिमित्तपरिसङ्खयानम् ।&lt;br&gt;&#xA;नच दुर्बलेन विरोधे ऽप्यनुमानमसाधकं भवति ।&lt;br&gt;&#xA;प्रबलविरोधादिना तस्यैवाभासत्वात् ।&lt;br&gt;&#xA;यथा विमतश्चक्षुष्मान्रूपापरोक्षज्ञानित्वादित्यत्र विमतो ऽन्धः पुरुषत्वादिति ।&lt;br&gt;&#xA;अतः सामान्यशब्दप्रसक्तो ऽपि दुर्बलेन विरोधो (नानुमानसाध्यकतावच्छिन्नप्र) न प्रथिज्ञार्थविरुद्धता ।&lt;br&gt;&#xA;किन्तु प्रबलसमबलप्रमाणविरुद्धतैव (इति) ।&lt;br&gt;&#xA;&lt;em&gt;५,४६९&lt;/em&gt;&lt;br&gt;&#xA;नन्वेवमाधिक्यनिरासे ऽपि नानुमानविरोधत्रैविध्यं सम्भवति ।&lt;br&gt;&#xA;प्रतिज्ञाविरोधस्याव्याप्त्यैव गतत्वात् ।&lt;br&gt;&#xA;विरोधेनैव साध्यविरहिणि पक्षे वर्तमानस्य हेतोरर्व्याप्तिभर्वति ।&lt;br&gt;&#xA;नहि विरेधस्याव्याप्त्यसङ्कीर्णमुदाहरणमस्ति ।&lt;br&gt;&#xA;यत्र तु विरोधसम्भवस्तत्राव्याप्तेरेवान्यत्रावधृतसामर्थ्याया दूषणत्वात् ।&lt;br&gt;&#xA;विरोधस्याव्याप्त्युत्थापनेन चरितार्थत्वादित्याशङ्कां भिक्षु(क)पादप्र(सारणन्यायेन)सारणेन परिहरतिस्ववाक्येनेति ।&lt;br&gt;&#xA;स्ववाक्येन विरोधे ऽपि नैव साधकतां व्रजेत् । मनुव्_२,१.३८अब् ।&lt;br&gt;&#xA;न्यायसुधा-&lt;br&gt;&#xA;प्रमाणमित्यनुवर्तते ।&lt;br&gt;&#xA;न केवलं प्रमाणविरोधे, किन्तु स्ववाक्येन विरोधे ऽपि प्रमाणं नैव साधकतां व्रजेत् ।&lt;br&gt;&#xA;एवशब्देन परेषामपि सिद्धो ऽयमर्थ इति दर्शयति ।&lt;br&gt;&#xA;यथोक्तम् ।&lt;br&gt;&#xA;अविरोधिग्रहणात्प्रत्यक्षानुमानगमस्वशास्त्रस्ववचनविरोधिनो निरस्ता इति (भवन्ति इति) ।&lt;br&gt;&#xA;&lt;em&gt;५,४७२&lt;/em&gt;&lt;br&gt;&#xA;एतदुक्तं भवति ।&lt;br&gt;&#xA;प्रतिज्ञार्थविरोधो द्वेधा भवति ।&lt;br&gt;&#xA;प्रमाणविरोधः स्ववाक्यविरोधश्चेति ।&lt;br&gt;&#xA;तत्राद्यः प्रबलसमबलप्रमाणविरोधात्मा द्विविधो भवति ।&lt;br&gt;&#xA;द्वितीयो ऽप्यपसिद्धान्तजातिभेदेन द्वेधा ।&lt;br&gt;&#xA;जातिश्च स्ववचनविरोधस्वन्यायविरोधस्वक्रियाविरोधभेदेन त्रेधा ।&lt;br&gt;&#xA;तत्रास्तां तावत्प्रमाणविरोधः ।&lt;br&gt;&#xA;स्ववाक्यविरोधग्रहणं तावत्पृथक्करणीयम् ।&lt;br&gt;&#xA;तस्याप्यव्याप्त्युत्थापने व्यापारायोगात् ।&lt;br&gt;&#xA;स्ववाक्यविरोधे हि किं साधनस्योभयाभिमत्या (पक्षे) व्यभिचारो भवेत्, किंवान्यराभिमत्या ।&lt;br&gt;&#xA;नाद्यः ।&lt;br&gt;&#xA;स्ववाक्यप्रामाण्यस्योभयासम्मतेः ।&lt;br&gt;&#xA;न द्वितीयः ।&lt;br&gt;&#xA;तस्य स्वतःसिद्धत्वेन स्ववाक्यविरोधानपेक्षत्वात् ।&lt;br&gt;&#xA;अदोषत्वाच्च ।&lt;br&gt;&#xA;तस्मादविषयवृवि(ताहेतु)त्वेन प्रतिज्ञार्थविरुद्धता पृथगेव पतिसङ्खयातव्येति ।&lt;br&gt;&#xA;किञ्चायं न केवलं व्याप्त्यपेक्षप्रवृत्तेरनुमानस्यैव दोषः ।&lt;br&gt;&#xA;किन्नाम तदनपेक्षस्य प्रत्यक्षादेरपि तथा चान्यत्रोपलब्धसामर्थ्यस्यानुमाने ऽपि स्वातन्त्र्यसिद्धिरित्याशयवता प्रस्तावादनुमानमिति वक्तव्ये&lt;br&gt;&#xA;प्रमाणमित्येवाधिकृतम् ।&lt;br&gt;&#xA;&lt;em&gt;५,४७५&lt;/em&gt;&lt;br&gt;&#xA;एतेनैतदपि (परा)निरस्तम् ।&lt;br&gt;&#xA;अस्तु स्ववाक्यविरोधस्य पृथग्दोषत्वमव्याप्त्युत्थापकत्वायोगात् ।&lt;br&gt;&#xA;बाधप्रतिरोधरूपः प्रमाणविरोधस्तु न स्वतन्त्रदोषः ।&lt;br&gt;&#xA;प्रमाणविरोधे हि हेतुरपक्षधर्मो वा स्यात् अनैकान्तिको वा (स्यात्) ।&lt;br&gt;&#xA;जिज्ञासितधर्मणो धर्मिणः पक्षत्वात् ।&lt;br&gt;&#xA;प्रमाणावगतसाध्यविरुद्धधर्मवतश्चापक्षत्वेन तद्धर्मस्यापक्षधर्मत्वनियमात् ।&lt;br&gt;&#xA;साध्यधर्(म)र्मिण्येव प्रमाणोपस्थापितसाध्यधर्मविरुद्धधर्मवति दर्शनेन व्यभिचारात् ।&lt;br&gt;&#xA;नच सपक्षविपक्षावेवान्वयव्यतिरेकगम्याविनाभावदर्शनविषयौ न पक्ष इति साम्प्रतम् ।&lt;br&gt;&#xA;यदि हि पक्षं विहाय बहिरेवाविनाभावो ऽवगम्यते तदा बहिर्व्याप्तिबलेन पक्षधर्मो ऽपि हेतुर्न पक्षे साध्यं साधयेत् ।&lt;br&gt;&#xA;असिद्धा हि तत्र तस्य साध्येन व्याप्तिः ।&lt;br&gt;&#xA;तस्मादन्तर्बहिर्वा सर्वोपसंहारेणाविनाभावो ऽवगन्तव्यः ।&lt;br&gt;&#xA;एवञ्च सिद्धः पक्षे व्यभिचारः साधनधर्मस्य ।&lt;br&gt;&#xA;&lt;em&gt;५,४७७&lt;/em&gt;&lt;br&gt;&#xA;ननु प्रतिरोधे कथम् ।&lt;br&gt;&#xA;तत्रापि व्याप्तिग्राहकस्य प्रमाणस्य प्राबल्यम् ।&lt;br&gt;&#xA;उभयत्रापि प्रमाणसद्भावे व्याप्यत्वासिद्धावन्तर्भावादिति ।&lt;br&gt;&#xA;प्रमाणविरोधस्य प्रमाणान्तरे ऽप्यविषयवृत्तिताहेतुत्वेनावगतस्वतन्त्रदूषणभावस्यानुमाने ऽपि तथैवाङ्गीकर्तुमुचितत्वात् ।&lt;br&gt;&#xA;अपि च किं व्याप्तिग्रहणसमये ऽव्याप्तेरुपस्थापकः प्रमाणविरोधः स्यात्, उतानुमानप्रवृत्त्युत्तरमपि ।&lt;br&gt;&#xA;आद्यस्त्विष्यत एव ।&lt;br&gt;&#xA;‘मानबाधे न तद्भवेत्’ इति वक्ष्यमाणत्वात् ।&lt;br&gt;&#xA;न द्वितीयः ।&lt;br&gt;&#xA;उपजीव्यपरित्यागेनोपजीवकस्वीकारस्यायुक्तत्वात् ।&lt;br&gt;&#xA;प्रमाणविरुद्धस्यापक्षधर्मत्वे सिद्धसाधनस्यापि तथात्वं स्यात् ।&lt;br&gt;&#xA;समानन्यायत्वात् ।&lt;br&gt;&#xA;ओमिति चेन्न ।&lt;br&gt;&#xA;स्वार्थानुमाने ऽपि सिद्धसाधनस्य दोषत्वापत्तेः ।&lt;br&gt;&#xA;नहि पक्षधर्मतासिद्धिः परार्थ एवानुमाने दोषः ।&lt;br&gt;&#xA;तस्मात् परानाकाङ्क्षितत्वादसङ्गत एव सिद्धसाधन इति ।&lt;br&gt;&#xA;। इत्यनुमानदोषनिरूपणम् ।&lt;br&gt;&#xA;&lt;em&gt;५,४७९&lt;/em&gt;&lt;br&gt;&#xA;एवमनुमानदोषान्निरूप्य प्रसङ्गात्परनिरूपिताशेषनिग्रहस्थानानामपि विरोधादिष्वेवान्तर्भाव इत्याहसंवादेति ।&lt;br&gt;&#xA;संवादानुक्तिसंयुक्ता एत एव च निग्रहाः । मनुव्_२,१.३८च्द् ।&lt;br&gt;&#xA;&lt;em&gt;५,४७९फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;निगृह्यते पराजीयते एभिरिति निग्रहाः निग्रहस्थानानि ।&lt;br&gt;&#xA;ननु च प्रतिज्ञाहान्यादीनां वक्तृदोषाणां कथमर्थवचनदोषेषु विरोधासङ्गतिन्यूनाधिक्येष्वनुप्रवेश इत्यत उक्तम्संवादानुक्तिसंयुक्तां इति ।&lt;br&gt;&#xA;तथाप्यनुपपत्तिरेव ।&lt;br&gt;&#xA;विरोधादिचतुष्ययस्यानुमानदोषत्वेनोक्तत्वात् ।&lt;br&gt;&#xA;निग्रहस्थानानां च नियमेनानुमानाश्रयत्वाभावात् ।&lt;br&gt;&#xA;नहि पुनरुक्तिरनुमान एव सम्भाविनी ।&lt;br&gt;&#xA;प्रश्नादावप्युपपत्तेरित्यतो ऽस्त्यत्र विशेष इति तुशब्देनाह ।&lt;br&gt;&#xA;द्विविधं हि विरोधादिचतुष्ययम् ।&lt;br&gt;&#xA;समयबन्धादिकथासर्वरूपसाधारणमसाधारणं च ।&lt;br&gt;&#xA;तत्रानुमानस्यैव यदसाधारणं विरोधादि तत्रानुमानदोषाणां सर्वेषां प्रवेशो ऽभिहितः ।&lt;br&gt;&#xA;साधारणे तु सर्वनिग्रहस्थानानामिति न कश्चिद्विरोधः ।&lt;br&gt;&#xA;यद्वा कथाबाह्यादीनामेषां निग्रहस्थानताव्यवच्छेदार्थस्तुशब्दः ।&lt;br&gt;&#xA;&lt;em&gt;५,४८२&lt;/em&gt;&lt;br&gt;&#xA;ननु केयं कथा नामेत्यपेक्षायां तत्स्वरूपं निरूपयन्सामान्यलक्षणं विभागमुद्देशं चाहवाद इति ।&lt;br&gt;&#xA;वादो जल्पो वितण्डेति कथास्तिस्रो विजानताम् । मनुव्_२,१.३९अब् ।&lt;br&gt;&#xA;न्यायसुधा-&lt;br&gt;&#xA;अत्र कथेति लक्ष्यपदमावर्तनीयम् ।&lt;br&gt;&#xA;विचारगोचरेत्युपस्कर्तव्यम् ।&lt;br&gt;&#xA;विजानतामिति जातौ बहुवचनम् ।&lt;br&gt;&#xA;तथा चानेकविद्व(त्कर्तृ)द्वक्तृकविचारगोचरा कथा वाक्यसन्दृद्धिः(न्दर्भः) कथेति सामान्यलक्षणसिद्धिः ।&lt;br&gt;&#xA;ताश्च कथा वादादिभेदेन तिस्रः त्रिविधा इत्यर्थः ।&lt;br&gt;&#xA;विजानतां मतेन तिस्र इति वा ।&lt;br&gt;&#xA;तेन न्यूनाधिकसङ्खयोक्तिस्तद्विरोधादयुक्तेत्युक्तं भवति ।&lt;br&gt;&#xA;&lt;em&gt;५,४८८&lt;/em&gt;&lt;br&gt;&#xA;वादलक्षणमाहस्वार्थमिति ।&lt;br&gt;&#xA;स्वार्थं परार्थमपि वा तत्त्वनिर्णयसाधनी । मनुव्_२,१.३९च्द् ।&lt;br&gt;&#xA;केवलं तु कथा वादो &amp;hellip; । मनुव्_२,१.४०अ ।&lt;br&gt;&#xA;न्यायसुधा-&lt;br&gt;&#xA;तत्त्वनिर्णयसाधनीत्यर्थाद्यर्थजल्पवितण्डाव्यवच्छेदः ।&lt;br&gt;&#xA;तथापि वितण्डाविशेषे ऽतिव्याप्तिस्तदर्थं केवलमित्युक्तम् ।&lt;br&gt;&#xA;साक्षादित्यर्थः ।&lt;br&gt;&#xA;तुशब्देन तत्त्वनिर्णयसाधनादपि जल्पविशेषात् तदुद्देशेन प्रवृत्तत्ववैलक्षण्यं दर्शयित ।&lt;br&gt;&#xA;यदा तु विदिततत्त्वौ वीतरागावविदिततत्त्वैः परैरभ्यर्थितौ कथां कुरुतस्तदा तत्राव्याप्तेमेतल्लक्षणम् ।&lt;br&gt;&#xA;नचासौ न वादः ।&lt;br&gt;&#xA;अन्यत्रानन्तर्भावेन तिस्र इत्यस्य व्याघातादित्यत उक्तम्स्वार्थं परार्थमपि वेति ।&lt;br&gt;&#xA;अपिशब्द उभयार्थतासमुच्चयार्थः ।&lt;br&gt;&#xA;&lt;em&gt;५,४९१&lt;/em&gt;&lt;br&gt;&#xA;जल्पलक्षणमाहजल्प इति ।&lt;br&gt;&#xA;&amp;hellip; जल्पो ऽर्थादिव्यपेक्षया ।&lt;br&gt;&#xA;सतामेव कथा ज्ञेया &amp;hellip; । मनुव्_२,१.४०ब्च् ।&lt;br&gt;&#xA;न्यायसुधा-&lt;br&gt;&#xA;आदिपदेन ख्यात्यादेर्ग्रहणम् ।&lt;br&gt;&#xA;अर्थादिव्यपेक्षयेति वादव्यावृत्त्यर्थम् ।&lt;br&gt;&#xA;आनुषङ्गिकार्थादिसाधनत्वं वादस्यापि सम्भवतीति व्यपेक्षाग्रहणम् ।&lt;br&gt;&#xA;वितण्डाव्यावृत्त्यर्थं सतामेवेति ।&lt;br&gt;&#xA;सतामित्येवोक्ते न वितण्डाव्यावृत्तिसिद्धिः ।&lt;br&gt;&#xA;वितण्डायामप्येकस्य सत्त्वात् ।&lt;br&gt;&#xA;बहुवचनस्य जात्यर्थत्वात् ।&lt;br&gt;&#xA;तेन एवेत्युक्तम् ।&lt;br&gt;&#xA;&lt;em&gt;५,४९१&lt;/em&gt;&lt;br&gt;&#xA;वितण्डां लक्षयतिवितण्डेति ।&lt;br&gt;&#xA;&amp;hellip; वितण्डा त्वसतां सताम् । मनुव्_२,१.४०द् ।&lt;br&gt;&#xA;अप्रकाश्य स्वसिद्धान्तमसतां पक्षदूषणम् । मनुव्_२,१.४१अब् ।&lt;br&gt;&#xA;न्यायसुधा-&lt;br&gt;&#xA;तुशब्दो वादजल्पव्यवच्छेदार्थः ।&lt;br&gt;&#xA;कथेत्यनुवर्तते ।&lt;br&gt;&#xA;कर्तृभेदेन कथाभेदे ऽतिप्रसङ्ग इत्यतो लक्षणान्तरमाहअप्रकाश्येति ।&lt;br&gt;&#xA;सद्भिः स्वसिद्धान्तमप्रकाश्यासाधयित्वासतां पक्षस्य दूषणमेव क्रियते यत्सा वितण्डेत्यर्थः ।&lt;br&gt;&#xA;प्रतिवादिनः स्वपक्षसाधनेन विना परपक्षप्रतिक्षेपमात्रेण पर्यवस्यन्ती कथा वितण्डेत्युक्तं भवति ।&lt;br&gt;&#xA;नन्वेतदेव किन्निमित्तम् ।&lt;br&gt;&#xA;प्राश्निकाद्यधीनमिति ब्रूमः ।&lt;br&gt;&#xA;ते ऽपि कुत एतादृशनियमं कुर्युरिति चेत्(न) ।&lt;br&gt;&#xA;तत्त्वज्ञानायोग्यानसतः प्रति सद्भिः स्वसिद्धान्तसाधने तेषां तत्त्वज्ञानोत्पादप्रसङ्गात् ।&lt;br&gt;&#xA;तस्य च निषिद्धत्वादित्याशयेनासतामित्युक्तम् ।&lt;br&gt;&#xA;एतेन प्रथमलक्षणस्यापि समर्थनं वेदितव्यम् ।&lt;br&gt;&#xA;&lt;em&gt;५,४९४&lt;/em&gt;&lt;br&gt;&#xA;नन्वसम्भवीदं लक्षणम् ।&lt;br&gt;&#xA;परपक्षदूषणं हि तत्प्रतिपादकप्रमाणदूषणेनैव भवेत् ।&lt;br&gt;&#xA;नच स्वपक्षसाधनहीनायां वितण्डायां तत्सम्भवतीत्यत आहउक्त इति ।&lt;br&gt;&#xA;उक्ते तैः प्रथमं माने वक्तव्यं तस्य दूषणम् । मनुव्_२,१.४१च्द् ।&lt;br&gt;&#xA;न्यायसुधा-&lt;br&gt;&#xA;तैरसद्भिः प्रथमं स्वपक्षसाधनाय माने उक्ते सति सद्भिस्तस्य मानस्य दूषणं वक्तव्यम् ।&lt;br&gt;&#xA;असतो वादिभूतस्य स्वपक्षसाधनं परपक्षनिराकरणं च करणीयम् ।&lt;br&gt;&#xA;सतस्तु प्रतिवादिनः तत्प्रमाणदूषणेनैव चरितार्थत्वमित्युक्तं भवति ।&lt;br&gt;&#xA;क्वचित्सतामेवेत्यादिसार्धश्लोको वादजल्पयोरित्यतःपरं पठितः ।&lt;br&gt;&#xA;तत एतामेव सङ्गतिमाश्रित्य टीकाकृता तत्रैव व्याख्यातः ।&lt;br&gt;&#xA;&lt;em&gt;५,४९६फ़्.&lt;/em&gt;&lt;br&gt;&#xA;किञ्च गुरुशिष्यादयो ऽसमानविद्या अपि वादे ऽधिक्रियन्ते ।&lt;br&gt;&#xA;तत्त्वनिर्णयार्थित्वात् ।&lt;br&gt;&#xA;जल्पवितण्डयोस्तु सम्भावितसमानविद्ययोरेवाधिकारः ।&lt;br&gt;&#xA;‘ययोरेव समं वित्तं ययोरेव समं श्रुतम् ।&lt;br&gt;&#xA;तयोर्विवाहो वादश्च नोत्तमाधमयोः क्वचित्’ इति स्मरणात् ।&lt;br&gt;&#xA;वादो जल्पवितण्डालक्षणो विवादः ।&lt;br&gt;&#xA;अन्यथात्यन्तापकृष्टो ऽप्युत्कृष्टतमेन वैयात्यात् घटमानो यदि वा दैवायत्तमभिभावयेत् तदा वृथाख्यातिं लभेत ।&lt;br&gt;&#xA;तथाच प्राश्निकादीनामसुज्ञात्वं प्रत्यवायश्च स्यात् ।&lt;br&gt;&#xA;अपूज्यः पूज्यते यत्रेति वचनात् ।&lt;br&gt;&#xA;एवं च वादाज्जल्पवितण्डयोर्भेदः ।&lt;br&gt;&#xA;नन्वेतदयुक्तम् ।&lt;br&gt;&#xA;परबुद्धेरप्रत्यक्षत्वेन विद्यासाम्यवैषम्ययोर्ज्ञातुमशक्यत्वादिति चेन्न ।&lt;br&gt;&#xA;जल्पवितण्डार्थिनोर्विद्यासाम्यादेः परीक्षया निश्चयोपपत्तेः ।&lt;br&gt;&#xA;तदेतदाहविद्येति ।&lt;br&gt;&#xA;विद्यापरीक्षापूर्वैव वितण्डा जल्प एव च । मनुव्_२,१.४२अब् ।&lt;br&gt;&#xA;न्यायसुधा-&lt;br&gt;&#xA;विद्यापरीक्षा पूर्वा कारणभूता यस्याः सा तथोक्ता ।&lt;br&gt;&#xA;विद्यापरीक्षया निश्चितसाम्ययोरेव वितण्डा दातव्या, न विषमविद्ययोः ।&lt;br&gt;&#xA;जल्पश्चैवम् विद्यापरीक्षापूर्वं एवेति व्याख्येयम् ।&lt;br&gt;&#xA;द्वितीयैवशब्दो वादव्यावृत्त्यर्थः ।&lt;br&gt;&#xA;समानविद्ययोरेवेत्ययं नियमो न वादे ऽस्तीति ।&lt;br&gt;&#xA;&lt;em&gt;५,४९८&lt;/em&gt;&lt;br&gt;&#xA;ननु जल्पवितण्डार्थिनोविर्द्यासाम्यादिनिश्चयाय कर्तव्या परीक्षा किं कथया, उतान्यथा ।&lt;br&gt;&#xA;नान्यथा ।&lt;br&gt;&#xA;अन्योन्यसङ्घर्षणेन विना तदसिद्धेः ।&lt;br&gt;&#xA;आद्ये ऽपि किं वादेन जल्पवितण्डाभ्यां वा ।&lt;br&gt;&#xA;न प्रथमः ।&lt;br&gt;&#xA;ख्यात्यादिकामयोः स्पर्धावतोर्वादानुपपत्तेः ।&lt;br&gt;&#xA;न द्वितीयः ।&lt;br&gt;&#xA;अनवस्थापातादिति चेन्न ।&lt;br&gt;&#xA;वादेन तावद्विद्यापरीक्षणस्येष्टत्वादित्याशयवान्वादस्य विद्यापरीक्षायां कार(तत्कार)णत्वमन्वयव्यतिरेकाभ्यां साधयितुमुपोद्घातं&lt;br&gt;&#xA;तावदाहउच्चेति ।&lt;br&gt;&#xA;उच्चनीचत्वनिर्णीतिर्यतो जयपराजयौ । मनुव्_२,१.४२च्द् ।&lt;br&gt;&#xA;न्यायसुधा-&lt;br&gt;&#xA;यतो विद्ययोच्चत्वेन निर्णीतत्वमेव जयो नीचत्वेन निर्णीतत्वं च पराजय इत्यर्थः ।&lt;br&gt;&#xA;इति विद्यापरीक्षणं वादेनेति वक्ष्यमाणेनान्वयः ।&lt;br&gt;&#xA;एवमुपयुक्तमभिधाय व्यतिरेकमाहविनैवेति ।&lt;br&gt;&#xA;&lt;em&gt;५,४९८फ़्.&lt;/em&gt;&lt;br&gt;&#xA;विनैव तत्त्वनिर्णीतिं नहि जल्पादिना क्वचित् ।&lt;br&gt;&#xA;उच्चनीचत्वविज्ञानमिति विद्यापरीक्षणम् । मनुव्_२,१.४३ ।&lt;br&gt;&#xA;न्यायसुधा-&lt;br&gt;&#xA;निर्णीयते ऽनयेति निर्णीतिस्तत्त्वस्य निर्णीतिस्तत्त्वनिर्णीतिर्वाद इति यावत् ।&lt;br&gt;&#xA;तत्त्वनिर्णीतिं विनोच्चनीचत्वविज्ञानं न हीत्येवोक्ते विना वादेनेति वक्ष्यमाणविरोधः स्यात् ।&lt;br&gt;&#xA;अतो जल्पादिनेत्युक्तम् ।&lt;br&gt;&#xA;इतिशब्दस्तस्मादित्यर्थे ।&lt;br&gt;&#xA;विद्यापरीक्षणं वादेनेति वक्ष्यमाणमत्रापि सम्बद्धयते ।&lt;br&gt;&#xA;यद्यपि सत्साधनोपलम्भे जल्पे ऽपि भवति वादिनोरुच्चनीचत्वविज्ञानम् ।&lt;br&gt;&#xA;तथापि तदुद्देशेनाप्रवृत्तेस्तादर्थ्वस्य प्रथममनिश्चयान्न तदर्थं जल्पो दातुं शक्यते ।&lt;br&gt;&#xA;&lt;em&gt;५,५००&lt;/em&gt;&lt;br&gt;&#xA;व्यतिरेकस्यान्यदीयाकारणत्वमात्रनिश्चयहेतुत्वाद्वादस्य कारणतामवधारयितुमन्वयं चाहवादेनेति ।&lt;br&gt;&#xA;वादेन चोच्चनीचत्वविज्ञानं भवति स्फुटम् । मनुव्_२,१.४४अब् ।&lt;br&gt;&#xA;न्यायसुधा-&lt;br&gt;&#xA;चशब्दो ऽन्वयस्य व्यतिरेकेण समुच्चयार्थः ।&lt;br&gt;&#xA;अन्वयव्यतिरेकाभ्यां समर्थितमर्थमुपसंहरतिइतीति ।&lt;br&gt;&#xA;&lt;em&gt;५,५०१&lt;/em&gt;&lt;br&gt;&#xA;इति वादस्य पूर्वत्वं &amp;hellip; । मनुव्_२,१.४४च् ।&lt;br&gt;&#xA;न्यायसुधा-&lt;br&gt;&#xA;इति तस्माद्वादस्य पूर्वत्वम् ।&lt;br&gt;&#xA;जल्पवितण्डार्थिनोर्विद्यासाम्यादिनिश्चयहेतुपरीक्षार्थं प्रथमानुष्ठेयत्वं सिद्धमित्यर्थः ।&lt;br&gt;&#xA;एतदुक्तं भवति ।&lt;br&gt;&#xA;समानविद्ययोरेव जल्पवितण्डे ।&lt;br&gt;&#xA;समानविद्यता च परीक्षानिश्चेया ।&lt;br&gt;&#xA;परीक्षा च वादकथया विधेया ।&lt;br&gt;&#xA;न जल्पवितण्डाभ्याम् ।&lt;br&gt;&#xA;जयेन हि विद्याधिक्यं निर्णेतव्यम् ।&lt;br&gt;&#xA;पराजयेन च तन्न्यूनता ।&lt;br&gt;&#xA;जयपराजयौ च प्रमाणतर्काभ्यां प्रकृतप्रमेयसाधनसामर्थ्यासामर्थ्यलक्षणौ उच्चनीचत्वनिर्णयविषयताशब्दवाच्यावेव प्रकृतोपयोगिनौ ।&lt;br&gt;&#xA;तौ च वाद एव सम्भवतो न जल्पवितण्डयोः ।&lt;br&gt;&#xA;तत्र यत्किञ्चिन्निग्रहोद्भवनमात्रेण जयपराजयव्यवस्थापनात् ।&lt;br&gt;&#xA;अतो जल्पवितण्डार्थं जल्पवितण्डाभ्यर्थनाभावान्नानवस्थेति ।&lt;br&gt;&#xA;जल्पवितण्डार्थिनोर्विद्यापरीक्षायां वादेन कृतायां किं कार्यम् ।&lt;br&gt;&#xA;समविद्यत्वसम्भावनायां जल्पवितण्डे कर्तव्ये इत्युक्तमेव ।&lt;br&gt;&#xA;विषमविद्यतावधारणायां किं विधेयमित्यपेक्षायामाहतत्सिद्धाविति ।&lt;br&gt;&#xA;&amp;hellip; तत्सिद्धौ व्यर्थतान्ययोः । मनुव्_२,१.४४द् ।&lt;br&gt;&#xA;न्यायसुधा-&lt;br&gt;&#xA;तेन वादेनैव तस्य नीचोच्चभावस्य सिद्धौ सत्यामन्ययोर्जल्पवितण्डयोर्व्यर्थता ।&lt;br&gt;&#xA;ततश्च अकर्तव्यतेत्यर्थः ।&lt;br&gt;&#xA;परीक्षार्थेन वादेनैवोपरम इति ।&lt;br&gt;&#xA;बहुविद्यत्वसिद्धौ तु नैव वादो ऽपि &amp;hellip; । मनुव्_२,१.४५अब् ।&lt;br&gt;&#xA;न्यायसुधा-&lt;br&gt;&#xA;जल्पवितण्डार्थिनोर्विद्यापरीक्षार्थं वादकथा प्रथमं दातव्येत्युक्तस्यापवादमाहबहुविद्यत्वेति ।&lt;br&gt;&#xA;प्राक् परीक्षातो लोकसंवादादिनान्यतरस्य प्रतियोग्यपेक्षया बहुविद्यत्वसिद्धौ तु वादो ऽपि नैव दातव्यः ।&lt;br&gt;&#xA;किमु जल्पवितण्डे इति ।&lt;br&gt;&#xA;कुत इत्यत आहकारणमिति ।&lt;br&gt;&#xA;&amp;hellip; कारणम् । मनुव्_२,१.४५ब् ।&lt;br&gt;&#xA;न्यायसुधा-&lt;br&gt;&#xA;विद्यापरीक्षाया इति शेषः ।&lt;br&gt;&#xA;वाद इत्यनुवर्तते ।&lt;br&gt;&#xA;वादो हि विद्यापरीक्षाकारणमित्येष्यव्यो न तु व्यसनितया ।&lt;br&gt;&#xA;तत्फलं त्वन्यत एव जातमिति किं परीक्षया किं तदङ्गेन वादेनेति ।&lt;br&gt;&#xA;&lt;em&gt;५,५०३&lt;/em&gt;&lt;br&gt;&#xA;यदुक्तं स्पर्धावतोः ख्यात्यादिकामयोर्वादो न सम्भवति, तत्रासत्साधनोत्तरप्रयोगस्यावश्यमवर्जनीयत्वात्, ततश्च&lt;br&gt;&#xA;विद्यासाम्यवैषम्यनिणर्यानुपपत्तेरिति तत्राहसभेति ।&lt;br&gt;&#xA;सभासभापप्राश्नीकपूर्वस्तु स्पर्धिनामपि । मनुव्_२,१.४५च्द् ।&lt;br&gt;&#xA;वाद एव &amp;hellip; । मनुव्_२,१.४६अ ।&lt;br&gt;&#xA;न्यायसुधा-&lt;br&gt;&#xA;प्रश्नशब्दात्करोतीत्यर्थे ईकक्प्रत्ययो वक्तव्यः ।&lt;br&gt;&#xA;स्पर्धिनामिति जातौ बहुवचनम् ।&lt;br&gt;&#xA;एवेत्यस्य युज्यत इत्यध्याहृतेनान्वयः ।&lt;br&gt;&#xA;यतः सभादिपूर्वस्ततः स्पर्धिनामपि वादो युज्यत एवेति ।&lt;br&gt;&#xA;तुशब्दो हेत्वर्थः ।&lt;br&gt;&#xA;सभासभापतिप्राश्निकैर्नियतयोरसत्साधनादिप्रयोगवर्जनसम्भवादिति भावः ।&lt;br&gt;&#xA;&lt;em&gt;५,५०५&lt;/em&gt;&lt;br&gt;&#xA;यदुक्तं’तत्सिद्धौ व्यर्थतान्ययोः’ इति तदयुक्तम् ।&lt;br&gt;&#xA;वादेन तत्त्वनिर्णयसिद्धावपि अर्थाद्यसिद्धेः ।&lt;br&gt;&#xA;तथाचाभिलषितं न सिद्धम्, सिद्धं चानभिलषितमिति तत्राहउभयेति ।&lt;br&gt;&#xA;&amp;hellip; उभयार्थः स्यान्निर्णीतिजयकारकः । मनुव्_२,१.४६अब् ।&lt;br&gt;&#xA;न्यायसुधा-&lt;br&gt;&#xA;वाद इत्यनुवर्तते ।&lt;br&gt;&#xA;अस्यैव विवरणं निर्णीतीति ।&lt;br&gt;&#xA;न केवलं निर्णीतिकारकः किन्तु जयकारकश्च ।&lt;br&gt;&#xA;जयशब्देन तत्साध्यमर्थ्यादिकमुपलक्ष्यते ।&lt;br&gt;&#xA;विद्यापरीक्षार्थे वादे जयिनो ऽर्थादिकमपि सभापतिना सम्पादनीयमिति भावः ।&lt;br&gt;&#xA;एवं तर्हि न कदापि जल्पवितण्डाप्रवृत्तिः’व्यर्थरतान्ययोः’ इति युक्तेः सम(मान)त्वात् ।&lt;br&gt;&#xA;यथा हि विद्यावैषम्यनिर्णये जितवतो ऽर्थादिलाभः, तथा तत्साम्ये द्वयोरपि अर्थादिलाभः सम्भवत्येव ।&lt;br&gt;&#xA;नच फलान्तरमस्ति येन पुनर्जल्पवितण्डारम्भः स्यादित्यत आहतत्त्वाप्रकाश एवेति ।&lt;br&gt;&#xA;&lt;em&gt;५,५०६&lt;/em&gt;&lt;br&gt;&#xA;तत्त्वाप्रकाश एवैको वितण्डाजल्पयोः फलम् । मनुव्_२,१.४६च्द् ।&lt;br&gt;&#xA;न्यायसुधा-&lt;br&gt;&#xA;तत्त्वाप्रकाश इति परवञ्चनसामर्थ्यमुच्यते ।&lt;br&gt;&#xA;तेन तत्साध्यो ऽर्थादिलाभो लक्ष्यते ।&lt;br&gt;&#xA;इदमुक्तं भवति ।&lt;br&gt;&#xA;यद्यपि विद्यासाम्यवैषम्ययोर्निर्णीतिजयौ स्यातां तथापि तात्त्विककथाफलरूपावेव ।&lt;br&gt;&#xA;पराच्छादनचातुर्यप्रयुक्तार्थादिलाभार्थं समानविद्ययोः पुनर्जल्पवितण्डाप्रवृत्तिरिति ।&lt;br&gt;&#xA;नचैवं विषमविद्ययोरपि तत्प्रवृत्तिः, उपप्लवप्रसङ्गस्योक्तत्वादिति ।&lt;br&gt;&#xA;यद्वा तत्त्वनिर्णयफलो वादः अर्थादिफले जल्पवितण्डे, इति फलभेदेन कथाभेद उक्तः ।&lt;br&gt;&#xA;सो ऽनुपपन्नः ।&lt;br&gt;&#xA;तथा सत्यर्थादीनां भेदेन कथाऽनन्त्यप्रसङ्गादित्यत आहतत्त्वेति ।&lt;br&gt;&#xA;यद्यपि अर्थादयो ऽवान्तरभेदभिन्नास्तथापि तत्त्वाप्रकाश एक एव वितण्डाजल्पयोः फलम् ।&lt;br&gt;&#xA;तत्त्वनिर्णयेतरत्वरूपेणार्थादीनामेकत्वान्नोक्तदोषः ।&lt;br&gt;&#xA;तदवान्तरभेदविवक्षा तु व्यर्थैवेति भावः ।&lt;br&gt;&#xA;&lt;em&gt;५,५०७&lt;/em&gt;&lt;br&gt;&#xA;एवं कथया विद्यापरीक्षणमिति पक्षः समर्थितः ।&lt;br&gt;&#xA;इदानीमन्यथेति पक्षमपि समर्थयमान आहविनेति ।&lt;br&gt;&#xA;विना वादेन विद्याया यदि शक्यं परीक्षणम् ।&lt;br&gt;&#xA;स्याज्जल्पादिरपि क्वापि &amp;hellip; । मनुव्_२,१.४७अच् ।&lt;br&gt;&#xA;न्यायसुधा-&lt;br&gt;&#xA;अविगीतविद्वत्प्रसिद्धयादिनेति शेषः ।&lt;br&gt;&#xA;क्वापीत्यस्य पूर्वार्धेनान्वयः ।&lt;br&gt;&#xA;तदा समविद्ययोः प्रथममपि जल्पादिः कथाविशेषः कार्यः स्यादित्यर्थः ।&lt;br&gt;&#xA;तर्हि विद्यापरीक्षणं वादेनैवेत्युक्तिविरोध इत्यत आहवा एवेति ।&lt;br&gt;&#xA;&amp;hellip; वाद एवान्यथा भवेत् । मनुव्_२,१.४७द् ।&lt;br&gt;&#xA;न्यायसुधा-&lt;br&gt;&#xA;वाद एव प्रथमं कर्तव्यो भवेदिति यदुक्तं तदन्यथा वादेन विना विद्यापरीक्षणस्य कर्तुमशक्यत्व एवातो न विरोध इति ।&lt;br&gt;&#xA;अस्त्वेवमुपायान्तरविरहे कथयैव विद्यापरीक्षणम् ।&lt;br&gt;&#xA;सा तु वाद इति कुतः ।&lt;br&gt;&#xA;तत्त्वनिर्णयार्थिनोरधिकारित्वात्तत्फलत्वाच्चेति चेत्(न ।&lt;br&gt;&#xA;एवं) ।&lt;br&gt;&#xA;तर्हि विजिगीषावतोरधिकारित्वादर्थादिफलत्वात्सभाद्यङ्गोपेतत्वाज्जल्पो ऽपि स्यादिति ।&lt;br&gt;&#xA;&lt;em&gt;५,५०८&lt;/em&gt;&lt;br&gt;&#xA;किमत्र जल्पशब्दवाच्यतामात्रमापद्यते, किंवा वादशब्दवाच्यताभावः, अथवा समाहाररूपं कथान्तरं यद्वा निमित्तद्वयसमावेशे वादशब्दस्यैव&lt;br&gt;&#xA;व्यवहारानुपपत्तिः ।&lt;br&gt;&#xA;सर्वत्राप्युत्तरमाहजल्प इति ।&lt;br&gt;&#xA;जल्प इत्यपि नाम स्याद् वादस्यैतादृशस्य तु । मनुव्_२,१.४८अब् ।&lt;br&gt;&#xA;&lt;em&gt;५,५०८फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;एतादृशस्य निमित्तद्वयोपेतस्यात्र जल्प इति नाम स्यादित्यभ्युपगमेनाद्यो निरस्तः ।&lt;br&gt;&#xA;अपिशब्देन वादशब्दवाच्यतां प्रतिज्ञायै तादृशस्येत्यनेन हेतुरुक्तः ।&lt;br&gt;&#xA;तेन द्वितीयो ऽपि निराकृतः ।&lt;br&gt;&#xA;नहि निमित्तसद्भावे वाचकाप्रवृत्तिरिति युक्तम् ।&lt;br&gt;&#xA;जल्पशब्दे ऽपि साम्यात् ।&lt;br&gt;&#xA;अतस्तुलायां प्रमाणादितो विधान्तरवती स्यात् ।&lt;br&gt;&#xA;वादस्य जल्प इत्यपि नाम स्यादिति वादसञ्ज्ञा तु मुख्या जल्पसञ्ज्ञा त्वमुख्येति सूचितम् ।&lt;br&gt;&#xA;तेन चतुर्थो ऽपि निरस्तः ।&lt;br&gt;&#xA;तत्र हेतुविशेषसद्भावं तुशब्देन द्योतयति ।&lt;br&gt;&#xA;तथाहि ।&lt;br&gt;&#xA;यद्यपि कथकावादितो विजिगीषू तथापि सभ्यादिभिविर्जिगीषां परिभाव्योत्पादिता तत्त्वनिर्णयार्थितैव कथोपयोगिनी ।&lt;br&gt;&#xA;अर्थादिलाभश्चान्तरा प्राप्तो न त्वादित एवोद्दिष्य इत्यमुख्य एव ।&lt;br&gt;&#xA;अत एव पूर्व उभयार्थः स्यादित्युक्ते साम्यप्रतीतिप्रसक्तौ निर्णीतिजयकारक इति तत्त्वनिर्णीतेः प्राधान्यप्रदर्शनार्थं विवरणं कृतम् ।&lt;br&gt;&#xA;अन्यथा कथाफलद्वयस्यैवोभयशब्देन प्रतीतेर्विवरणं व्यर्थं स्यात् ।&lt;br&gt;&#xA;अल्पाच्तरमिति लक्षणस्य व्यभिचारं कुर्वाणेनाप्येतदेव सूचितम् ।&lt;br&gt;&#xA;अन्यथा जयनिर्णीतिकारक इत्यवक्ष्यत् ।&lt;br&gt;&#xA;सभ्यादिसंवरणं च विजिगीषुतापरिभवार्थमिति वादताप्राधान्यमेवोपोद्बलयतीति ।&lt;br&gt;&#xA;&lt;em&gt;५,५१३&lt;/em&gt;&lt;br&gt;&#xA;अपि चाधिकारिभेदादिकं बहिरङ्गतयैव कथाभेदकम् ।&lt;br&gt;&#xA;अन्तरङ्गं तु प्रवृत्तिप्रकार एव ।&lt;br&gt;&#xA;स च वादसम्बन्ध्येवास्यां कथायामस्तीत्यतो वादत्वमेव मुख्यमित्याशयवानाहप्रतिज्ञेति ।&lt;br&gt;&#xA;व्यास(१४)&lt;br&gt;&#xA;प्रतिज्ञामात्रसाध्यत्वमपि स्याद् याज्ञवल्क्यवत् । मनुव्_२,१.४८च्द् ।&lt;br&gt;&#xA;न्यायसुधा-&lt;br&gt;&#xA;विद्यापरीक्षार्थायां कथायां क्वापि प्रमेये प्रतिज्ञामात्रेण प्रमाणोपन्यासरहितेन वचनेन साध्यत्वं प्रज्ञापनीयं स्यात् ।&lt;br&gt;&#xA;कुत एतत् ।&lt;br&gt;&#xA;कत्येव देवा याज्ञवल्क्येति शाकल्येन पृष्टे, (याज्ञवल्क्येन) त्रयस्त्रिंशदिति वचनमात्रेण प्रज्ञापनस्य कृतत्वात् ।&lt;br&gt;&#xA;सा च विद्यापरीक्षार्था कथेत्युपक्रमपर्यालोचनया सिद्धम् ।&lt;br&gt;&#xA;याज्ञवल्क्यशब्देन तत्कथोपलक्ष्यते ।&lt;br&gt;&#xA;सप्तम्यर्थे वतिः ।&lt;br&gt;&#xA;ततः किमित्यत आहसंवाद इति ।&lt;br&gt;&#xA;संवादे वादिनोः क्वापि &amp;hellip; । मनुव्_२,१.४८&lt;em&gt;अ ।&lt;br&gt;&#xA;न्यायसुधा-&lt;br&gt;&#xA;एवम्भावो हि वादिप्रतिवादिनोः संवादे ऽन्योन्याप्तताऽश्वासे सत्येव स्यात् तदाश्वासो हि वाद एव सम्भवति न जल्पे ।&lt;br&gt;&#xA;विजिगीषुणापसिद्धान्तादिपरिहारेण सर्वथा प्रमाणप्रश्नस्य कर्तव्यत्वात् ।&lt;br&gt;&#xA;तेनायं वाद एवेति (प्रति)ज्ञायत इति ।&lt;br&gt;&#xA;नन्वेवं तर्हि न विद्यापरीक्षा सम्भवति ।&lt;br&gt;&#xA;प्रमाणोपन्यासे हि तत्समर्थनोपालम्भाभ्यां सा स्यात् ।&lt;br&gt;&#xA;नतु प्रश्नप्रतिज्ञाभ्युपगममात्रेणेत्यत आहविवाद इति ।&lt;br&gt;&#xA;&amp;hellip; विवादे हेतुर् इष्यते । मनुव्_२,१.४८&lt;/em&gt;ब् ।&lt;br&gt;&#xA;न्यायसुधा-&lt;br&gt;&#xA;हेतुरिति प्रमाणमात्रोपलक्षणम् ।&lt;br&gt;&#xA;प्रमाहेतुरिति वा ।&lt;br&gt;&#xA;न ह्येकत्राप्तः सर्वत्राप्त एवेति नियमो ऽस्तीति भावः ।&lt;br&gt;&#xA;याज्ञवल्क्येनापि तत्र तत्र प्रमाणोपन्यासः कृत एवेति सकलमनाकुलम् ।&lt;br&gt;&#xA;&lt;em&gt;५,५१७&lt;/em&gt;&lt;br&gt;&#xA;प्रकृतानां सभ्यसभापतिप्राश्निकानां स्वरूपजिज्ञासायामाहसभेति ।&lt;br&gt;&#xA;सभा सभापतिश्चैव प्राश्निकाश्चैव वैष्णवाः ।&lt;br&gt;&#xA;रागद्वेषविहीनाश्च &amp;hellip; । मनुव्_२,१.४९अच् ।&lt;br&gt;&#xA;न्यायसुधा-&lt;br&gt;&#xA;(द्वौ) चशब्दौ सभा(भ्या)दीनामन्योन्यसमुच्चये ।&lt;br&gt;&#xA;तृतीयो विशेषणसमुच्चये ।&lt;br&gt;&#xA;एवशब्दौ तु वैष्णवा एव रागद्वेषविहीना एवेति सम्बद्धयेते ।&lt;br&gt;&#xA;अन्यथा कथानुपपत्तिसूचनं तत्प्रयोजनम् ।&lt;br&gt;&#xA;स्युरिति वक्ष्यमाणमिहापि(मत्रापि) सम्बद्धयते ।&lt;br&gt;&#xA;सभ्यानां प्राश्निकानां च विशेषणान्तरमाहस्युरिति ।&lt;br&gt;&#xA;&amp;hellip; स्युः सभ्याः सर्ववेदिनः । मनुव्_२,१.४९द् ।&lt;br&gt;&#xA;प्राश्निकाश् &amp;hellip; । मनुव्_२,१.५०अ ।&lt;br&gt;&#xA;&lt;em&gt;५,५१८&lt;/em&gt;&lt;br&gt;&#xA;न्यायसुधा-&lt;br&gt;&#xA;सर्वशब्देन वादिप्रतिवादिदर्शनस्य कथोपयुक्तस्य व्याकरणादेश्च सङ्ग्रहः ।&lt;br&gt;&#xA;पुनः सभ्यप्राश्निकग्रहणं सभापतिव्यवच्छेदार्थम् ।&lt;br&gt;&#xA;तत्सार्वज्ञस्य कथोपयोगाभावात् ।&lt;br&gt;&#xA;सभ्याः प्राश्निकाश्च सर्ववेदिनः स्युरित्यन्वयः ।&lt;br&gt;&#xA;ननु प्राश्निकानां क्वोपयोगः ।&lt;br&gt;&#xA;विवदमानयोर्गुणदोषावधारणादाविति ब्रूमः ।&lt;br&gt;&#xA;एवं तर्हि तैरेवालं किं सभ्यैरित्यत आहएतदिति ।&lt;br&gt;&#xA;&amp;hellip; चैतदज्ञाने सभ्याश्च &amp;hellip; । मनुव्_२,१.५०अब् ।&lt;br&gt;&#xA;न्यायसुधा-&lt;br&gt;&#xA;अनन्तरोक्तान्प्राश्निकान् एतच्छब्देन परामृशति ।&lt;br&gt;&#xA;क्वचित्सूक्ष्मे प्रमेये एतेषां प्राश्निकानां कारणान्तरद्वाज्ञाने सति वादिनोर्गुणदोषनिर्णयाय सभ्याश्च प्रमाणं स्युरिति वक्ष्यमाणेनान्वयः ।&lt;br&gt;&#xA;प्रमाणाश्रयेषु प्रमाणत्वोपचारः ।&lt;br&gt;&#xA;यद्येवं प्राश्निकेष्वज्ञानशङ्कया सभ्यानां वरणम्, तदा तेष्वप्यज्ञानशङ्कयान्ये ऽपि वरणीयाः ।&lt;br&gt;&#xA;अन्यथा निर्णयाभावेन कथावैयर्थ्यापत्तेः ।&lt;br&gt;&#xA;तेष्वप्येवमित्यत आहएषां चेति ।&lt;br&gt;&#xA;&amp;hellip; एषां च दूरगाः ।&lt;br&gt;&#xA;प्रमाणं निर्णयाय स्युः &amp;hellip; । मनुव्_२,१.५०ब्च् ।&lt;br&gt;&#xA;न्यायसुधा-&lt;br&gt;&#xA;एषां सभ्यानां चाज्ञाने सति दूरगा देशान्तरस्थाः ।&lt;br&gt;&#xA;नचैवं सभ्यसंवरणमप्यनर्थकम् ।&lt;br&gt;&#xA;ततःपरं प्रायेणाज्ञानशङ्कानुदयात् ।&lt;br&gt;&#xA;लौकिकश्चायमर्थ इति ।&lt;br&gt;&#xA;दूरगान्निर्णायकत्वसम्भवाय विशिनष्टिपक्षेति ।&lt;br&gt;&#xA;&amp;hellip; पक्षपातविवर्जिताः । मनुव्_२,१.५०द् ।&lt;br&gt;&#xA;न्यायसुधा-&lt;br&gt;&#xA;एकदेशोत्कीर्तनेन यथोक्तं सभ्यादिलक्षणमतिदिशति ।&lt;br&gt;&#xA;&lt;em&gt;५,५२०&lt;/em&gt;&lt;br&gt;&#xA;अप्रकाश्य स्वसिद्धान्तमिति वितण्डालक्षणमुक्तम् ।&lt;br&gt;&#xA;तत्कथं वादजल्पाभ्यां व्यावर्तकमित्यत आहउभाभ्यामिति ।&lt;br&gt;&#xA;&lt;em&gt;५,५२१&lt;/em&gt;&lt;br&gt;&#xA;उभाभ्यां साधनं चैव दूषणं वादजल्पयोः । मनुव्_२,१.५१अब् ।&lt;br&gt;&#xA;न्यायसुधा-&lt;br&gt;&#xA;वादजल्पयोरुभाभ्यामेव स्वपक्षसाधनं परपक्षदूषणं कर्तव्यं, नतु प्रतिवादिनः परपक्षदूषणमात्रेण कृतार्थतेति ।&lt;br&gt;&#xA;सतामेवेति सार्धश्लोकस्यात्र सन्निवेशे तु, लक्षितौ वादजल्पौ ।&lt;br&gt;&#xA;इदानीं तु वितण्डाया लक्षणद्वयं विवक्षुस्तावदुपयुक्तमाहउभाभ्यामिति ।&lt;br&gt;&#xA;कथा वादजल्पलक्षणा ।&lt;br&gt;&#xA;एतेन जल्पो ऽर्थादिव्यपेक्षयेत्युक्तस्य वितण्डायामतिव्याप्तिरपि परिहृता ।&lt;br&gt;&#xA;उभयसाधनवत्त्वेन सदेकाधिकारिकत्वेन वा ऽर्थादिव्यपेक्षकथाया विशेषितत्वात् ।&lt;br&gt;&#xA;यदर्थं सतामेवेत्युक्तं तद्वितण्डालक्षणमाहवितण्डा त्विति ।&lt;br&gt;&#xA;कथेत्यनुवर्तते ।&lt;br&gt;&#xA;उभाभ्यामिति यदर्थमुक्तं तल्लक्षणान्तरमाहअप्रकाश्येति ।&lt;br&gt;&#xA;उक्ते तैरिति पूर्ववदिति ।&lt;br&gt;&#xA;उभाभ्यां साधनमित्याद्युक्तम् ।&lt;br&gt;&#xA;तत्र साधनाय किं प्रमाणं प्रयोक्तव्यम् ।&lt;br&gt;&#xA;यत्र यदस्ति तत्र तदेव (किं) वक्तव्यम् ।&lt;br&gt;&#xA;सत्यम् ।&lt;br&gt;&#xA;प्रमाणसम्प्लवे तु कथम् ।&lt;br&gt;&#xA;किं सर्वमेवोतैकमेव तत्रापि किमित्यपेक्षायामाहसद्भिरिति ।&lt;br&gt;&#xA;सद्भिरागम एवैकः प्रयोज्यो ऽभीष्यसाधकः । मनुव्_२,१.५१च्द् ।&lt;br&gt;&#xA;&lt;em&gt;५,५२२&lt;/em&gt;&lt;br&gt;&#xA;न्यायसुधा-&lt;br&gt;&#xA;एक एव, नतु सम्भवत्सर्वमाधिक्यप्रसङ्गात् ।&lt;br&gt;&#xA;स चागम एवेति योज्यम् ।&lt;br&gt;&#xA;यद्वैकशब्दो मुख्यार्थः ।&lt;br&gt;&#xA;ईश्वरादिप्रमेये मुख्यो वेदादिरागम एव वक्तव्यः (तस्य स्वातन्त्र्येण साध्यसिद्धयङ्गत्वात्) नानुमानमिति ।&lt;br&gt;&#xA;नन्ववैदिकस्य वेदाद्यागमोपादाने ऽपसिद्धान्तः स्यादित्यत उक्तम्सद्भिरिति ।&lt;br&gt;&#xA;कुतो वेदादिप्रयोगनियम इत्यत आहअभीष्येति ।&lt;br&gt;&#xA;यत इति शेषः ।&lt;br&gt;&#xA;अनुमानं खलु न स्वातन्त्र्येणेश्वरादिसाधनस्येष्ये ।&lt;br&gt;&#xA;सर्वत्रोपाधिप्रतिपक्षयोः सम्भवात् ।&lt;br&gt;&#xA;तदर्थमन्ततो ऽप्यागमो ऽनुसरणीयः ।&lt;br&gt;&#xA;ततो वरं प्रथममेव (आगमो) वक्तव्यः ।&lt;br&gt;&#xA;तस्य स्वातन्त्र्येण साध्यसिद्धयङ्गत्वात् ।&lt;br&gt;&#xA;नन्ववैदिकं प्रति कथम् ।&lt;br&gt;&#xA;आगमं प्रयुज्य तत्प्रामाण्यं साधनीयमिति ।&lt;br&gt;&#xA;&lt;em&gt;५,५२४&lt;/em&gt;&lt;br&gt;&#xA;नन्वसद्भिः किं वक्तव्यम् ।&lt;br&gt;&#xA;न तावत्प्रत्यक्षम् ।&lt;br&gt;&#xA;अतीन्द्रिये तदयोगात् ।&lt;br&gt;&#xA;न चागमः ।&lt;br&gt;&#xA;स्वपरागमयोरन्योन्यं प्रामाण्यासम्मतेः ।&lt;br&gt;&#xA;नाप्यनुमानम् ।&lt;br&gt;&#xA;प्रयोगपरिमाणासम्मतेः ।&lt;br&gt;&#xA;तथाहि ।&lt;br&gt;&#xA;सौगतो यदि द्वयवयवप्रयोगं कुर्यात्तदा नैयायिकेन न्यूनेन निगृह्येत ।&lt;br&gt;&#xA;अनिग्रहे वा प्रतिवादी पर्यनुयोज्यमुपेक्षेत ।&lt;br&gt;&#xA;पञ्चावयवप्रयोगे त्वधिकेन निगृह्येत ।&lt;br&gt;&#xA;तथा स्वीकारे चापसिद्धान्तेन ।&lt;br&gt;&#xA;तथाच नियतावयवादिव्यतिरेकेण वितण्डैव न स्यादित्यत आहस्वसिद्धान्तेति ।&lt;br&gt;&#xA;स्वसिद्धान्तानुसारेण ह्यसद्भिरनुमोच्यते । मनुव्_२,१.५२अब् ।&lt;br&gt;&#xA;न्यायसुधा-&lt;br&gt;&#xA;यथासिद्धान्तं वक्तव्यमिति प्राङ्नियमात्स्वसिद्धान्तनिर्णीतप्रयोगावयवपरिमाणापेक्षयैव न्यूनाद्यवतारादन्यथा(कथा)ऽनुपपत्तेरिति&lt;br&gt;&#xA;हिशब्दाथर्ः ।&lt;br&gt;&#xA;सद्भिरागमो वक्तव्य इति न (इत्य)युक्तम् ।&lt;br&gt;&#xA;वैदिकस्य प्रतिवादिनस्तद्दूषणे ऽपसिद्धान्तात् ।&lt;br&gt;&#xA;अदूषणे तु परपक्षादूषणेन कथाभावप्रसङ्गादित्यत आहप्रत्यक्षेति ।&lt;br&gt;&#xA;प्रत्यक्षागमवैरूप्यमाश्रित्यान्यार्थतैव तु । मनुव्_२,१.५२च्द् ।&lt;br&gt;&#xA;आगमे दशर्नीयात्र दोषो लिङ्गविलोमता । मनुव्_२,१.५३अब् ।&lt;br&gt;&#xA;न्यायसुधा-&lt;br&gt;&#xA;आगमे तु वादिना प्रयुक्ते प्रतिवादिना वैदिकेन तस्यान्यार्थतैव दशर्नीया ।&lt;br&gt;&#xA;नानुमानस्येवाप्रामाण्यम् ।&lt;br&gt;&#xA;येनापसिद्धान्तः स्यात् ।&lt;br&gt;&#xA;तत एव कृतपरपक्षदूषणो ऽपि भवेत् ।&lt;br&gt;&#xA;अन्यार्थतां दर्शितवताऽगमस्य पराभिमतार्थात्प्रच्यावितत्वात् ।&lt;br&gt;&#xA;न ह्यपेक्षितार्थासाधकतवादन्यत्प्रमाणदूषणमस्तीति ।&lt;br&gt;&#xA;नन्वेवं सति कथं कथापर्यवसानम् ।&lt;br&gt;&#xA;स्वस्वाभिमतार्थाग्रहपरित्याजनोपायाभावादित्यत उक्तम्प्रत्यक्षेत्यादि ।&lt;br&gt;&#xA;अत्र पराभिमते ऽर्थे प्रत्यक्षागमविरोधमाश्रित्य ।&lt;br&gt;&#xA;न केवलमेतावत् ।&lt;br&gt;&#xA;अत्रोपक्रमादिलिङ्गविलोमतादोषो ऽपि दर्शनीयः ।&lt;br&gt;&#xA;अत्रान्यतम(र)मात्रे तात्पर्यम् ।&lt;br&gt;&#xA;अन्यथाऽधिक्यप्रसङ्गात् ।&lt;br&gt;&#xA;&lt;em&gt;५,५२७&lt;/em&gt;&lt;br&gt;&#xA;नन्वेतावतापि न कथासमाप्तिः ।&lt;br&gt;&#xA;पराभिमतार्थानुपपत्तिमात्रेण स्वाभिमतार्थासिद्धेरित्यतः सत्यमित्याहलिङ्गेति ।&lt;br&gt;&#xA;लिङ्गानुकूल्यं स्वार्थस्य श्रुत्यादीनामनुग्रहः । मनुव्_२,१.५३च्द् ।&lt;br&gt;&#xA;न्यायसुधा-&lt;br&gt;&#xA;दर्शनीयपदमनुवर्तते ।&lt;br&gt;&#xA;श्रुत्यादीनां वेदादीनां श्रुतिर्लिङ्गं समाख्या चेत्युक्तानां लिङ्गग्रहणेनैव गृहीतत्वात् ।&lt;br&gt;&#xA;उपलक्षणं चैतत् ।&lt;br&gt;&#xA;परार्थे प्रमाणानुकूल्यस्य स्वार्थे तत्प्रातिकूल्यस्य च निरासो दर्शनीय इत्यपि द्रष्टव्यम् ।&lt;br&gt;&#xA;स्वसिद्धान्तप्रयोगपरिमाणानतिक्रमेण परार्थानुमानवाक्यप्रयोगः कर्तव्यः ।&lt;br&gt;&#xA;तथात्वे च न न्यूनाद्यवतारः ।&lt;br&gt;&#xA;तदतिक्रम एव तदवकाश इत्युक्तम् ।&lt;br&gt;&#xA;&lt;em&gt;५,५२८&lt;/em&gt;&lt;br&gt;&#xA;अपर आह ।&lt;br&gt;&#xA;यथावस्तु प्रयोक्तव्यम् ।&lt;br&gt;&#xA;नच वस्तुतत्त्व एव वादिनां विप्रतिपत्तेरवश्यं न्यूनाद्यवतारसम्भवेनाप्रयोगप्राप्तिरिति वाच्यम् ।&lt;br&gt;&#xA;(त)यस्य यत्र तात्त्विकत्वाभिमानस्तेन तत्प्रयोगानन्तरं परेण न्यूनादावुद्भाविते तथारूपतायाः साध(नीयत्वात्)नात् ।&lt;br&gt;&#xA;नचैवमर्थान्तरापातः ।&lt;br&gt;&#xA;हेतोरन्यतरासिद्धयुद्भावने तत्सिद्धिव्युत्पादनवत्प्रकृतोपयोगसद्भावादिति ।&lt;br&gt;&#xA;तदयुक्तम् ।&lt;br&gt;&#xA;द्वित्रिपञ्चावयवादिपक्षाणां सर्वेषामपि तात्त्विकतायाः समर्थितत्वात् ।&lt;br&gt;&#xA;स्वस्वनियमस्यैव तात्विकत्वमुपेत्य तदनतिक्रमेणैव प्रयोगाङ्गीकारे तु सर्वथा कथोच्छेदापत्तेः ।&lt;br&gt;&#xA;तत्तात्त्विकतायां प्रतिवादिना विप्रतिपद्यमानेनावश्यं न्यूनादेरुद्भावनात् ।&lt;br&gt;&#xA;ननूक्तमत्र स्वस्वावयवकल्पना परं प्रति समर्थनीयेति ।&lt;br&gt;&#xA;दुरुक्तं तत् ।&lt;br&gt;&#xA;तत्समर्थनस्याशक्यत्वादित्याहत्रिपञ्चेति ।&lt;br&gt;&#xA;&lt;em&gt;५,५२९&lt;/em&gt;&lt;br&gt;&#xA;त्रिपञ्चावयवामेव युग्मावयविनीमपि ।&lt;br&gt;&#xA;नियमाद् यो ऽनुमां ब्रूयाद् तं ब्रूयाद् यदि तादृशी ।&lt;br&gt;&#xA;नानुमेति तदा केन साध्यावयवकल्पना । मनुव्_२,१.५४ ।&lt;br&gt;&#xA;न्यायसुधा-&lt;br&gt;&#xA;त्रयः प्रतिज्ञाहेतूदाहरणानि, उदाहरणोपनयनिगमनानि वा, पञ्च प्रतिज्ञाहेतूदाहणोपनयनिगमनानि वावयवा यस्याः सा त्रिपञ्चावयवा ।&lt;br&gt;&#xA;एवशब्देन पक्षद्वयनियममाह ।&lt;br&gt;&#xA;युग्मौ द्वावुदाहरणोपनयावयवौ यस्याः सा युग्मावयविनी ।&lt;br&gt;&#xA;नियमादिति सन्निहितेनैव सम्बद्धयते ।&lt;br&gt;&#xA;अनुमेति तादर्थ्यात्प्रयोग उच्यते ।&lt;br&gt;&#xA;वैशेषिकादीनां तत्रैव व्यवहारात् ।&lt;br&gt;&#xA;तं ब्रूयाद्यदि परो ऽनियतवादीति शेषः ।&lt;br&gt;&#xA;यद्वा यो मीमांसकस्तार्किकादिश्च त्रिपञ्चावयवामेवानुमां ब्रूयात् ।&lt;br&gt;&#xA;तं प्रति यः सौगतो नियमाद्युग्मावयविनीं ब्रूयात् ।&lt;br&gt;&#xA;स यदि तादृशी त्र्यवयवा पञ्चावयवा च नानुमेति ब्रूयादिति योज्यम् ।&lt;br&gt;&#xA;एवं (वि)परिवर्तेनापि ।&lt;br&gt;&#xA;तादृशी नानुमेत्यस्य प्रमाणाभावादिति शेषः ।&lt;br&gt;&#xA;एतदुक्तं भवति ।&lt;br&gt;&#xA;नैयायिकेन सौगतं प्रति पञ्चावयवप्रयोगे विहिते सौगतो ऽधिकमिति निगृह्णीयात् ।&lt;br&gt;&#xA;ततो नैयायिकेन पञ्चावयवप्रयोगस्यैव तात्त्विकत्वान्नैवमिति वक्तव्यम् ।&lt;br&gt;&#xA;ततः सौगतो नेदं तत्त्वमप्रमाणिकत्वादिति वदेदेव ।&lt;br&gt;&#xA;अथ नैयायिकेनाप्रामाणिकत्वमसिद्धमिति वदता कथमिति सौगते पृष्टवति (सति) केन प्रमाणेन स्वीया पञ्चावयवकल्पना साध्या ।&lt;br&gt;&#xA;तदगोचरत्वात् ।&lt;br&gt;&#xA;नहि कार्यकारणभावः क्वापि प्रत्यक्षस्य विषयः ।&lt;br&gt;&#xA;न चागमेन ।&lt;br&gt;&#xA;तदभावात् ।&lt;br&gt;&#xA;‘पञ्चावयवयुक्तस्य वाक्यस्य गुणदोषवित्’ इति भारतादिवाक्यमस्तीति चेन्न’सौक्ष्म्यं सङ्खयाक्रमश्चैव निर्णयश्च प्रयोजनम्’ इत्यादिना&lt;br&gt;&#xA;तत्रैवान्यथा व्याख्यातत्वात् ।&lt;br&gt;&#xA;नाप्युपमानाभावाभ्याम् ।&lt;br&gt;&#xA;नियतविषयत्वात् ।&lt;br&gt;&#xA;नचार्थापत्त्या ।&lt;br&gt;&#xA;तदभावात् ।&lt;br&gt;&#xA;अनुपानानतिरेकाच्चेति ।&lt;br&gt;&#xA;&lt;em&gt;५,५३१&lt;/em&gt;&lt;br&gt;&#xA;मा भूत्प्रत्यक्षादिनावयवकल्पनासिद्धिः ।&lt;br&gt;&#xA;अनुमानेन तु भविष्यति ।&lt;br&gt;&#xA;व्याप्तिपक्षधर्मतोपेतलिङ्गप्रतीतेः पञ्चावयववाक्यश्रवणान्वयव्यतिरेकानुविधायित्वादिति चेत् ।&lt;br&gt;&#xA;न तावदिदमनुमानं त्वच्चेतसि परिवर्तमानं परं प्रत्यायनाङ्गम् ।&lt;br&gt;&#xA;किन्नाम प्रयुज्यमानम् ।&lt;br&gt;&#xA;तत्र किं पञ्चावयवप्रयोगो ऽस्य विधास्यते, अथ द्वयवयवः ।&lt;br&gt;&#xA;नोभावपीत्याहनियतेति ।&lt;br&gt;&#xA;&lt;em&gt;&lt;strong&gt;[नोते- जुम्प् इन् वेर्से नुम्बेरिन्ग्, नो लचुन इन् तेxत्!]&lt;/strong&gt;&lt;/em&gt;&lt;br&gt;&#xA;नियतावयवासिद्धौ &amp;hellip; । मनुव्_२,१.५७अ ।&lt;br&gt;&#xA;न्यायसुधा-&lt;br&gt;&#xA;नियतावयवस्य पञ्चावयवस्य द्वयवयवस्य च ।&lt;br&gt;&#xA;यथासङ्खयं सौगतनैयायिकयोर्बोधौपयिकत्वासिद्धौ, नानुमानेनाप्यवयवकल्पनासिद्धिरिति शेषः ।&lt;br&gt;&#xA;यद्वोत्तरवाक्ये नियतावयवासिद्धावित्यनुवादो ऽयम् ।&lt;br&gt;&#xA;ततो नियतावयवासिद्धेरिति सिद्धयति ।&lt;br&gt;&#xA;पञ्चावयवप्रयोगे परेणाधिक्योद्भावनात् ।&lt;br&gt;&#xA;द्वयवयवप्रयोगे ऽन्यतरन्यूनत्वापसिद्धान्तयोरुद्भावनादित्यर्थः ।&lt;br&gt;&#xA;ततः किमित्यत आहव्याप्तीति ।&lt;br&gt;&#xA;&lt;em&gt;५,५३२&lt;/em&gt;&lt;br&gt;&#xA;&amp;hellip; व्याप्तिमात्रेण साधनम् ।&lt;br&gt;&#xA;कर्तव्यमेव तेन स्यात् &amp;hellip; । मनुव्_२,१.५७ब्च् ।&lt;br&gt;&#xA;न्यायसुधा-&lt;br&gt;&#xA;यत एवं नोपायान्तरं तेन कारणेन ।&lt;br&gt;&#xA;तेन नैयायिकेन व्याप्तिमात्रेण यद्यस्यान्यवव्यतिरेकानुविधत्ते तत्तत्कार्यमित्यादिव्याप्तिवचनमात्रेणैव ।&lt;br&gt;&#xA;उपलक्षणमेतत् ।&lt;br&gt;&#xA;‘लिङ्गोक्तौ’ इत्यादिप्राग्व्युत्पादितप्रकारेष्वन्यतमेनेत्यपि द्रष्टव्यम् ।&lt;br&gt;&#xA;साधनं पञ्चावयवनियमस्य, कर्तव्यं स्यात् ।&lt;br&gt;&#xA;सौगतेनापि तदनुसरणीयम् ।&lt;br&gt;&#xA;इतरथा तस्यापि प्रयोगानुपपत्तिप्रसङ्गादिति ।&lt;br&gt;&#xA;&lt;em&gt;५,५३४&lt;/em&gt;&lt;br&gt;&#xA;ततो ऽपि किमित्यत आहतस्मादिति ।&lt;br&gt;&#xA;&amp;hellip; तस्मात् सैवानुमा मता । मनुव्_२,१.५७द् ।&lt;br&gt;&#xA;न्यायसुधा-&lt;br&gt;&#xA;यस्मात्प्रयोगेयत्तासाधनं वादिप्रतिवादिभ्यामन्यतरेण वा स्वमतपरित्यागेनान्यमताभ्युपगमे कृत एवोपपद्यते नान्यथा ।&lt;br&gt;&#xA;तस्मात्सैवानुमा मता ।&lt;br&gt;&#xA;व्याप्तिवचनादिकमेव परार्थप्रयोगत्वेन सर्वत्र मन्तव्यम् ।&lt;br&gt;&#xA;इदमुक्तं भवति ।&lt;br&gt;&#xA;यदा नैयायिको द्वयवयवेन पञ्चावयवनियमं साधयति ।&lt;br&gt;&#xA;तदा द्वयवयवस्य तात्त्विकत्वं स्वयं मन्यते न वा ।&lt;br&gt;&#xA;नेति पक्षे प्रतारकः स्यात् ।&lt;br&gt;&#xA;आद्ये ऽन्यत्रापि कथं तत्तत्वं न स्यात् ।&lt;br&gt;&#xA;एवं कथाभावप्रसङ्गभीरुः सौगतो ऽपि पञ्चावयवेन द्वयवयवस्यावश्यकतां प्रतिपद्यमानस्तत्त्वं मन्यते न वा ।&lt;br&gt;&#xA;द्वितीये कथं ततः प्रतिपद्येत ।&lt;br&gt;&#xA;आद्ये ऽन्यत्रापि कुतस्तन्न तत्त्वम् ।&lt;br&gt;&#xA;अतो ऽत्र सर्वसिद्धान्तप्रकाराणां तात्त्विकत्वाद्युक्तं स्वसिद्धान्तानुसारेणेति ।&lt;br&gt;&#xA;अस्मादेव सङ्कटाद्बिभ्यदुदयनो यथावस्तु वक्तव्यमित्युक्त्वा यथासिद्धान्तं वा वक्तव्यमिति समयं बद्ध्वा प्रवृत्तायां कथायां न न्यूनाद्यवतार&lt;br&gt;&#xA;इति पक्षान्तरमवादीदिति ।&lt;br&gt;&#xA;अवसितमनुमानम् ।&lt;br&gt;&#xA;&lt;em&gt;५,५३५&lt;/em&gt;&lt;br&gt;&#xA;निर्दोषं वाक्यमागमः ।&lt;br&gt;&#xA;स द्विविधः ।&lt;br&gt;&#xA;पौरुषेयो ऽपौरुषेयश्च ।&lt;br&gt;&#xA;तत्रापौरुषेयो वेदः ।&lt;br&gt;&#xA;अन्यस्तु पौरुषेय इति सुप्रसिद्धत्वान्नोक्तम् ।&lt;br&gt;&#xA;&lt;em&gt;५,५३७&lt;/em&gt;&lt;br&gt;&#xA;केचिद्वाक्यं वाक्यार्थे ऽनुमानमिति ब्रुवते ।&lt;br&gt;&#xA;तदनुपपन्नम् ।&lt;br&gt;&#xA;वाक्यवाक्यार्थयोर्देशतः कालतो वान्वयव्यतिरेकाभावात् ।&lt;br&gt;&#xA;अथेदं वाक्यं वाक्याथर्वत् वाक्यत्वादिति साध्यते ।&lt;br&gt;&#xA;तत्र किं वाक्यार्थमात्रं साध्यते तद्विशेषो वा ।&lt;br&gt;&#xA;नाद्यः ।&lt;br&gt;&#xA;विशेषप्रमितेर्निर्निबन्धनत्वापत्तेः ।&lt;br&gt;&#xA;द्वितीये स विशेषः प्रतीतो न वा ।&lt;br&gt;&#xA;आद्ये वाक्यवैयर्थ्यम् ।&lt;br&gt;&#xA;द्वितीये ऽप्रसिद्धविशेषणता ।&lt;br&gt;&#xA;विशेषस्यान्यत्राभावादनैकान्त्यं च ।&lt;br&gt;&#xA;मतुबार्थश्च किं प्रतिपाद्यप्रतिपादकभावः, सम्बन्धान्तरं वा ।&lt;br&gt;&#xA;आद्ये साक्षाल्लिङ्गतया वा ।&lt;br&gt;&#xA;न प्रथमः ।&lt;br&gt;&#xA;अनुमानवैयर्थ्यात् ।&lt;br&gt;&#xA;अपसिद्धान्ताच्च ।&lt;br&gt;&#xA;द्वितीये तु नेदं वाक्यार्थानुमानं किन्तु सिद्धे ऽर्थे वाक्यस्य लिङ्गतानुमानमेव ।&lt;br&gt;&#xA;तत्र च दृष्टान्तो ऽन्यतरसाध्यविकलः ।&lt;br&gt;&#xA;न द्वितीयः ।&lt;br&gt;&#xA;तदभावेन बाधात् ।&lt;br&gt;&#xA;&lt;em&gt;५,५३९&lt;/em&gt;&lt;br&gt;&#xA;अथैवं प्रयुज्यते, विवादाध्यसितानि पदानि स्वस्मारितार्थान्वयप्रमितिपूर्वकाणि आकाङ्क्षादिमत्पद(कदम्बक)त्वादिति ।&lt;br&gt;&#xA;तदयुक्तम् ।&lt;br&gt;&#xA;विनाप्यन्वयप्रमितिं दैवात्प्रयुक्तेष्वाकाङ्क्षादिमत्सु पदेष्वनैकान्त्यात् ।&lt;br&gt;&#xA;आप्तप्रयुक्तत्वेन हेतुविशेषणे साध्यार्थस्य हेत्वर्थे प्रवेशापत्तेः ।&lt;br&gt;&#xA;पुरुषविशेषप्रयुक्तत्वस्याध्यापकप्रयुक्तेषु व्यभिचारात् ।&lt;br&gt;&#xA;मूलप्रमानुमाने ऽपि वेदेषु अनुपपत्तेः ।&lt;br&gt;&#xA;तदपौरुषेयत्वस्य साधितत्वात् ।&lt;br&gt;&#xA;&lt;em&gt;५,५४२&lt;/em&gt;&lt;br&gt;&#xA;अपरे त्वपौरुषेयस्यागमत्वमुपगम्य पौरुषेयस्यानुमानत्वमभ्युपगच्छन्ति ।&lt;br&gt;&#xA;तेषां तु स्फुटो वेदे व्यभिचारः ।&lt;br&gt;&#xA;किञ्च पदानामन्विताभिधाने शक्तिः ।&lt;br&gt;&#xA;पदान्येव च वाक्यम् ।&lt;br&gt;&#xA;नच वैदिकपदेभ्यो ऽन्यान्येव लौकिकानि पदानि ।&lt;br&gt;&#xA;वक्ता तु पदज्ञान एवोपयुज्यते ।&lt;br&gt;&#xA;तत्कथं लोकवेदयोः प्रकारभेदः स्यात् ।&lt;br&gt;&#xA;अपि च वेदानुसारेण पठ्यमानेषु लौकिकवाक्येषु कथम् ।&lt;br&gt;&#xA;अन्वयप्रतीतिरुत्पद्यत एव ।&lt;br&gt;&#xA;किन्नाम पुनः पौरुषेयत्वज्ञानादपनीयत इति ।&lt;br&gt;&#xA;एवं तर्हि वाक्यादेव वाक्याथर्ज्ञानम् ।&lt;br&gt;&#xA;तत्प्रामाण्यनिश्चयाय तु वक्त्राद्यनुसरणमित्यायातमित्यास्ताम् ।&lt;br&gt;&#xA;&lt;em&gt;५,५४४&lt;/em&gt;&lt;br&gt;&#xA;तदेवं सामान्यतो विशेषतश्च प्रमाणानि लक्षितानि ।&lt;br&gt;&#xA;तत्र स्वीयसामान्यलक्षणसमर्थनेनार्थाद्वाद्यन्तरोक्तसामान्यलक्षणानि निरस्तान्येव ।&lt;br&gt;&#xA;तथापि स्मृतिविषये वक्तव्य(वि)शेषस्य विद्यमानत्वात्प्राभाकरलक्षणं विशेषतो निराकरोतिअनुभूतिरिति ।&lt;br&gt;&#xA;अनुभूतिः प्रमाणं चेत् केन स्मृतिरपोद्यते । मनुव्_२,१.५८अब् ।&lt;br&gt;&#xA;न्यायसुधा-&lt;br&gt;&#xA;‘तदा वक्तव्यं स्मृतिः प्रमा न वा ।&lt;br&gt;&#xA;आद्ये ऽपसिद्धान्तः’ इति शेषः ।&lt;br&gt;&#xA;द्वितीये त्वाहकेनेति ।&lt;br&gt;&#xA;यदि स्मृतिर्न प्रमा तदा स्मृतिः लक्षणेन व्यावर्तनीया ।&lt;br&gt;&#xA;अन्यथातिव्याप्तेः ।&lt;br&gt;&#xA;(तत्केन) तत्कुतः स्मृतिरपोद्यते व्यावर्त्यते ।&lt;br&gt;&#xA;स्मृतिर्व्यावर्तकं न किमपि ।&lt;br&gt;&#xA;लक्षणे ऽस्तीति यावत् ।&lt;br&gt;&#xA;&lt;em&gt;५,५४४फ़्.&lt;/em&gt;&lt;br&gt;&#xA;नन्वनुभूतिरित्युक्त एव स्मृतावप्रसङ्गः ।&lt;br&gt;&#xA;स्मृतिव्यतिरिक्तं ज्ञानमनुभूतिरित्यभिधानात् ।&lt;br&gt;&#xA;नहि स्मृतिः स्मृतिव्यतिरिक्ता भवतीति ।&lt;br&gt;&#xA;मैवम् ।&lt;br&gt;&#xA;स्मृतेरपि स्मृत्यन्तरव्यतिरिक्तत्वसम्भवेनाव्यवच्छेदकत्वात् ।&lt;br&gt;&#xA;स्मृतित्वानधिकरणं ज्ञानमनुभूतिरिति चेत् ।&lt;br&gt;&#xA;किमिदं स्मृतित्वम् ।&lt;br&gt;&#xA;न तावज्जातिः ।&lt;br&gt;&#xA;गुणेषु जातेरनङ्गीकृतत्वात् ।&lt;br&gt;&#xA;संस्कारमात्रजन्यज्ञानत्वं तु न सम्भवति ।&lt;br&gt;&#xA;अदृष्टादिजन्यत्वात् ।&lt;br&gt;&#xA;असाधारणकारणविवक्षायामपि तथा ।&lt;br&gt;&#xA;स्मृतेर्मानसत्वस्य वक्ष्यमाणत्वात् ।&lt;br&gt;&#xA;एतेन नियमेन प्रत्युत्पन्नासाधारणकारणकप्रत्यग्रत्वमनुभूतित्वमित्यप्यवच्छेदकं द्रष्टव्यम् ।&lt;br&gt;&#xA;स्मृतेरपि मानसप्रत्यक्षजन्यायास्तथात्वात् ।&lt;br&gt;&#xA;संस्कारस्य कारणत्वे ऽपि नासौ सत्तामात्रेण स्मृतिं जनयति किन्नामोद्बुद्ध एव ।&lt;br&gt;&#xA;तथाच कथं न प्रत्युत्पन्नासाधारणकारणजन्यत्वम् ।&lt;br&gt;&#xA;अन्यथेन्द्रियादिमा(यमा)त्रमुपादायानुभूतेरपि तन्निराकुर्यात् ।&lt;br&gt;&#xA;किञ्च स्मृतिरपि काचित्प्रत्युत्पन्नसंस्कारजन्या सम्भवत्येव ।&lt;br&gt;&#xA;नचावच्छेदकेन विना नियमो ज्ञातुं शक्यत इति ।&lt;br&gt;&#xA;&lt;em&gt;५,५४९&lt;/em&gt;&lt;br&gt;&#xA;यद्वा अनुभूतिः प्रमाणं चेत्तदा स्मृतावव्याप्तिरिति शेषः ।&lt;br&gt;&#xA;ननु स्मृतिः प्रमाणमेव न भवति ।&lt;br&gt;&#xA;तत्कथं तत्राव्याप्तिदोष इत्यत आहकेनेति ।&lt;br&gt;&#xA;स्मृतिः केन निमित्तेनापोद्यते प्रमाणाद्बहिः क्रियते न केनापीत्यर्थः ।&lt;br&gt;&#xA;तथाहि ।&lt;br&gt;&#xA;किमयथार्थत्वात् ।&lt;br&gt;&#xA;याथार्थ्ये ऽप्यननुभूतित्वाद्वाप्रामाण्ये बाधकाभावाद्वा प्रामाण्ये साधकाभावाद्बाधकसद्भावाद्वा ।&lt;br&gt;&#xA;आद्यं दूषयतिकेनेति ।&lt;br&gt;&#xA;स्मृतिः केन प्रबलेन प्रमाणेनापोद्यते बाध्यते ।&lt;br&gt;&#xA;येन यथार्था न स्यात् ।&lt;br&gt;&#xA;बाधकाभावान्नायथार्थत्वं वाच्यमिति ।&lt;br&gt;&#xA;द्वितीयं निराकरोतिकेनेति ।&lt;br&gt;&#xA;किमनुभूतित्वं प्रमाणलक्षणमिति कृत्वाननुभूतित्वात्स्मृतिरप्रमाणमित्युच्यते किं वा घटादिदृष्टान्तावष्टम्भेन ।&lt;br&gt;&#xA;आद्ये ऽन्योन्याश्रयत्वम् ।&lt;br&gt;&#xA;तथाच केन स्मृतिरपोद्यते ।&lt;br&gt;&#xA;द्वितीये ऽपि स्मृतिरेव केनापोद्यते ।&lt;br&gt;&#xA;अस्मृतित्वेनानुभूतिः कुतो नापोद्यते विशेषाभावादिति ।&lt;br&gt;&#xA;तृतीयमपाकरोतिपूर्वेति ।&lt;br&gt;&#xA;पूर्वानुभूते किं मानमित्युक्ते स्यात् किमुत्तरम् । मनुव्_२,१.५८च्द् ।&lt;br&gt;&#xA;न्यायसुधा-&lt;br&gt;&#xA;यदि स्मृतिरप्रमाणं स्यात्तदा पूर्वानुभूते किं मानमिति प्रश्नो निरुत्तरः स्यात् ।&lt;br&gt;&#xA;स्मृतिव्यतिरिक्तस्य&lt;br&gt;&#xA;तत्प्रमाणस्याभावात् ।&lt;br&gt;&#xA;तथाच साक्ष्यादिलोकव्यवहारो लुप्येत ।&lt;br&gt;&#xA;स्मृतिरेव प्रमाणं किन्तु लिङ्गतयेति चेन्न ।&lt;br&gt;&#xA;तथानुभवाभावात् ।&lt;br&gt;&#xA;अन्यथा साक्षात्कारेण कार्येण कर्मकारकतया घटा(द्य)नुमानमित्यपि स्यात् ।&lt;br&gt;&#xA;चतुर्थं प्रत्याहपूर्वेति ।&lt;br&gt;&#xA;स्मृतिरित्येव हि वक्तव्यम् ।&lt;br&gt;&#xA;वचनाच्चानुभवो ऽनुमीयत इति लोकव्यवहार एवात्र प्रमाणमित्यर्थः ।&lt;br&gt;&#xA;&lt;em&gt;५,५५२&lt;/em&gt;&lt;br&gt;&#xA;ननु यदि स्मृतिः प्रमा स्यात्तदा तत्कारणस्य संस्कारस्यानुप्रमाणत्वं प्रसज्येत ।&lt;br&gt;&#xA;तथाचानुप्रमाणत्रित्वं भज्येत ।&lt;br&gt;&#xA;नहि संस्कारः प्रत्यक्षादिष्वन्तर्भवति ।&lt;br&gt;&#xA;अनिन्द्रियसन्निकर्षत्वादज्ञातकरणत्वाच्चेति पञ्चममपाकरोतिमानसमिति ।&lt;br&gt;&#xA;मानसं तद्धि विज्ञानं &amp;hellip; । मनुव्_२,१.५९अ ।&lt;br&gt;&#xA;न्यायसुधा-&lt;br&gt;&#xA;हि यस्मात्तत्स्मरणं मानसं मनःप्रत्यक्षजं न संस्कारकरणकं ततो नोक्तदोष इति शेषः ।&lt;br&gt;&#xA;असाक्षात्काररूपत्वान्न प्रत्यक्षफलत्वमित्यत उक्तम्विज्ञानमिति ।&lt;br&gt;&#xA;साक्षात्कार इत्यर्थः ।&lt;br&gt;&#xA;स्मरणस्य मानसत्वं साक्षात्कारत्वं च कुत इत्यत आहतच्चेति ।&lt;br&gt;&#xA;&amp;hellip; तच्च साक्षिप्रमाणकम् । मनुव्_२,१.५९ब् ।&lt;br&gt;&#xA;न्यायसुधा-&lt;br&gt;&#xA;तदिति मानसत्वम् ।&lt;br&gt;&#xA;चशब्दात्साक्षात्कारत्वं च ।&lt;br&gt;&#xA;यद्वा द्वयमपि तच्छब्देन परामृश्यते ।&lt;br&gt;&#xA;प्रकृतानुसन्धानार्थश्चशब्दः ।&lt;br&gt;&#xA;&lt;em&gt;५,५५३&lt;/em&gt;&lt;br&gt;&#xA;नन्विन्द्रियाणां प्राप्यकारित्वनियमादतीतेन च मनसः प्राप्तेरयोगात्कथं स्मृतेर्मानसप्रत्यक्षजत्वमित्यत आहअतीतेति ।&lt;br&gt;&#xA;अतीतानागतं यद्वद् योगिभिर्दृश्यते ऽञ्जसा ।&lt;br&gt;&#xA;एवं पूर्वानुभूतं च मनसैवावगम्यते । मनुव्_२,१.५९च्फ़् ।&lt;br&gt;&#xA;न्यायसुधा-&lt;br&gt;&#xA;सन्ति तावद्योगिनो ऽणिमादिसिद्धिसम्पन्ना अतीतानागतदर्शिनः श्रुतिस्मृतीतिहासपुराणप्रसिद्धाः ।&lt;br&gt;&#xA;श्रुत्यादेः सिद्धार्थे प्रामाण्यस्य साधितत्वात् ।&lt;br&gt;&#xA;कर्मविधिसमानयोगक्षेमत्वाच्च योगविधीनाम् ।&lt;br&gt;&#xA;नच तज्ज्ञानमसाक्षात्कारः ।&lt;br&gt;&#xA;श्रुत्यादिना साक्षात्कारत्वप्रतीतेः ।&lt;br&gt;&#xA;तथाहि श्रुतिः’अपश्यमप्यये मायया विश्वकर्मण्यदो जगन्निहितं शुभ्रचक्षुः’ इति ।&lt;br&gt;&#xA;पुराणं च’नारायणप्रसादेन’ इत्यादि ।&lt;br&gt;&#xA;इतिहासो ऽपि’दिव्यं ददामि ते चक्षुः’ इत्यादि ।&lt;br&gt;&#xA;तदिदमुक्तम्अञ्जसेति ।&lt;br&gt;&#xA;साक्षादित्यर्थः ।&lt;br&gt;&#xA;एवञ्च यथा योगिनामिन्द्रियेणैवातीतानागताथर्साक्षात्कारस्तथातीतमपि मनसा स्मर्यत इति को दोषः ।&lt;br&gt;&#xA;नन्विन्द्रियस्यार्थप्राप्तिर्नाम न संयोगः समवायो वेति नियमः ।&lt;br&gt;&#xA;किन्तु प्रत्यासत्तिमात्रम् ।&lt;br&gt;&#xA;अस्ति च तद्योगीन्द्रियाणाम् ।&lt;br&gt;&#xA;तत्तदुपदर्शकयोगजधर्मसहकृतत्वलक्षणमिति चेत् ।&lt;br&gt;&#xA;एवं तर्हि मनसो ऽपि पूर्वानुभवजनितसंस्कारसाचिव्यलक्षणास्त्यतीतार्थेन प्रत्यासत्तिरित्याशयवतोक्तम्पूर्वानुभूतं चेति ।&lt;br&gt;&#xA;&lt;em&gt;५,५५४&lt;/em&gt;&lt;br&gt;&#xA;एतदुक्तं भवति ।&lt;br&gt;&#xA;यदि प्राप्तिः संयोगादिलक्षणा विवक्षिता तदा तदभावो ऽनैकान्तिकः ।&lt;br&gt;&#xA;प्रत्यासत्तिमात्रविवक्षायां त्वसिद्धिरिति ।&lt;br&gt;&#xA;दृष्टान्तकथनं तु प्रत्यासत्तिमात्रस्य साक्षात्कारहेतुतां सम्भावयितुम् ।&lt;br&gt;&#xA;कार्यदर्शनवशाच्चेयं कल्पनासौ नातिप्रसङ्ग इति दर्शयितुं च ।&lt;br&gt;&#xA;एतेन मानसं चेत्स्मरणं स्यान्न संस्कारजं तदाननुभूते ऽप्यु(व्यु)त्पद्येतेति परास्तम् ।&lt;br&gt;&#xA;संस्कारस्य सन्निकर्षस्थानीयतयाङ्गीकृतत्वात् ।&lt;br&gt;&#xA;&lt;em&gt;५,५५७&lt;/em&gt;&lt;br&gt;&#xA;यत्स्मृतेर्मानसत्वं साक्षिसिद्धमित्युक्तं तदभिनयेन दर्शयतिविज्ञातमिति ।&lt;br&gt;&#xA;विज्ञातं मनसा पूर्वं मयैतत् कृतमित्यपि ।&lt;br&gt;&#xA;साक्षादनुभवात् सिद्धं &amp;hellip; । मनुव्_२,१.६०अच् ।&lt;br&gt;&#xA;न्यायसुधा-&lt;br&gt;&#xA;एतन्मया पूर्वं कृतमित्येतन्मया मनसा विज्ञातं स्मृतमपीति स्मरणस्य मानसत्वं साक्षादनुभवात्साक्ष्यनुभवेन सिद्धमिति ।&lt;br&gt;&#xA;यदुक्तं परैः पूर्वानुभवावच्छिन्नार्थगोचरा स्मृतिस्तद्याथार्थ्यादिकमनुविदधाना न स्वयं यथार्थेति, तदसत्, अनुभववच्छुद्धार्थविषयत्वस्यापि&lt;br&gt;&#xA;साक्षिसिद्धत्वादिति दर्शयितुं मयैतत्कृतमित्यपीत्युक्तम् ।&lt;br&gt;&#xA;ननु मनसो ऽप्रत्यक्षत्वात्कथं स्मरणस्य मानसता साक्षिप्रत्यक्षगम्येति चेन्न ।&lt;br&gt;&#xA;तस्य साक्षिवेद्यताया वक्ष्यमाणत्वात् ।&lt;br&gt;&#xA;तथापि कार्यकारणभावो न प्रत्यक्ष इति चेदन्वयव्यतिरेकसचिवस्य साक्षिणस्तत्र प्रामाण्याभ्युपगमात् ।&lt;br&gt;&#xA;ज्ञानं नित्यानुमेयमिति चेन्न ।&lt;br&gt;&#xA;ज्ञातताया निराकरिष्यमाणत्वात् ।&lt;br&gt;&#xA;स्वप्रकाशमिति चेन्न ।&lt;br&gt;&#xA;अनात्वत्वात्, घटवत् ।&lt;br&gt;&#xA;मानसवेद्यता तु निरसिष्यत इत्याशयवानाहकथमेवेति ।&lt;br&gt;&#xA;&amp;hellip; कथमेव ह्यपोद्यते । मनुव्_२,१.६०च्द् ।&lt;br&gt;&#xA;&lt;em&gt;५,५६१&lt;/em&gt;&lt;br&gt;&#xA;न्यायसुधा-&lt;br&gt;&#xA;याथार्थ्यमेवेत्यादिनोक्तस्य प्रकृतोपयोगमाहएवमिति ।&lt;br&gt;&#xA;एवं लक्षणके मानत्रये ब्रह्मादिवस्तुषु ।&lt;br&gt;&#xA;प्रमाणं वेद एवैकस् &amp;hellip; । मनुव्_२,१.६१ ।&lt;br&gt;&#xA;न्यायसुधा-&lt;br&gt;&#xA;यस्मान्मानत्रयमेवंलक्षणकं तस्माद्ब्रह्मादिवस्तुषु वेद एव प्रमाणं न युक्त्यादेस्तत्रावकाशः ।&lt;br&gt;&#xA;इन्द्रियं हि रूपादिमत्येव द्रव्ये प्रवतर्ते ।&lt;br&gt;&#xA;नच ब्रह्मादिकं तथा ।&lt;br&gt;&#xA;अनुमानं च व्याप्तिसापेक्षम् ।&lt;br&gt;&#xA;नच वेदनिरपेक्षस्य तस्य ब्रह्मादौ सञ्चारो ऽस्ति ।&lt;br&gt;&#xA;उपाधिप्रतिपक्षयोस्तु सर्वत्र सम्भवेन व्याप्त्यनिश्चयात् ।&lt;br&gt;&#xA;वेदानुसरणे तु साध्याव्यापकत्वबाधितविषयत्वयोरावश्यकत्वात् ।&lt;br&gt;&#xA;पौरुषेयागमस्तु परतन्त्र एवेति ।&lt;br&gt;&#xA;ततः किमित्यत आहतत्प्रामाण्यं चेति ।&lt;br&gt;&#xA;&amp;hellip; तत्प्रामाण्यं च साधितम् । मनुव्_२,१.६१द् ।&lt;br&gt;&#xA;न्यायसुधा-&lt;br&gt;&#xA;य(त)स्माद्वेदविषये न युक्तेरवकाशस्ततो विरोधो ऽपि स एवोक्त इत्युपपन्नम् ।&lt;br&gt;&#xA;तथाच वेदस्य प्रमाणविरोधाभावात्तत्प्रामाण्यं च साधितम् ।&lt;br&gt;&#xA;यदुक्तं प्राक्’तस्माद्वेदप्रामाण्यमिष्यते’ इति तत्सिद्धमित्यर्थः ।&lt;br&gt;&#xA;। इति श्रीमन्न्यायसुधायां न विलक्षणत्वाधिकरणम् ।&lt;br&gt;&#xA;व्यास(१५)&lt;/p&gt;</description>
    </item>
    <item>
      <title>०२ अभिमान्यधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/02_abhimAnyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/02_abhimAnyadhikaraNam/</guid>
      <description>&lt;p&gt;&lt;em&gt;६,१&lt;/em&gt;&lt;br&gt;&#xA;। अथ श्रीमन्न्यायसुधायां चतुर्थो भागः (अभिमान्यधिकरणम्) ।&lt;br&gt;&#xA;। ओं अभिमानिव्यपदेशस्तु विशेषानुगतिभ्याम् ओं ।&lt;br&gt;&#xA;युक्त्यन्तरविरोधं वेदस्य परिहर्तुमिदमारभ्यते ।&lt;br&gt;&#xA;स्यादेतत् ।&lt;br&gt;&#xA;युक्तिविरोधाः किं प्रत्येकं परिहरणीयाः’ उतोपलक्षणया ।&lt;br&gt;&#xA;नाद्यः ।&lt;br&gt;&#xA;निरसनीययुक्त्याभासानन्त्येन शास्त्रापर्यवसानप्रसङ्गात् ।&lt;br&gt;&#xA;सूत्रत्वव्याघाताच्च ।&lt;br&gt;&#xA;द्वितीये त्वनारम्भ एवास्याधिकरणस्य ।&lt;br&gt;&#xA;निरन्तरातीताधिकरणेनैवोपलक्षणया सकलयुक्तिविरोधानां परिहृतत्वादिति ।&lt;br&gt;&#xA;मैवम् ।&lt;br&gt;&#xA;अभ्यधिकशङ्कासद्भावेन तदुपपत्तेरित्याशयवान्पूर्वपक्षं तावदाहतथापीति ।&lt;br&gt;&#xA;अभिमानिव्यपदेशस् तु विशेषानुगतिभ्याम् । ब्ब्स्_२,१.५ ।&lt;br&gt;&#xA;तथापि मृज्जलादीनां बुद्धिवागादिवाचकः ।&lt;br&gt;&#xA;दृष्टव्याप्तिविरुद्धत्वात् तत्र मानं कथं भवेत् । मनुव्_२,१.६२ ।&lt;br&gt;&#xA;यद्यपि फलव्यभिचारादिविरोधो वेदस्य परिहृतस्तथापीत्यर्थः ।&lt;br&gt;&#xA;मृज्जलादीनामित्यादिपदेन तेजःप्रभृतीनां ग्रहणम् ।&lt;br&gt;&#xA;बुद्धिर्ज्ञानं, वाग्वक्तृत्वज्ञ् ।&lt;br&gt;&#xA;आदिग्रहणेन श्रोतृत्वादिकम् ।&lt;br&gt;&#xA;वेद इत्यनुवर्तते ।&lt;br&gt;&#xA;दृष्टा प्रमिता व्याप्तिर्यस्या युक्तेः सा तथोक्ता ।&lt;br&gt;&#xA;व्याप्तिग्रहणं पक्षधर्मताया अप्युपलक्षणम् ।&lt;br&gt;&#xA;क्वचित्तन्नियमानभ्युपगमात्स्वशब्देनासङ्कीर्तनम् ।&lt;br&gt;&#xA;तया विरुद्धत्वात् ।&lt;br&gt;&#xA;तत्र मृज्जलादीनां बुद्धिवागादौ ।&lt;br&gt;&#xA;कथमित्याक्षेपे ।&lt;br&gt;&#xA;प्रतिपाद्यान्तरं तु नास्त्यप्रतीतेरिति शेषः ।&lt;br&gt;&#xA;&lt;em&gt;६,३फ़्.&lt;/em&gt;&lt;br&gt;&#xA;एतदुक्तं भवति ।&lt;br&gt;&#xA;‘मृदब्रवीत्, आपो ऽब्रुवन्, तत्तेज ऐक्षत, ता आप ऐक्षन्त, ऋणोत ग्रावाणो, विदुषो ऽनुप्राणाः, अहं श्रेयसि व्यूदिरे, आपो वा अकामयन्त’&lt;br&gt;&#xA;इत्यादिवेदस्तावन्न प्रमाणम्, युक्तिविरुद्धार्थाभिधायित्वात्, नीलं नभ इतिवत् ।&lt;br&gt;&#xA;मृज्जलादीनां बुद्धिवागादिमत्त्वं खल्वस्यार्थः ।&lt;br&gt;&#xA;स च, विमता मृन्न वक्त्री मृत्त्वात्सम्प्रतिपन्नमृद्वदित्यादियुक्तिविरुद्धः ।&lt;br&gt;&#xA;तथाच वेदवाक्यान्तरे ऽप्यप्रामाण्यमनुमास्यते ।&lt;br&gt;&#xA;&lt;em&gt;६,४&lt;/em&gt;&lt;br&gt;&#xA;ननु’न विलक्षणत्वात्’ इत्यनेनैव न्यायेनायमपि विरोधः परिहरणीयः ।&lt;br&gt;&#xA;मैवम् ।&lt;br&gt;&#xA;(तन्न्या)न्यायसञ्चाराविषयत्वात् ।&lt;br&gt;&#xA;तत्र हि यथोक्तानुष्ठाने ऽपि फलव्यभिचारश्चेद्धेतुः तदाऽपाततस्तावत्सन्दिग्धविशेषणासिद्धिः ।&lt;br&gt;&#xA;कर्त्रादिवैगुण्यस्यापि सम्भवात् ।&lt;br&gt;&#xA;नित्यत्वेन वेदप्रामाण्यस्य स्थितौ तु विशेषणासिद्धिनिश्चय एव ।&lt;br&gt;&#xA;फलव्यभिचारमात्रस्य हेतुत्वे तु अनैकान्तिकत्वमित्येवं व्याप्तिपक्षधर्मताविरहव्युत्पादनेन युक्तिविरोधः परिहृतः ।&lt;br&gt;&#xA;न चास्या युक्तेर्व्याप्त्याद्यङ्गवैकल्यं सम्बद्धम् ।&lt;br&gt;&#xA;प्रसिद्धमृदादौ तथोपलम्भात् ।&lt;br&gt;&#xA;नच तत्रापि बुद्धयादिसद्भावः, कदापि तत्कार्यस्यादशर्नात् ।&lt;br&gt;&#xA;नापि सम्बद्धमपि व्यभिचीर्णम् ।&lt;br&gt;&#xA;व्यभिचारानुपलम्भात् ।&lt;br&gt;&#xA;नचानुपलम्भमानव्यभिचारमपि सोपाधिकम्, उपाधेरनिरूपणात् ।&lt;br&gt;&#xA;बुद्धयादिमत्त्वे च मृदादीनां शरीरेन्द्रियवत्तापि स्यात् ।&lt;br&gt;&#xA;अकरणकक्रियादर्शनात् ।&lt;br&gt;&#xA;नच तद्युक्तमिन्द्रियादीनामपि वक्तृत्वादिवददर्शनात् ।&lt;br&gt;&#xA;ततो ऽनुकूलतर्कसनाथेनोपाधिव्यभिचारानुपलम्भसहकृतेन सहभागग्राहकेण प्रमाणेन सिद्धा मृत्त्वादीनामवक्तृत्वादिना व्याप्तिः ।&lt;br&gt;&#xA;नच मृदादिषु मृदादित्वं(मृत्त्वादिकं) नास्तीति युक्तम् ।&lt;br&gt;&#xA;व्याघातात् ।&lt;br&gt;&#xA;मृदब्रवीदित्यादिप्रयोगाच्च ।&lt;br&gt;&#xA;ततः पक्षधर्मतापि सिद्धैवेति ।&lt;br&gt;&#xA;&lt;em&gt;६,८&lt;/em&gt;&lt;br&gt;&#xA;ननु च नित्यतया वेदस्य प्रामाण्ये व्यवस्थिते तद्विरुद्धाया युक्तेरेवाप्रामाण्यमुचितमिति ।&lt;br&gt;&#xA;मैवम् ।&lt;br&gt;&#xA;व्याप्तिपक्षधर्मतोपेताया युक्तेरपि निरवकाशत्वात् ।&lt;br&gt;&#xA;ततश्च सत्प्रतिपक्षतया निश्चायकत्वाभावेनाप्रामाण्यं वेदस्य ।&lt;br&gt;&#xA;ननु प्रसिद्धमृदादिपक्षीकारे सिद्धसाधनता ।&lt;br&gt;&#xA;पक्षसपक्षभेदाभावश्च ।&lt;br&gt;&#xA;सपक्षान्तरस्वीकारे तत्र मृत्त्वाद्यभावः ।&lt;br&gt;&#xA;जडत्वस्य हेतूकरणे त्वसिद्धिः स्यात् ।&lt;br&gt;&#xA;तस्मादादिकालीनं मृदादिकं पक्षयितव्यम् ।&lt;br&gt;&#xA;नच तत् प्रत्यक्षादिसिद्धमिति वेद एवोपजीव्यः ।&lt;br&gt;&#xA;तथाच धर्मिग्राहकप्रमाणविरोधादप्रामाण्यं युक्तेरिति चेन्न ।&lt;br&gt;&#xA;व्याप्त्यादिमत्यास्तदसम्भवात् ।&lt;br&gt;&#xA;आदिकालीनमृदादिस्वरूपपरवाक्यान्तरेणपरिदृश्यमानकार्यलिङ्गेन धर्मिग्रहोपपत्तेः ।&lt;br&gt;&#xA;एतेन वैदिके ऽर्थे युक्तेरवकाशाभावान्न तद्विरोधकत्वमित्यपास्तम् ।&lt;br&gt;&#xA;तदेवं मृदब्रवीदित्यादिवेदवाक्यानां युक्तिविरुद्धत्वेनाप्रामाण्ये वेदत्वात्’यतो वा इमानि (भूतानि)’ इत्यादिवाक्यानामप्यप्रामाण्यान्न&lt;br&gt;&#xA;वेदसमन्वयेन ब्रह्मणो जगत्कारणत्वसिद्धिरिति ।&lt;br&gt;&#xA;&lt;em&gt;६,१३&lt;/em&gt;&lt;br&gt;&#xA;सिद्धान्तमाहतत इति ।&lt;br&gt;&#xA;ततस्तन्नामकः कश्चित् पुमानन्यो भवेदिति ।&lt;br&gt;&#xA;युक्तयागमाविरोधेन प्राप्तमत्राभिधीयते । मनुव्_२,१.६३ ।&lt;br&gt;&#xA;वेदस्य युक्तेश्च निरवकाशत्वं तत इति परामृशति ।&lt;br&gt;&#xA;तन्नामको मृदादिनामकः कश्चिदिति अस्मदाद्यतीन्द्रियत्वमभिप्रैति ।&lt;br&gt;&#xA;पुमांश्चेतनो ऽन्यो ऽस्मदादिविलक्षणो ऽन्तर्धानादिशक्तिमान्भवेत् ।&lt;br&gt;&#xA;अस्यां श्रुतौ वक्तृत्वादिना प्रतिपाद्यत इति शेषः ।&lt;br&gt;&#xA;इतिशब्दस्य प्राप्तमित्यनेनान्वयः ।&lt;br&gt;&#xA;प्राप्तं प्रमितम् ।&lt;br&gt;&#xA;युक्त्यागमविरोधेनेत्यर्थापत्तिं सूचयति ।&lt;br&gt;&#xA;ततश्चायमर्थः ।&lt;br&gt;&#xA;न मृदब्रवीदित्यादिवाक्यानां युक्तिविरोधेनाप्रामाण्यं वक्तव्यम् ।&lt;br&gt;&#xA;अत्र मृदादिशब्दस्य चेतनविषयत्वात् ।&lt;br&gt;&#xA;तथाच तत्पक्षीकारे हेतोरसिद्धेः ।&lt;br&gt;&#xA;शब्दमात्रेण हेतुत्वे अतिप्रसङ्गात् ।&lt;br&gt;&#xA;अचेतनमृदादिपक्षीकारे च प्रकृताविरोधात् ।&lt;br&gt;&#xA;ननु कथं चेतनेषु मृदादिशब्द(प्र)वृत्तिः ।&lt;br&gt;&#xA;अभिधानशक्त्येति ब्रूमः ।&lt;br&gt;&#xA;मृदाद्यभिमानित्वात् ।&lt;br&gt;&#xA;पृथिव्यादिषु तदभिमतत्वेन मृदादिशब्दप्रवृत्तिः ।&lt;br&gt;&#xA;नन्वेते ऽभिमानिनः किमभिमतार्थव्यापिनस्तदेकदेशवृत्तयो वा ।&lt;br&gt;&#xA;आद्ये(ऽपि) सदेहा विदेहा वा ।&lt;br&gt;&#xA;आद्ये तदुपलम्भप्रसङ्गः ।&lt;br&gt;&#xA;द्वितीये तेषामिन्द्रियाभावेन वक्तृत्वाद्यनुपपत्तौ पुनर्युक्तिविरोधतादवस्थ्यम् ।&lt;br&gt;&#xA;तृतीये तद्वैयर्थ्यम् तदनधिष्ठितप्रदेशवत् प्रदेशान्तरप्रवृत्तिसम्भवादिति ।&lt;br&gt;&#xA;मैवम् ।&lt;br&gt;&#xA;व्यापकानां सदेहानामपि पिशाचादिवदन्तर्धानशक्तियोगाददृश्यत्वोपपत्तेः ।&lt;br&gt;&#xA;&lt;em&gt;६,१६&lt;/em&gt;&lt;br&gt;&#xA;नन्वेवं सति कल्पनागौरवमापद्येत ।&lt;br&gt;&#xA;केषाञ्चिच्चेतनानां मृदाद्यभिमानित्वं ततस्तच्छब्दानां तेषु वृविर्व्यापकत्वं सदेहत्वमन्तर्धानशक्तिस्तत्परता च श्रुतेरित्यनेकस्य कल्प्यमानत्वात् ।&lt;br&gt;&#xA;मैवम् ।&lt;br&gt;&#xA;अर्थापत्तितः सर्वस्यास्य सिद्धत्वात् ।&lt;br&gt;&#xA;श्रुतिर्हि मृदादीनां वक्तृत्वादिकं प्रतिपादयति, युक्तिश्च तदभावम् ।&lt;br&gt;&#xA;न(च)वास्तवो विरोधः सम्भवति ।&lt;br&gt;&#xA;वस्तुविकल्पापत्तेः ।&lt;br&gt;&#xA;नचायं विरोधो विनैतत्कल्पनया शाम्यति ।&lt;br&gt;&#xA;जडस्वीकारे युक्तिविरोधात् ।&lt;br&gt;&#xA;अनभिमानिस्वीकारे च पृथक् शब्दशक्तौ प्रमाणाभावात् ।&lt;br&gt;&#xA;अव्यापकत्वाद्यङ्गीकारे चोक्तानुपपत्तेः ।&lt;br&gt;&#xA;नच श्रुतियुक्त्योरन्यतराप्रामाण्येनाप्युपपद्यत एतदिति वाच्यम् ।&lt;br&gt;&#xA;उक्तरीत्या द्वयोरपि निरवकाशत्वात् ।&lt;br&gt;&#xA;नहि परेणापि विद्वेषेणैवागमाप्रामाण्यमभिधातुं युक्तम् ।&lt;br&gt;&#xA;किन्नामोपपत्तिमाश्रित्यैव ।&lt;br&gt;&#xA;तथाच कथं वेदप्रामाण्ये ऽपि न दीयते दृष्टिः ।&lt;br&gt;&#xA;तदेवं युक्त्यागमविरोधेनास्यार्थस्य प्राप्तत्वान्न किञ्चित्कल्पनागौरवमिति ।&lt;br&gt;&#xA;नन्वेतदुत्सूत्रितं कथमुच्यत इत्यत आहअत्रेति ।&lt;br&gt;&#xA;&lt;em&gt;६,१६फ़्.&lt;/em&gt;&lt;br&gt;&#xA;इत्युक्तमेतत्सर्वम् अत्र’अभिमानिव्यपदेशस्तु विशेषानुगतिभ्यामिति’ सूत्रे ऽभिधीयत इत्यर्थः ।&lt;br&gt;&#xA;यद्वात्राभिधीयत इति सिद्धान्तोपक्रमवाक्यम् ।&lt;br&gt;&#xA;तस्यैवं प्राप्ते सूत्रकृता समाधानमभिधीयत इत्यर्थः ।&lt;br&gt;&#xA;एवं सूत्रमवतार्य तत इत्यादिना व्याख्यातमिति ।&lt;br&gt;&#xA;&lt;em&gt;६,१८&lt;/em&gt;&lt;br&gt;&#xA;यदुक्तं तन्नामक इति मृदादिशब्दवाच्यत्वं देवतायास्तदनुपपन्नम् ।&lt;br&gt;&#xA;अयोगादनुयोगाच्च ।&lt;br&gt;&#xA;मृदादिशब्दाः खल्वचेतनेष्वेव रूढाः ।&lt;br&gt;&#xA;न देवतायाम् ।&lt;br&gt;&#xA;लक्षणाश्रयणेनापि श्रुतियुक्तिविरोधशान्तिर्भविष्यति ।&lt;br&gt;&#xA;नापि वचनवृत्तिं सूत्रकृदाहेत्यत आहबालरूढिमिति ।&lt;br&gt;&#xA;बालरूढिं विनैवापि विद्वद्रूढिसमाश्रयात् ।&lt;br&gt;&#xA;तत्तन्नामान एवैते तत्तद्वस्त्वभिमानिनः । मनुव्_२,१.६४ ।&lt;br&gt;&#xA;सन्ति &amp;hellip; । मनुव्_२,१.६५अ ।&lt;br&gt;&#xA;&lt;em&gt;६,१९&lt;/em&gt;&lt;br&gt;&#xA;एते पृथिवीवरुणादयस्तत्तन्नामान एव सन्ति ।&lt;br&gt;&#xA;तानि तानि मृदादीनि नामानि वाचकानि येषां ते तथोक्ताः ।&lt;br&gt;&#xA;नतु तानि लक्षकाणीत्येवशब्दार्थः ।&lt;br&gt;&#xA;सन्ति भवन्ति ।&lt;br&gt;&#xA;अयोगपरिहाराय उक्तम्बालेति ।&lt;br&gt;&#xA;अविद्वद्रूढ्यभावे ऽपि विद्वद्रूढिसद्भावात् ।&lt;br&gt;&#xA;मृदादिशब्दास्तावद्देवताविषया इत्यर्थापत्तिसिद्धम् ।&lt;br&gt;&#xA;मुख्यासम्भव एव च जघन्यवृत्तिराश्रयणीया ।&lt;br&gt;&#xA;नचात्र बाधकमस्तीति वैदिकप्रयोगादेव बाधकाभावसहिताद्विद्वद्रूढिरवगम्यते ।&lt;br&gt;&#xA;यच्चोक्तं वचनवृत्त्यङ्गीकारः प्रकृतानुपयोगीति तत्परिहारायोक्तं तत्तन्मृदादिवस्त्वभिमानिन इति ।&lt;br&gt;&#xA;अयमर्थः ।&lt;br&gt;&#xA;मृदादिशब्दानां चेतनविषयतामात्रेण प्रकृतविरोधशान्तावपि वस्तुस्थितिं विजिज्ञापयिषता सूत्रकारेण व्यपदेशस्त्विति तुशब्देन मुख्यवृत्तिः&lt;br&gt;&#xA;सूचिता ।&lt;br&gt;&#xA;तत्रोपपत्तिज्ञापनायाभिमानीति चोक्तम् ।&lt;br&gt;&#xA;अन्यथा चेननव्यपदेश इत्यवक्ष्यत् ।&lt;br&gt;&#xA;अभिमानी खल्वभिमतस्य सत्तादेः प्रयोजकः ।&lt;br&gt;&#xA;ततश्च तदधीनत्वादिति न्यायेन स एव (तन्मु)मुख्यार्थ इति ।&lt;br&gt;&#xA;तदेतत् अस्माभिः सूत्रं व्याकुर्वद्भिरभिहितमिति ।&lt;br&gt;&#xA;नन्वत्र तन्नामक इत्येकवचनं प्रक्रम्य तत्तन्नामान इति बहुवचनप्रयोगे किन्निमित्तम् ।&lt;br&gt;&#xA;तथा भाष्ये ऽपि’अभिमानिदेवता तत्र व्यपदिश्यते ।&lt;br&gt;&#xA;तासां च’ इत्यादि ।&lt;br&gt;&#xA;उच्यते ।&lt;br&gt;&#xA;अ(त्रा)भिमानिव्यपदेश इत्यभिमानिशब्दो ह्येकवचनान्तः समस्तः ।&lt;br&gt;&#xA;व्यपदेशशब्दस्यैकवचनान्तत्वात् ।&lt;br&gt;&#xA;नहि बहूनामेको व्यपदेश इति सम्भवति ।&lt;br&gt;&#xA;उत्तरसूत्रे चैकवचनमेव ।&lt;br&gt;&#xA;अतो यथासूत्रं प्रथमं व्याख्यातम् ।&lt;br&gt;&#xA;अथेदानीं प्रा(प्रमा)णसंवादिघटनाय जाताविदमेकवचनमित्याशयवता बहुवचनं प्रयुक्तमिति ।&lt;br&gt;&#xA;&lt;em&gt;६,२३&lt;/em&gt;&lt;br&gt;&#xA;अभिमानिनां प्रादेशिकत्वविदेहत्वयोर्वैयर्थ्यवक्तृत्वाद्यनुपपत्ती ।&lt;br&gt;&#xA;व्याप्तानां सदेहत्वे ऽनुपलम्भबाध इत्येतत्परिहाराय विशेषानुगतिभ्यामिति सूत्रखण्डं कश्चिदन्य इति तात्पर्यतो व्याख्यातम् ।&lt;br&gt;&#xA;तत्प्रपञ्चयतितेषामिति ।&lt;br&gt;&#xA;&amp;hellip; तेषां विशेषेण शक्तिरन्येभ्य उच्यते । मनुव्_२,१.६५अब् ।&lt;br&gt;&#xA;विशेषेणातिशयेन ।&lt;br&gt;&#xA;अन्येभ्यो ऽस्मदादिभ्यः ।&lt;br&gt;&#xA;व्याप्तिश्चोच्यत इति सम्बन्धः ।&lt;br&gt;&#xA;देहवत्त्वस्याप्युपलक्षणमेतत् ।&lt;br&gt;&#xA;यद्यप्येतत्सर्वमर्थापत्त्यैव लब्धम् ।&lt;br&gt;&#xA;अन्यथा विरोधशान्तेरेवापयर्वसानात् ।&lt;br&gt;&#xA;तथाप्युच्यत इति पृथिव्याद्यभिमानिन्य इत्यागममप्यत्र संवा(दयति)दिनं दर्शयति ।&lt;br&gt;&#xA;यद्यप्यत्राकाङ्क्षानुसारेण व्याप्तिमादावुक्त्वा शक्तिविशेषो ऽनन्तरमभिधातव्यः ।&lt;br&gt;&#xA;तथाप्यल्पाच्तरस्य पूर्वनिपातमनुसृत्य प्रवृत्तं सूत्रमनुगच्छता क्रमो भग्नः ।&lt;br&gt;&#xA;&lt;em&gt;६,२४&lt;/em&gt;&lt;br&gt;&#xA;ननु च पृथिव्याद्यभिमानिन्य इति वाक्यं कथमुपादेयम् ऽआत्मनि चैवं विचित्राश्च हिऽ, उत्क्रान्तिगत्यागतीनामित्याद्यागामिसूत्रेणाचिन्त्यशक्तेः&lt;br&gt;&#xA;सर्वगतत्वस्य च विरुद्धत्वादित्यत आह उक्तानुसारेणेति ।&lt;br&gt;&#xA;व्याप्तिश्चोक्तानुसारेण &amp;hellip; । मनुव्_२,१.६५च् ।&lt;br&gt;&#xA;आत्मनि चैवमित्याद्युक्तानुसारेण शक्तिर्व्याप्तिश्चोच्यत इत्यन्वयः ।&lt;br&gt;&#xA;स्यादयं विरोधो यदि शक्तिर्व्याप्तिश्च निरवधिकात्रोच्यते ।&lt;br&gt;&#xA;न चैवम् ।&lt;br&gt;&#xA;प्रमाणान्तरानुसारेणान्तर्धानादिशक्तेरभिमतार्थव्याप्तेश्च प्रतिपाद्यताङ्गीकारादिति ।&lt;br&gt;&#xA;&lt;em&gt;६,२५&lt;/em&gt;&lt;br&gt;&#xA;एवमस्मदाद्यपेक्षयाभिमानिनामनुपलम्भमङ्गीकृत्य तद्बाधः परिहृतः ।&lt;br&gt;&#xA;इदानीमसिद्धश्चासावित्याहदृश्यन्ते चेति ।&lt;br&gt;&#xA;&amp;hellip; दृश्यन्ते चाधिकारिभिः । मनुव्_२,१.६५द् ।&lt;br&gt;&#xA;अधिकारिभिरन्तर्हितार्थदर्शनसमर्थैर्योगिभिः ।&lt;br&gt;&#xA;एतच्च (भाष्योदा) उदाहृतस्मृतिसिद्धम् ।&lt;br&gt;&#xA;एतेन’दृश्यते च’ इति सूत्रं व्याख्यातं भवति ।&lt;br&gt;&#xA;&lt;em&gt;६,२६&lt;/em&gt;&lt;br&gt;&#xA;ये तु मीमांसकम्मन्या विग्रहवती देवतां न सहन्ते ते ऽप्यनेनैव निरस्ता भवन्ति ।&lt;br&gt;&#xA;अर्थापत्त्या प्रत्यक्षेण च तत्सिद्धेः ।&lt;br&gt;&#xA;समर्थितं चागमानां सिद्धार्थे प्रामाण्यम् ।&lt;br&gt;&#xA;अनुपलम्भः अनेकत्र युगपत्सन्निधानं च शक्तिविशेषादुपपद्यते पिशाचादिवत् ।&lt;br&gt;&#xA;नच पिशाचादयो ऽपि न सन्ति ।&lt;br&gt;&#xA;मन्त्रौषधादिनास्मदादिभिरप्युपलभ्यमानत्वात् ।&lt;br&gt;&#xA;अर्थक्रियया संवादेन च प्रामाण्योपपत्तेः ।&lt;br&gt;&#xA;वक्ष्यति च सूत्रकारो’देवादिवत्’ इत्युक्त्वा तत्रापि विप्रतिपन्नं प्रति’अपि लोकः’ इति ।&lt;br&gt;&#xA;किञ्चेन्द्राग्निवरुणादिपदं कस्यचिद्वाचकं पदत्वात् गोपदवत् ।&lt;br&gt;&#xA;नचाचेतनमात्रे तत्प्रयोगो ऽस्ति ।&lt;br&gt;&#xA;नच चेतनो मुक्तः प्रलीनो वा तद्वाच्यः ।&lt;br&gt;&#xA;जगद्वयापारसम्बन्धिन्यपि प्रयोगात् ।&lt;br&gt;&#xA;नचासौ विग्रहविधुरः सम्भवतीत्यलम् ।&lt;br&gt;&#xA;&lt;em&gt;६,२९&lt;/em&gt;&lt;br&gt;&#xA;ननु तथापि मृदब्रवीदित्यादिवेदस्याबोधकत्वलक्षणमप्रामाण्यं दुर्निवारम् ।&lt;br&gt;&#xA;तथाहि ।&lt;br&gt;&#xA;यद्यपि वाक्यतापन्नानि पदानि वाक्यार्थं पदार्थानामन्योन्यसंसर्गविशेषरूपमपूर्वमेवावगमयन्ति, तथापि&lt;br&gt;&#xA;पदार्थैर्वाच्यवाचकभावरूपसम्बन्धप्रतिपत्तिलक्षणां व्युत्पत्तिमपेक्षन्ते अन्वयव्यतिरेकाभ्यां तथावधारणात् ।&lt;br&gt;&#xA;नच मृदादिशब्दानां पृथिव्यादिषु देवतासु व्युत्पत्तिस्सम्भवति ।&lt;br&gt;&#xA;सम्बन्ध(ज्ञान)स्य सम्बन्धिज्ञानसापेक्षत्वात् ।&lt;br&gt;&#xA;प्रतिसम्बन्धिरूपायाश्च देवतायाः प्रत्यक्षेण दुरधिगमत्वात् ।&lt;br&gt;&#xA;लिङ्गाभावेनानुमानायोगात् ।&lt;br&gt;&#xA;नच शब्दतस्तदवगमः ।&lt;br&gt;&#xA;सत्यां व्युत्पत्तौ शब्दतो देवतागमः, सति च तस्मिन्व्युत्पत्तिरिति परस्पराश्रयत्वात् ।&lt;br&gt;&#xA;नच शब्दविशेषस्यागृहीतसङ्गतिकस्यैव बोधकत्वम् ।&lt;br&gt;&#xA;अदृष्टकल्पनाप्रसङ्गात् ।&lt;br&gt;&#xA;यद्यपि दृश्यते चेत्युक्तम् ।&lt;br&gt;&#xA;तथाप्यस्मदादीनां व्युत्पत्यनुपपत्तिरेव ।&lt;br&gt;&#xA;देवतादर्शनं तु (च)योगिनां वेदार्थज्ञानोत्तरभावनाजन्यमङ्गीक्रियत इति न व्युत्पत्तिहेतुः ।&lt;br&gt;&#xA;लक्षणापि वाच्यार्थदर्शनं विनानुपपन्नैवेत्यत आहशास्त्रोक्तेति ।&lt;br&gt;&#xA;शास्त्रोक्तवस्तुनश्चैव व्युत्पत्तिः शास्त्रलिङ्गतः । मनुव्_२,१.६६अब् ।&lt;br&gt;&#xA;चशब्दो ऽप्यर्थः ।&lt;br&gt;&#xA;एवशब्दः सामर्थ्याच्छास्त्रशब्देन सम्बन्धनीयः ।&lt;br&gt;&#xA;शास्त्रैकसमधिगम्यवस्तुन इति ।&lt;br&gt;&#xA;प्रत्यक्षाद्यगम्याया अपि देवताया इति यावत् ।&lt;br&gt;&#xA;वस्तुनो व्युत्पत्तिरति मृदादिशब्दस्य तत्सम्बन्धिवाचकत्वप्रतिपत्तिरित्यर्थः ।&lt;br&gt;&#xA;युज्यत इति शेषः ।&lt;br&gt;&#xA;अनेन च एवशब्दस्य सम्बन्धः ।&lt;br&gt;&#xA;शास्त्रलिङ्गतस्तज्ज्ञानसम्भवादिति शेषः ।&lt;br&gt;&#xA;&lt;em&gt;६,३३फ़्.&lt;/em&gt;&lt;br&gt;&#xA;यद्वा शास्त्रोक्तवस्तुनो ऽपि शास्त्रलिङ्गतो ऽधिगतिसम्भवात्तत्र शब्दस्य व्युत्पत्तिर्युज्यत इति योजना ।&lt;br&gt;&#xA;देवताया&lt;br&gt;&#xA;इति वक्तव्ये शास्त्रोक्तवस्तुनश्चेति वचनं शङ्कानुवादरूपम् ।&lt;br&gt;&#xA;शास्त्रमेव लिङ्गं शास्त्रलिङ्गम् ।&lt;br&gt;&#xA;मृदब्रवीदित्यादिशास्त्रादेवोपपत्तिविरोधसहितान्मृदादिशब्दवाच्यतयैव देवतास्वरूपमवगम्यत इति ।&lt;br&gt;&#xA;&lt;em&gt;६,३४&lt;/em&gt;&lt;br&gt;&#xA;यद्वा शास्त्रं तैस्तैः प्रणीतं तत्सद्भावे लिङ्गम् ।&lt;br&gt;&#xA;नहि वेदादन्यद्वाक्यं वक्तारमन्तरेणोपपद्यते ।&lt;br&gt;&#xA;ततश्च वचनलिङ्गानुमिते वक्तरि वृद्धैरन्यान्प्रति मृदादिशब्दाः शक्यव्युत्पादनाः ।&lt;br&gt;&#xA;यद्वा शास्त्रं शासनम् ।&lt;br&gt;&#xA;वर्षणाद्युपलक्षणमेतत् ।&lt;br&gt;&#xA;नहि वर्षणादिक्रिया विकर्तृका सम्भवति ।&lt;br&gt;&#xA;तथाच तयानुमिते कतर्रि शक्य(त)न्त एव वृद्धैः श(ब्दो)ब्दा व्युत्पादयितुम् ।&lt;br&gt;&#xA;अथवा शास्त्रोक्तं लिङ्गमव्यभिचरितो धर्मः शास्त्रलिङ्गम् ।&lt;br&gt;&#xA;पाशहस्तत्वसहस्राक्षत्वादिशास्त्रोक्ततत्तद्देवतालक्षणान्युपादाय व्युत्पादनं शक्यमेव ।&lt;br&gt;&#xA;यथा खलु लोके यथा मुद्गस्तथा मुद्गपर्णी, यथा माषस्तथा माषपर्णी, दीर्घग्रीवादिमान्पशुरुष्ष इति लक्षणान्युपादाय मुद्गपर्णीत्यार्(ण्या)दिशब्दा&lt;br&gt;&#xA;व्युत्पाद्यन्ते, तथा यः पाशहस्तत्वादिमान्सो ऽबादिशब्दार्थ इति व्युत्पादनं सुवचन(कर)मेव ।&lt;br&gt;&#xA;पाशादिशब्दास्तु लोकत एव गृहीतसङ्गतयः ।&lt;br&gt;&#xA;समासस्य वाक्यत्वेन व्युत्पत्त्यनपेक्षत्वमिति न कश्चिद्विरोधः ।&lt;br&gt;&#xA;न केवलं मृदादिशब्दानामयं व्युत्पत्तिप्रकारः ।&lt;br&gt;&#xA;किन्नामातीन्द्रिये धर्मादावपि ।&lt;br&gt;&#xA;ततश्चैवं वेदप्रामाण्यमाक्षिपतो ऽतीन्द्रियाथर्व्यवहारमात्रविलयप्रसङ्ग इति सूचयितुं शास्त्रोक्तवस्तुनश्चेति सामान्येनोक्तम् ।&lt;br&gt;&#xA;&lt;em&gt;६,३६&lt;/em&gt;&lt;br&gt;&#xA;एवं तर्हि कुटिलिकेयं व्युत्पत्तिर्दुबर्ला ।&lt;br&gt;&#xA;साक्षात्कृते तु मृदादावेव प्रबला ततश्च देवतानां मुख्यप्रतिपाद्यत्वमित्ययुक्तम् ।&lt;br&gt;&#xA;किन्तु मृदादीनामेव ।&lt;br&gt;&#xA;व्युत्पत्त्यनुसारित्वात्प्रतिपादनस्येत्यत आहव्युत्पत्तिरिति ।&lt;br&gt;&#xA;व्युत्पत्तिः सा बलवती मूर्खव्युत्पत्तिता हि यत् । मनुव्_२,१.६६च्द् ।&lt;br&gt;&#xA;&lt;em&gt;६,३६फ़्.&lt;/em&gt;&lt;br&gt;&#xA;सेति ।&lt;br&gt;&#xA;या विदितशब्दशक्तिभिर्वृद्धैः शास्त्रलिङ्गतः सम्पादिता ।&lt;br&gt;&#xA;मूर्खैरविदितशक्तिभिर्व्युत्पादिता ।&lt;br&gt;&#xA;व्युत्पत्तिर्मूर्खव्युत्पत्तिः ।&lt;br&gt;&#xA;हिशब्दो हेतुसूचकः ।&lt;br&gt;&#xA;नहि व्युत्पत्तिविषयस्य परोक्षत्वमपरोक्षत्वं च व्युत्पत्तेर्दैर्बल्ये प्राबल्ये च कारणम् ।&lt;br&gt;&#xA;अपि तर्हि व्युत्पादकस्य (शब्द)शक्तितत्त्वज्ञत्त्वम् ।&lt;br&gt;&#xA;तदनुसारेण व्युत्पादनं प्राबल्ये, अन्यत्तु दौर्बल्ये ।&lt;br&gt;&#xA;अन्यथैखण्डे साक्षात्कृते चन्दनशब्दस्य व्युत्पत्तिः प्रबला ।&lt;br&gt;&#xA;लिङ्गतो ऽपि ज्ञापिते चन्दने दुबर्लेति स्यात् ।&lt;br&gt;&#xA;अस्ति चेदं कारणं प्रकृते ।&lt;br&gt;&#xA;इतीयमेव प्रबला नेतरेति ।&lt;br&gt;&#xA;यत् यस्मादे(वं)वैतत् तस्मात्तत्तन्नामान एवैत इति पूर्वेण सम्बन्धः ।&lt;br&gt;&#xA;&lt;em&gt;६,३८&lt;/em&gt;&lt;br&gt;&#xA;नन्वेतदयुक्तम् ।&lt;br&gt;&#xA;यद्युक्तिविरोधेन वेदस्य स्वार्थात्प्रच्यावनम् ।&lt;br&gt;&#xA;तस्य सकलप्रमाणापेक्षया च प्राबल्यम् ।&lt;br&gt;&#xA;यत्क्वचित्स्वार्थात्प्रच्यावनं तदुपजीव्यविरोध एव ।&lt;br&gt;&#xA;नचात्र तथेत्यत आहदृढेति ।&lt;br&gt;&#xA;दृढयुक्तिविरोधे तु सर्वत्र न्याय ईदृशः । मनुव्_२,१.६७अब् ।&lt;br&gt;&#xA;विरोधे वेदस्येति शेषः ।&lt;br&gt;&#xA;अयं भावः ।&lt;br&gt;&#xA;श्रुतेरर्थप्रच्यावनस्यायुक्ततां वदतः को ऽभिसन्धिः ।&lt;br&gt;&#xA;किं विरुद्धयोरेवाप्रामाण्यमुतागमविरुद्धाया युक्तेरप्रामाण्यम् ।&lt;br&gt;&#xA;नाद्यः ।&lt;br&gt;&#xA;वस्तुविकल्पप्रसङ्गात् ।&lt;br&gt;&#xA;न द्वितीयः ।&lt;br&gt;&#xA;व्याप्तिपक्षधर्मतोपेतायास्तदयोगात् ।&lt;br&gt;&#xA;कथं तर्ह्युपजीव्यविरोधे त्वित्याद्युक्तमिति चेत् ।&lt;br&gt;&#xA;उपलक्षणत्वेनेति ब्रूमः ।&lt;br&gt;&#xA;उपजीव्यं खलु नोपजीव्यमित्येव बाधकम् ।&lt;br&gt;&#xA;किन्तु प्रबलत्वेन ।&lt;br&gt;&#xA;तद्यदि युक्त्यन्तरस्यापि स्यात्तदा कुतो न बाधकतेति ।&lt;br&gt;&#xA;यद्वाधिकरणोपाधिमनेनाह ।&lt;br&gt;&#xA;न केवलमत्रोदाहरणे ।&lt;br&gt;&#xA;किन्तु सर्वत्रापि वेदवाक्ये प्रमितव्याप्तिपक्षधर्मतावद्यक्तिविरोधे सतीदृश एवान्यथार्थस्वीकारेण विरोधपरिहारो न्यायः प्रकारो द्रष्टव्य इति ।&lt;/p&gt;</description>
    </item>
    <item>
      <title>०३ असदधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/03_asadadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/03_asadadhikaraNam/</guid>
      <description>&lt;p&gt;&lt;em&gt;६,४०&lt;/em&gt;&lt;br&gt;&#xA;। ओं असदिति चेन्न प्रतिषेधमात्रत्वात् ओं ।&lt;br&gt;&#xA;ननु च(चा)नारम्भणीयमेवेदमधिकरणम्’न विलक्षणत्वात्’ इत्यनेनैव वेदस्य सकलयुक्तिविरोधानां परिहृततत्वात्,&lt;br&gt;&#xA;दृढयुक्तिविरोधपरिहारस्य चाभिमान्यधिकरणन्यायसिद्धत्वात्, इत्यतो गतार्थतां परिहरन्नधिकरणस्योपाधिमा(प्या)हअल्पवाक्येति ।&lt;br&gt;&#xA;असद् इति चेन् न प्रतिषेधमात्रत्वात् । ब्ब्स्_२,१.७ ।&lt;br&gt;&#xA;अल्पवाक्ययुता युक्तिर्बहुलैव विरोधिनी । मनुव्_२,१.६७च्द् ।&lt;br&gt;&#xA;यत्र तत्र कथं वस्तुनिर्णयः स्यादितीरिते ।&lt;br&gt;&#xA;विरोधियुक्तिबाहुल्यादिति न्यायो विनिश्चितः । मनुव्_२,१.६८ ।&lt;br&gt;&#xA;&lt;em&gt;६,४१&lt;/em&gt;&lt;br&gt;&#xA;यत्र यदा वेदस्य वाक्ययुता युक्तिर्विरोधिनी स्यात्, तत्र तदा, वस्तुनिर्णयः कथं स्यात् इति पूर्वपक्षिणेरिते सति तद्विरोधियुक्तीनां बाहुल्यात्&lt;br&gt;&#xA;प्राबल्यात् वस्तुनिर्णयो भवेदिति सिद्धान्तः ।&lt;br&gt;&#xA;इत्येषो ऽत्राधिकरणे न्यायो विनिश्चितः ।&lt;br&gt;&#xA;एतदुक्तं भवति ।&lt;br&gt;&#xA;पूर्वाधिकरणे प्रत्यक्षादिगृहीतव्याप्त्यादिमत्त्वेन दृढया युक्त्या विरुद्धत्वाद्वेदैकदेशस्याप्रामाण्ये सति तद्दृष्टान्तेन ब्रह्मणो&lt;br&gt;&#xA;जगत्कारणत्वाभिधायकस्यापि वेदस्य वेदत्वादप्रामाण्ये तदसिद्धिरिति पूर्वः पक्षः ।&lt;br&gt;&#xA;सिद्धान्तस्तु युक्तिवद्वेदस्याप्यपौरुषेयत्वेन दृढत्वात् वास्तवविरोधस्यानुपपत्तेः अविरुद्धाथर्कल्पनोपपत्तेः नाप्रामाण्यमिति ।&lt;br&gt;&#xA;&lt;em&gt;६,४२&lt;/em&gt;&lt;br&gt;&#xA;इह पुनर्वेदवाक्यान्तरसंवादेन सुदृढया युक्त्या विरुद्धत्वाद्ब्रह्मणो जगत्कारणत्वाभिधात्रीणां श्रुतीनामेव तत्र प्रामाण्यानुपपत्तौ&lt;br&gt;&#xA;प्रथमाध्यायोक्तवस्तुनिर्णयो न भवेदिति पूर्वः पक्षः ।&lt;br&gt;&#xA;सिद्धान्तस्तु ।&lt;br&gt;&#xA;पूर्वपक्षिणोत्प्रेक्षिताभ्यः श्रुतिसहितयुक्तिभ्यो ऽपि प्रबलानां तद्विरोधियुक्तीनां सद्भावात्तद्विरुद्धानां पूर्वपक्षश्रुतियुक्तीनामप्रामाण्यादुपपन्नतरः&lt;br&gt;&#xA;प्रागुक्तो ऽर्थ इति ।&lt;br&gt;&#xA;अतः पूर्वोत्तरपक्षन्याययोरगतत्वेन युक्तो ऽधिकरणारम्भ इति ।&lt;br&gt;&#xA;एतच्चानुपदमेवोदाहरणेन प्रपञ्चयिष्यामः ।&lt;br&gt;&#xA;&lt;em&gt;६,४३&lt;/em&gt;&lt;br&gt;&#xA;नन्वेवं सति श्रुतीनां श्रुतियुक्तिविरोधपरिहारो ऽस्याधिकरणस्यार्थ इत्युक्तं भवति ।&lt;br&gt;&#xA;सो ऽयं चतुर्थपादार्थ एवेति तत्रैवास्याधिकरणस्योपनिबन्धनमुचितम् ।&lt;br&gt;&#xA;नात्रेत्यतो ऽस्य ततो ऽपि वैलक्षण्यं दर्शयितुमुक्तमल्पेति, बहुलेति च ।&lt;br&gt;&#xA;अत्राल्पत्वमुपसजर्नत्वम्, बहुलत्वं (च) प्रधानत्वमिति ज्ञातव्यम् ।&lt;br&gt;&#xA;एवशब्दस्तु’न गुणप्रधानभावव्यत्यासश्चतुर्थपाद इव’ इत्यर्थे ।&lt;br&gt;&#xA;&lt;em&gt;६,४४&lt;/em&gt;&lt;br&gt;&#xA;ननु श्रुतियुक्तिभ्यां पूर्वपक्षिते कथं प्रबलयुक्तिमात्राश्रयेण सिद्धान्तः ।&lt;br&gt;&#xA;कथञ्चित्प्रतिपक्षतामात्रसम्भवादित्यत उक्तं विवृण्वन्नाहयुक्तेस्त्विति ।&lt;br&gt;&#xA;युक्तेस्तु युक्तिबाहुल्यमागमादागमस्य च ।&lt;br&gt;&#xA;कथं न निर्णयं कुर्याद् &amp;hellip; । मनुव्_२,१.६९अच् ।&lt;br&gt;&#xA;पूर्वपक्षयुक्त्यपेक्षया विरोधियुक्तेर्बाहुल्यम् ।&lt;br&gt;&#xA;तथा पूर्वपक्षागमापेक्षया विरोध्यागमस्य च बाहुल्यं कथं निर्णयं न कुर्यात् ।&lt;br&gt;&#xA;पूर्वपक्ष्युत्प्रेक्षितयुक्त्यागमाभ्यां प्रबलौ विरोधियुक्त्यागमौ तद्बाधया वस्तुव्यवस्थां कुरुत इत्यर्थः ।&lt;br&gt;&#xA;कुर्यादिति प्रत्येकं सम्बन्धः ।&lt;br&gt;&#xA;न केवलं सिद्धान्ते प्रबलयुक्तिमात्रं, किन्नाम प्रबलागमो ऽप्यस्तीति भावः ।&lt;br&gt;&#xA;इति अतः, अधिकरणारम्भः सम्भवतीति शेषः ।&lt;br&gt;&#xA;अधिकरणोपाधिव्युत्पादनसमाप्तिद्योतको वा इतिशब्दः ।&lt;br&gt;&#xA;&lt;em&gt;६,४७&lt;/em&gt;&lt;br&gt;&#xA;तदिदमुदाहरणनिष्ठं व्युत्पादयितुं पूर्वपक्षमनुवदति सूत्रकारःअसदिति चेदिति ।&lt;br&gt;&#xA;अयमस्यार्थः ।&lt;br&gt;&#xA;न ब्रह्मणो जगत्कर्तृत्वं युक्तम् ।&lt;br&gt;&#xA;प्रमाणाभावात् ।&lt;br&gt;&#xA;‘सदेव सोम्येदमग्र आसीत्तत्तेजो ऽसृजत’ इत्यादिश्रुतिरस्तीति चेन्न ।&lt;br&gt;&#xA;तस्या युक्तिविरुद्धत्वेन भवदभिमतार्थे प्रामाण्याभावात् ।&lt;br&gt;&#xA;तथाहि ।&lt;br&gt;&#xA;महाप्रलये तावदुत्पत्स्यमानकार्यप्रागभावो ऽवश्यमङ्गीकरणीयः ।&lt;br&gt;&#xA;अन्यथा सर्गादौ&lt;br&gt;&#xA;कार्योत्पादायोगात् ।&lt;br&gt;&#xA;नचास्यान्यत्र चरितार्थतोपलभ्यते ।&lt;br&gt;&#xA;ततश्च स एव सकलकार्यकारणं भविष्यति ।&lt;br&gt;&#xA;अयमत्र प्रयोगः ।&lt;br&gt;&#xA;महाप्रलयवर्ती कार्यप्रागभावो महदादिकायर्कारणं भवितुमर्हति, अन्यत्रानुपक्षीणत्वे सति नियमेन तत्पूर्वभावित्वात्, यो ऽन्यत्रानुपक्षीणत्वे सति&lt;br&gt;&#xA;नियमेन य(तः)त्पूर्वभावी, स तस्य कारणम्, यथा कुविन्दः पटस्येति ।&lt;br&gt;&#xA;महदादिकं वा प्रागभावकार्यम् अनन्यथासिद्धनियतपश्चाद्भावित्वात्, यत् यदनन्यथासिद्धनियतपश्चाद्भावि तत् तत्कायर्म् ।&lt;br&gt;&#xA;यथा पटः कुविन्दस्येति ।&lt;br&gt;&#xA;नन्वत्र जगत्प्रागभावस्य जगत्कारणत्वमात्रं वा साध्यम्, अन्ययोगव्यवच्छेदेन वा ।&lt;br&gt;&#xA;आद्ये ऽर्थान्तरता, प्रागभावस्य कारणत्वे ऽपि ब्रह्मकारणतासम्भवात् ।&lt;br&gt;&#xA;द्वितीये व्याप्त्यभावः ।&lt;br&gt;&#xA;न हि’यो यदपेक्षया पूर्वभावी, स एव तत्कारणं, नान्यः’ इति नियमो ऽस्ति ।&lt;br&gt;&#xA;ततः प्रागभावस्य जगत्कारणत्वे ऽपि तत्समानन्यायानामीश्वरादीनामपि तत्कारणत्वमङ्गीकार्यमिति ।&lt;br&gt;&#xA;मैवम् ।&lt;br&gt;&#xA;स्यादेतदेवम् यदीश्वरादीनां प्रलये सत्त्वमेव स्यात् ।&lt;br&gt;&#xA;नचैतदस्ति ।&lt;br&gt;&#xA;सिद्धान्तिना कारणत्वेनाशास्यमानमीश्वरादिकं प्रलये ऽसद्भवितुमर्हति भावत्वान्महदादिकार्यवदिति युक्तिवि(रुद्धत्वतात्)रोधः ।&lt;br&gt;&#xA;एवञ्च(ञ्चेदी) ईश्वरादीनां प्रलये ऽसत्त्वसिद्धौ प्रागभावस्य कारणत्वमात्रसाधने ऽपि तस्यैव कारणत्वमिति सिद्धयति ।&lt;br&gt;&#xA;ननु च यत्कार्यं तत्सकर्तृकमिति नियमान्महदादिकर्तृत्वेनेश्वरो ऽवश्यमङ्गीकरणीयः ।&lt;br&gt;&#xA;न ।&lt;br&gt;&#xA;प्रलये तत्सत्ता(त्त्वा)ऽभावस्य प्रमितत्वेन प्रागभावस्यैव जगत्कर्तृत्वोपपत्तेः ।&lt;br&gt;&#xA;न चैतदनुमानजातमुदाहृतश्रुतिविरुद्धत्वेनाप्रामाण्यमिति साम्प्रतम् ।&lt;br&gt;&#xA;‘असदेवेदमग्र आसीत् ।&lt;br&gt;&#xA;तदसदेव सन्मनो ऽकुरुत ।&lt;br&gt;&#xA;असतः सदजायत’ इत्यादिश्रुतिसंवादित्वेन श्रुतिमात्रतः प्राबल्यात् ।&lt;br&gt;&#xA;प्रबलयुक्तिविरुद्धायाश्च श्रुतेः स्वार्थपरित्यागस्यातीताधिकरणे स्थितत्वात् ।&lt;br&gt;&#xA;प्रागभावस्यापि स्वरूपसत्त्वादिना सदेवेत्यादिप्रयोगविषयतद्वोपपत्तेः ।&lt;br&gt;&#xA;&lt;em&gt;६,४७फ़्.&lt;/em&gt;&lt;br&gt;&#xA;ननु’एतेन सर्वे’ इत्यसदादिशब्दानां ब्रह्मार्थत्वमुक्तम् ।&lt;br&gt;&#xA;तत्किं शब्दानामन्यत्र शक्तिरेव नास्ति, किं वा श्रुतेस्तत्र तात्पर्याभावः ।&lt;br&gt;&#xA;नाद्यः ।&lt;br&gt;&#xA;समाकर्षाङ्गीकारात् ।&lt;br&gt;&#xA;न द्वितीयः ।&lt;br&gt;&#xA;युक्त्युपतायास्तत्र तात्पर्योपपत्तेः ।&lt;br&gt;&#xA;तथापि प्रागभावस्यैव कारणत्वं कर्तृत्वं च न क्वाप्युपलब्धमिति चेन्न ।&lt;br&gt;&#xA;अलौकिकार्थस्य यथागमं ग्राह्यत्वात् ।&lt;br&gt;&#xA;सन्ततोत्पत्तिप्रसङ्गस्तु ब्रह्मवादिनो ऽपि समानः ।&lt;br&gt;&#xA;इच्छादिकारणानां कादाचित्कत्वेन तत्समाधानं ममापि समानम् ।&lt;br&gt;&#xA;अत एव श्रुतिराह’तन्मनो ऽकुरुत’ इति ।&lt;br&gt;&#xA;तत् तस्मात्, तत्तत्प्रागभावस्यैव तत्तत्कर्तृत्वादुक्तमयुक्तमिति ।&lt;br&gt;&#xA;तदिदमुक्तम्असदिति ।&lt;br&gt;&#xA;अभावः श्रुत्या जगत्कर्तृत्वेनोच्यते ।&lt;br&gt;&#xA;अनुमीयते च तथा ।&lt;br&gt;&#xA;तस्मात्स एव जगत्कर्तेति ।&lt;br&gt;&#xA;अत्रासच्छब्दो भावसाधनः श्रुत्यनुगमार्थमभावे प्रयुक्तः ।&lt;br&gt;&#xA;&lt;em&gt;६,५४&lt;/em&gt;&lt;br&gt;&#xA;अपरापि वृत्तिः ।&lt;br&gt;&#xA;भावत्वहेतुना कार्यवदीश्वरादिकमपि प्रलये ऽसदनुमीयत इति ।&lt;br&gt;&#xA;अत्रासच्छब्दः कर्तृसाधनः ।&lt;br&gt;&#xA;इह प्रथमां वृत्तिमभिप्रेत्य नेति सिद्धान्तांशं व्याचष्टे(व्याख्याति)असदिति ।&lt;br&gt;&#xA;&amp;hellip; इत्यसत् कारणं न हि । मनुव्_२,१.६९द् ।&lt;br&gt;&#xA;श्रुत्यर्थो भवति &amp;hellip; । मनुव्_२,१.७०अ ।&lt;br&gt;&#xA;अभाव इत्यर्थः ।&lt;br&gt;&#xA;कारणमिति तद्विशेषः कर्तोच्यते ।&lt;br&gt;&#xA;हीत्यनेनेदमाह ।&lt;br&gt;&#xA;उपपत्तिविरुद्धस्तावन्न वेदाथर्ः सम्भवति, तदविरुद्धे ऽर्थे सम्भवतीत्युक्तम् ।&lt;br&gt;&#xA;प्रकृतश्चोपपत्तिविरुद्धः ।&lt;br&gt;&#xA;तथाच वक्ष्याम इति ।&lt;br&gt;&#xA;श्रुत्यर्थो न भवतीत्युपलक्षणम् ।&lt;br&gt;&#xA;अनुमानप्रमेयमपीदं न भवत्युपपत्तिविरुद्धत्वादित्यपि द्रष्टव्यम् ।&lt;br&gt;&#xA;किञ्च सम्भावित एव श्रुत्यर्थो वक्तव्यो ऽनुमातव्यश्च ।&lt;br&gt;&#xA;नचैवं प्रकृतः ।&lt;br&gt;&#xA;क्वाप्यभावस्य कर्तृत्वानुपलम्भादित्याहक्वापीति ।&lt;br&gt;&#xA;&amp;hellip; क्वापि &amp;hellip; । मनुव्_२,१.७०अ ।&lt;br&gt;&#xA;असत्कारणं न ह्यनुपलब्धमित्यनुवर्तते ।&lt;br&gt;&#xA;&lt;em&gt;६,६०&lt;/em&gt;&lt;br&gt;&#xA;चतुर्थपादस्याधिकरणस्य वैलक्षण्यं दर्शयितुमल्पेत्याद्युक्तम् ।&lt;br&gt;&#xA;तदविशदम् ।&lt;br&gt;&#xA;वैलक्षण्यज्ञानस्योभयस्वरूपज्ञानाधीनत्वात् ।&lt;br&gt;&#xA;अतश्चतुर्थपादार्थं दर्शयतिश्रुतीति ।&lt;br&gt;&#xA;&amp;hellip; श्रुतिप्रायोपपत्तिभिः । मनुव्_२,१.७०ब् ।&lt;br&gt;&#xA;श्रुतीनां प्रायो बाहुल्यम् ।&lt;br&gt;&#xA;तत्सहिताभिरुपपत्तिभिः ।&lt;br&gt;&#xA;श्रुतिप्रधानकोपपत्तिभिरिति यावत् ।&lt;br&gt;&#xA;अविरोधो विरोधाभावः ।&lt;br&gt;&#xA;श्रुतीनामिति शेषः ।&lt;br&gt;&#xA;यद्वा श्रुतिप्रायशब्देन श्रुतिकल्पत्वमुच्यते ।&lt;br&gt;&#xA;श्रुतिगृहीताभिरुपपत्तिभिरित्यर्थः ।&lt;br&gt;&#xA;अत्र तु स्वतन्त्राभिरिति स्फुटमेव ।&lt;br&gt;&#xA;अथवात्रोक्तार्थस्यैव तत्र प्रपञ्चनान्न दोषः ।&lt;br&gt;&#xA;यथा प्रथमपादार्थप्रपञ्चनात् द्वितीयपादस्य इत्याशयेनोक्तं सम्यगिति ।&lt;br&gt;&#xA;यद्वा क्वापीति अत्र सम्बद्धयते ।&lt;br&gt;&#xA;तेन क्वाप्यध्यात्मलक्षणे विषये, अत्र त्वन्यत्रेति भेदः सूचितो भवति ।&lt;br&gt;&#xA;यद्यप्येतत्प्रागेव वक्तव्यम् तथाप्यसत्कार्यमित्यादेर्वक्ष्यमाणस्य, सूत्रस्य व्याख्यानान्तरत्वद्योतनाय व्यवधानेनोक्तम् ।&lt;br&gt;&#xA;अन्यथा पूर्वमेव व्याख्यानम्, इदं तु तदुपपादनायोपयोगीति विज्ञायेत ।&lt;br&gt;&#xA;&lt;em&gt;६,६३&lt;/em&gt;&lt;br&gt;&#xA;अथ द्वितीयां वृत्तिमभिप्रेत्य’असदिति चेन्न’ इत्येतावत्सूत्रं व्याचष्टेअसदिति ।&lt;br&gt;&#xA;असत् कार्यं यथा दृष्टं वस्तुत्वात् कारणं तथा ।&lt;br&gt;&#xA;इति चेन्न &amp;hellip; । मनुव्_२,१.७१ ।&lt;br&gt;&#xA;कार्यं महदादिकम् ।&lt;br&gt;&#xA;यथा प्रलये ऽसत् प्रमितं तथा वस्तुत्वाद्भावत्वात्कारणं कारणत्वेन सिद्धान्तिनाङ्गीकृतमीश्वरादिकमपि(मिति)प्रलये ऽसद्भवितुमर्हतीत्यर्थः ।&lt;br&gt;&#xA;कुतो नेति चेत् ।&lt;br&gt;&#xA;न तावदस्मादेवानुमानादभावस्य विश्वकर्तृत्वसिद्धिः ।&lt;br&gt;&#xA;किन्त्वनेन प्रलयावस्थायामीश्वराद्यभावसिद्धौ कार्यस्य सकर्तृकत्वनियमे स्थिते प्रागभावस्य नियतपूर्वभावित्वेन विश्वकारणत्वं सिद्धयन्&lt;br&gt;&#xA;कर्तृतयैव सेत्स्यतीति वक्तव्यम् ।&lt;br&gt;&#xA;तदिदं प्रत्यनुमानपराहतमित्याशयवान् प्रतिषेधमात्रत्वदिति सौत्रं हेतुं व्याकुवर्न् साध्यमध्याहरतिनिषेधेति ।&lt;br&gt;&#xA;&amp;hellip; निषेधैकस्वरूपस्य न कर्तृता । मनुव्_२,१.७१च्द् ।&lt;br&gt;&#xA;निषेधैकस्वरूपस्येति हेतुगर्भविशेषणम् ।&lt;br&gt;&#xA;अयमत्र प्रयोगः ।&lt;br&gt;&#xA;विप्रतिपन्नो ऽभावो न कर्ता प्रतिषेधमात्रत्वात् निषेधैकस्वरूपत्वात् सम्प्रतिपन्नघटाभाववदिति ।&lt;br&gt;&#xA;कर्तृत्वमात्रस्याभावे विश्वकर्तृत्वं दूरोत्सारितम् ।&lt;br&gt;&#xA;नच दृष्टान्तः साध्यविकलः ।&lt;br&gt;&#xA;अन्वयव्यतिरेकाभ्यां कुलालादेः कर्तृत्वनिश्चये तु अभावस्य तत्कल्पकाभावात् ।&lt;br&gt;&#xA;&lt;em&gt;६,६५&lt;/em&gt;&lt;br&gt;&#xA;नन्वस्तु निषेधैकस्वरूपत्वं, कर्तृत्वं च को विरोधः ।&lt;br&gt;&#xA;तथाच घटाद्यभावस्याकर्तृत्वे ऽपि प्रलयकालीनो ऽभावः कर्ता भविष्यतीत्यतः कर्तृत्वनिषेधैकस्वरूपत्वयोविर्रेधं स्फोरयितुं&lt;br&gt;&#xA;कर्तृत्वस्वरूपमाहबुद्धीति ।&lt;br&gt;&#xA;बुद्धिपूर्वप्रवृत्तिर्हि कर्तृत्वमिह निश्चितम् । मनुव्_२,१.७२अब् ।&lt;br&gt;&#xA;प्रवृत्तिः इच्छाप्रयत्नादिका ।&lt;br&gt;&#xA;निश्चितं सर्वैरपि परीक्षकैः ।&lt;br&gt;&#xA;वृक्षेण स्थीयत इत्यादौ कर्तृत्वं पारिभाषिकं न तु स्वाभाविकमिति हि सर्वे ऽपि प्रतिपन्नाः ।&lt;br&gt;&#xA;अत्र बुद्धिपूर्वप्रवृत्तिरित्येतद्बुद्धया विविच्य व्याख्येयम् ।&lt;br&gt;&#xA;तथाहि ।&lt;br&gt;&#xA;स्यात्कर्तृनिषेधैकस्वरूपत्वयोरविरोधः, यदि तृतीयादिविषयत्वमेव कर्तृत्वं स्यात् ।&lt;br&gt;&#xA;न चैतदस्ति ।&lt;br&gt;&#xA;अपि तर्हि इच्छाप्रयत्नादिरूपा प्रवृत्तिरेव ।&lt;br&gt;&#xA;सर्वैरपि परीक्षकैस्तस्या एव कर्तृत्वेन निश्चितत्वात् ।&lt;br&gt;&#xA;प्रकरणाच्चैतदेव निश्चितम् ।&lt;br&gt;&#xA;अत्रैव हि विप्रतिपत्तिर्नान्यत्र ।&lt;br&gt;&#xA;सा चेयं प्रवृत्तिर्बुद्धिपूर्वा बुद्धिव्याप्ता ।&lt;br&gt;&#xA;कार्यायाः प्रवृत्तेर्बुद्धिकारणकत्वात् ।&lt;br&gt;&#xA;अकार्यायाश्च बुद्धिव्यभिचाराद्यदशर्नात् ।&lt;br&gt;&#xA;नच कर्तृत्वापरपर्यायायाः प्रवृत्तेर्व्यापिका बुद्धिरभावे सम्भवति ।&lt;br&gt;&#xA;ततो व्याप्यं कर्तृत्वमपि न सम्भवत्येवेति कथं कर्तृत्वनिषेधैकस्वरूपत्वयोर्न विरोध इति ।&lt;br&gt;&#xA;अत्र कर्तृत्वानुवादेन बुद्धिपूर्वप्रवृत्तिरिति व्याख्यानान्निश्चितमिति नपुंसकोपपत्तिः ।&lt;br&gt;&#xA;भावे वा क्तप्रत्यय इति ।&lt;br&gt;&#xA;&lt;em&gt;६,६८&lt;/em&gt;&lt;br&gt;&#xA;ननु मा भूदप्रयोजकत्वं हेतोः ।&lt;br&gt;&#xA;तथापि वैयर्थ्यमपरिहायर्म् ।&lt;br&gt;&#xA;अभावपर्यायो हि प्रतिषेधशब्दः, कर्तृत्वं च कार्योत्पत्त्यनुकूलेच्छादियोग इत्युक्तम् ।&lt;br&gt;&#xA;नच प्रतिषेधत्वं कर्तरि वर्तते, येनाकर्तृकं व्यभिचरेत् ।&lt;br&gt;&#xA;तन्निरासार्थं च विशेषणं सार्थकं स्यात् ।&lt;br&gt;&#xA;अतः प्रतिषेधत्वादित्येतावताकर्तृत्वव्यभिचाराभावात्सूत्रे मात्रग्रहणं व्याख्याने ऽप्येकग्रहणं व्यर्थमित्यत आहप्रतिषेधेति ।&lt;br&gt;&#xA;प्रतिषेधात्मकत्वं तु भावस्य&amp;hellip; । मनुव्_२,१.७२च्द् ।&lt;br&gt;&#xA;भावस्यापि कुलालादेः कर्तुः प्रतिषेधात्मकत्वं विद्यते ।&lt;br&gt;&#xA;अतः प्रतिषेधत्वादित्यु(त्येवो)क्ते कुलालादौ, अकर्तृत्वेन हेतोः, व्यभिचारः स्यात् ।&lt;br&gt;&#xA;तत्परिहारार्थं मात्रग्रहणम् ।&lt;br&gt;&#xA;तद्वयाख्याने (च) एकग्रहणं च सार्थकमिति ।&lt;br&gt;&#xA;&lt;em&gt;६,७०&lt;/em&gt;&lt;br&gt;&#xA;ननु कुलालादेर्भावस्य कथं प्रतिषेधात्मकत्वमित्यत आहअभावेति ।&lt;br&gt;&#xA;&amp;hellip; अभावधर्मतः । मनुव्_२,१.७२द् ।&lt;br&gt;&#xA;अभावो ऽत्रान्योन्याभावो विवक्षितः ।&lt;br&gt;&#xA;स धर्मो ऽस्येत्यभावधर्मा ।&lt;br&gt;&#xA;तस्य भावस्तत्त्वम् ।&lt;br&gt;&#xA;तत इति भावप्रधानो निर्देशः ।&lt;br&gt;&#xA;अस्ति खलु कुलालादेर्भावस्य भेदापरपर्याय(ः)प्रतिषेधात्मकः अन्योन्याभावो धर्म इति ।&lt;br&gt;&#xA;व्यास(१६)&lt;br&gt;&#xA;नन्विदमसङ्गतम् ।&lt;br&gt;&#xA;यः कर्ता धर्मी कुलालादिः न तस्य प्रतिषेधात्मकत्वम्, यश्च प्रतिषेधात्मको ऽन्योन्याभावो न तस्य कर्तृत्वमित्तय आहधर्मेति ।&lt;br&gt;&#xA;धर्मधर्मैक्यतश्चैव &amp;hellip; । मनुव्_२,१.७२ए ।&lt;br&gt;&#xA;धर्मधर्मिणोः कुलालान्योन्याभावोरेकत्वतः ।&lt;br&gt;&#xA;चशब्दो हेतुसमुच्चये ।&lt;br&gt;&#xA;अभावधर्मतो धर्मधर्म्यैक्यतश्च प्रतिषेधात्मकत्वं भावस्यास्तीत्यन्वयः ।&lt;br&gt;&#xA;एवशब्दो भेदव्युदासार्थः ।&lt;br&gt;&#xA;अन्योन्याभावो हि धर्मिणात्यन्ताभिन्नो ऽभ्युपेयते ।&lt;br&gt;&#xA;न त्वयावद्द्रव्यभावी धर्म इव भिन्नाभिन्नः ।&lt;br&gt;&#xA;&lt;em&gt;६,७१&lt;/em&gt;&lt;br&gt;&#xA;अस्त्वेवं प्रतिषेधत्वस्य कुलालादौ व्यभिचारस्तथापि कथं मात्रग्रहणस्य सार्थक्यम् ।&lt;br&gt;&#xA;न ह्यविशिष्टव्यभिचार एव विशेषणं प्रयोजयति ।&lt;br&gt;&#xA;तथात्वे विशेषणनियमानुपपत्तेः ।&lt;br&gt;&#xA;किन्नाम विशेषणस्य व्यभिचारनिरासौपयिकत्वे सति ।&lt;br&gt;&#xA;तदत्र कथमित्यत आहन त्विति ।&lt;br&gt;&#xA;&amp;hellip; नतु तन्मात्रता भवेत् । मनुव्_२,१.७२फ़् ।&lt;br&gt;&#xA;&lt;em&gt;६,७२&lt;/em&gt;&lt;br&gt;&#xA;कुलालादेः कर्तुर्भावस्य प्रतिषेधत्वे ऽपि(धात्मकत्वे ऽपि)तन्मात्रता प्रतिषेधमात्रता न भवेत् ।&lt;br&gt;&#xA;अतो ऽस्ति मात्रग्रहणस्य व्यभिचारपरिहारौपयिकत्वम् ।&lt;br&gt;&#xA;तुशब्दो ऽवधारणे सन्दिग्धव्यभिचारपरिहारार्थः ।&lt;br&gt;&#xA;&lt;em&gt;६,७२फ़्.&lt;/em&gt;&lt;br&gt;&#xA;नन्वेवमेकं सन्धित्सतो ऽ(न्यत्)परं प्रच्यवते ।&lt;br&gt;&#xA;यतो व्यर्थविशेषणतापरिहारे स्वरूपासिद्धिरापन्ना ।&lt;br&gt;&#xA;तथाहि ।&lt;br&gt;&#xA;पक्षीकृते अभावे प्रमेयत्वादिधर्माः सन्ति न वा ।&lt;br&gt;&#xA;नेति पक्षे ऽप्रमिताश्रयत्वादिकं हेतोः ।&lt;br&gt;&#xA;आद्ये न तावत्ते ऽप्यभावाः विधिप्रत्ययविषयत्वात्, प्रतियोग्यनिरूप्यत्वाच्च ।&lt;br&gt;&#xA;षट्पदार्थातिरिक्तत्वमभावत्वमिति चेन्न ।&lt;br&gt;&#xA;स्वेच्छापरिकल्पनाया अनुपादेयत्वात् ।&lt;br&gt;&#xA;अन्यथा पञ्चैव भावास्तदतिरिक्तो ऽभाव इति कल्पनायां समवायादेरपि भावत्वं न स्यात् ।&lt;br&gt;&#xA;ते च नाभावाद्धर्मिणो भिन्नाः ।&lt;br&gt;&#xA;अन्योन्याभावसमानन्यायत्वात् ।&lt;br&gt;&#xA;तथाच यथा कुलालादेर्विपक्षस्य विधिनिषेधात्मकत्वेन प्रतिषेधमात्रत्वाभावस्तथा पक्षीकृथाभावस्यापि (धर्मद्वारा विधिरूपस्य)&lt;br&gt;&#xA;प्रतिषेधमात्रत्वाभावात्स्वरूपासिद्धो हेतुः स्यात् ।&lt;br&gt;&#xA;दृष्टान्तश्च साधनविकलः ।&lt;br&gt;&#xA;घटाभावस्यापि धर्मद्वारा विधिरूपस्य प्रतिषेधमात्रत्वाभावादित्यत आहअभावस्य चेति ।&lt;br&gt;&#xA;अभावस्य च भावो ऽपि धर्मो ऽथापि &amp;hellip; । मनुव्_२,१.७३अब् ।&lt;br&gt;&#xA;प्रथमापिशब्दात्पूर्वं यदीत्यध्याहार्यम् ।&lt;br&gt;&#xA;यद्यप्यभावस्य पक्षीकृतस्य दृष्टान्तीकृतस्य च भावः प्रमेयत्वादिधर्मो ऽस्ति ।&lt;br&gt;&#xA;चशब्दाद्धर्मिणा अभिन्नश्च ।&lt;br&gt;&#xA;भावस्याभावधर्म इवेति वा ।&lt;br&gt;&#xA;अथापि न स्वरूपासिद्धयादिदोष इति शेषः ।&lt;br&gt;&#xA;&lt;em&gt;६,७४&lt;/em&gt;&lt;br&gt;&#xA;कथमित्यत आहहि धर्मिण इति ।&lt;br&gt;&#xA;&amp;hellip; हि धर्मिणः ।&lt;br&gt;&#xA;तादृक्तवं मात्रतेहोक्ता &amp;hellip; । मनुव्_२,१.७३ब्च् ।&lt;br&gt;&#xA;&lt;em&gt;६,७५&lt;/em&gt;&lt;br&gt;&#xA;हिशब्दो हेतौ ।&lt;br&gt;&#xA;तादृक्त्वं प्रतिषेधात्मकत्वम् ।&lt;br&gt;&#xA;मात्रता प्रतिषेधमात्रता ।&lt;br&gt;&#xA;इह सूत्रे ।&lt;br&gt;&#xA;एतदुक्तं भवति ।&lt;br&gt;&#xA;स्यादयं स्वरूपासिद्धयादिदोषो यद्यत्र प्रतिषेधमात्रशब्देन केवलप्रतिषेधत्वं विवक्षितं स्यात् ।&lt;br&gt;&#xA;नचैवम् ।&lt;br&gt;&#xA;किन्तु धर्मद्वारमन्तरेण धमिर्ण एव प्रतिषेधत्वम् ।&lt;br&gt;&#xA;तच्च पक्षदृष्टान्तयेरस्त्येव ।&lt;br&gt;&#xA;तयोधर्र्मद्वारेण विधित्वे ऽपि धर्मिणोः प्रतिषेधत्वस्योभयसिद्धत्वात् ।&lt;br&gt;&#xA;व्यावृत्तं च विपक्षात्कुलालादेः ।&lt;br&gt;&#xA;तस्य धर्मतो निषेधत्वे ऽपि धर्मि(णो) विधित्वा)णो ऽनिषेधत्वादिति ।&lt;br&gt;&#xA;ननु कथमेतल्लभ्यते ।&lt;br&gt;&#xA;उच्यते ।&lt;br&gt;&#xA;मात्रशब्दो हि साकल्ये वर्तते ।&lt;br&gt;&#xA;नच तत् क्वापि सम्भवति ।&lt;br&gt;&#xA;प्रतिषेधे ऽपि विधिसद्भावस्य परेणैवोक्तत्वात् ।&lt;br&gt;&#xA;ततः प्रतिषेधमात्रशब्दो विधेरप्राधान्यं लक्षयति,&lt;br&gt;&#xA;अन्नमात्रं भुक्तमिति यथा ।&lt;br&gt;&#xA;धर्मधर्मिणोश्च, अप्राधान्यं धर्मस्य, प्राधान्यं धर्मिणः ।&lt;br&gt;&#xA;तेन धर्मिणः प्रतिषेधत्वं प्रतिषेधमात्रत्वमिति सिद्धयति ।&lt;br&gt;&#xA;इच्छाप्रयत्नादिरूपायाः प्रवृत्तेः कर्तृतापरनामिकायाः व्यापिका बुद्धिः अभावाद्वयावृत्ता तामपि व्यावर्तयतीत्युक्तम् ।&lt;br&gt;&#xA;तत्राभावाद्बुद्धिव्यावृत्तिरेव कुत इत्यत आहबुद्धीति ।&lt;br&gt;&#xA;&amp;hellip; बुद्धिराहित्यमेव तत् । मनुव्_२,१.७३द् ।&lt;br&gt;&#xA;तत्तस्मात्प्रतिषेधमात्रत्वादेव बुद्धिराहित्यमभावस्य घटाभाववत्सिद्धयतीत्यर्थः ।&lt;br&gt;&#xA;द्विविधं हि प्रमेयम् स्वतन्त्रं परतन्त्रं च ।&lt;br&gt;&#xA;परतन्त्रमपि द्विविधम् भावो ऽभावश्च ।&lt;br&gt;&#xA;भावो ऽपि द्वेधा चेतनो ऽचेतनश्च ।&lt;br&gt;&#xA;एवञ्च यदा भावस्यापि कस्यचिन्न चैतन्यं, का वार्ता तदाभावे चैतन्यस्य ।&lt;br&gt;&#xA;कश्चिदभावो बुद्धिमान् किन्न स्यादिति चेन्न ।&lt;br&gt;&#xA;निरुपाधिकसम्बन्धमनादृत्य निर्निमित्तायाः शङ्काया अतिप्रसङ्गित्वात् ।&lt;br&gt;&#xA;‘तन्मनो ऽकुरुत’ इति श्रुतेरिति चेन्न ।&lt;br&gt;&#xA;अन्यथासिद्धत्वात् ।&lt;br&gt;&#xA;अथ प्रतिषेधमात्रत्वमपि पक्षे नाभ्युपेयात् ।&lt;br&gt;&#xA;तदासदिति ब्रह्मेति च सञ्ज्ञाभेदमात्रम् ।&lt;br&gt;&#xA;अनेकत्वादेः परेणापि त्याज्यत्वात् ।&lt;br&gt;&#xA;अनेकस्वातन्त्र्ये कार्योदयायोगात् ।&lt;br&gt;&#xA;नन्विदं तत्रैव वक्तव्यम् ।&lt;br&gt;&#xA;सत्यम् ।&lt;br&gt;&#xA;प्रतिषेध(त्व)मात्रत्वे विदिते ततो बुद्धिराहित्यप्रतीतेः सौलभ्यादिहोक्तम् ।&lt;br&gt;&#xA;टीकाकारस्तु प्रमेयत्वादिभावधर्माङ्गीकारे बुद्धिरपि तथा किन्न स्यादिति शङ्कावकाशादिहोक्तमित्याहुः ।&lt;br&gt;&#xA;&lt;em&gt;६,८०&lt;/em&gt;&lt;br&gt;&#xA;भावस्याभावो धर्मः, अभावस्य च भावो ऽपि धर्म इत्यनुपपन्नम् (भावस्याभावधर्मता, अभावस्य च भावधर्मतेत्यनुपपन्नम्) ।&lt;br&gt;&#xA;भावाभावयोरभावभावधर्मित्वे प्रमाणाभावात् ।&lt;br&gt;&#xA;सम्बन्धाभावाच्च ।&lt;br&gt;&#xA;सम्बद्धयोरेव हि शौक्लयपटयोर्धर्मधर्मिभावो दृष्टो नासम्बद्धयोर्मरुमन्दरयोः ।&lt;br&gt;&#xA;नच भावाभावयोः सम्बन्धो ऽस्ति ।&lt;br&gt;&#xA;संयोगसमवाययोर्भावनियतत्वात् ।&lt;br&gt;&#xA;विरुद्धस्वभावत्वाच्च ।&lt;br&gt;&#xA;यावविरुद्धस्वभावौ गुणगुणिनौ तावेव हि धर्मधर्मिणावुपलब्धौ ।&lt;br&gt;&#xA;न विरुद्धस्वभावावश्वमहिषौ ।&lt;br&gt;&#xA;विरुद्धस्वभावौ च भावाभावौ ।&lt;br&gt;&#xA;विधिनिषेधरूपत्वात् ।&lt;br&gt;&#xA;अभेदाच्च ।&lt;br&gt;&#xA;नहि घटः स्वयं स्वस्यैव धर्मो भवति ।&lt;br&gt;&#xA;उक्तं च धर्मधर्म्यैक्यमित्यत आहविशेष्यतैवेति ।&lt;br&gt;&#xA;विशेष्यतैव धर्मित्वं &amp;hellip; । मनुव्_२,१.७४अ ।&lt;br&gt;&#xA;विशेषणतैव च धर्मत्वमित्यपि द्रष्टव्यम् ।&lt;br&gt;&#xA;यो हि विशिष्टते व्यवच्छिद्यते स तस्य धर्मी ।&lt;br&gt;&#xA;धर्मश्चापरः ।&lt;br&gt;&#xA;प्रकारान्तरस्य निर्वक्तुमशक्यत्वात् ।&lt;br&gt;&#xA;प्रतीयते च विशेष्यविशेषणभावो भावाभावयोः ।&lt;br&gt;&#xA;अन्यथा घटः पटो न भवतीत्यभावः प्रमेय इति च व्यवहारानुपपत्तेः ।&lt;br&gt;&#xA;तत्कथं भावाभावयोर्न धर्मधर्मिभावः ।&lt;br&gt;&#xA;पटशोक्लययोश्च न सम्बन्धप्रयुक्तो धर्मिधर्मभावः ।&lt;br&gt;&#xA;नापि मेरुमन्दरयोस्तदभावः सम्बन्धाभावप्रयुक्तः ।&lt;br&gt;&#xA;किन्तु स्वभावादेव विशेष्यविशेषणत्वातदभावरूपः ।&lt;br&gt;&#xA;सम्बद्धयोरपि घटपटयोस्तदभाववत्, भूतलघटाभावयोस्तद्भावाच्च ।&lt;br&gt;&#xA;&lt;em&gt;६,८२&lt;/em&gt;&lt;br&gt;&#xA;एवमेव विरोधिस्वभावाभेदावपि परा(निर)स्तौ ।&lt;br&gt;&#xA;सगुणनिर्गुणत्वेन नित्यानित्यत्वेन वा विरुद्धस्वभावयोरपि गुणगुणिनोर्धर्म्यादित्वस्य दर्शनात् ।&lt;br&gt;&#xA;अदर्शनाच्च पटत्वशौक्लययोः ।&lt;br&gt;&#xA;दृश्यते चाभेदे ऽपि तद्भावः ।&lt;br&gt;&#xA;अस्तित्वाभिधेयत्वादीनां धर्माणां परैर्धर्म्यभेदस्याङ्गीकृतत्वात् ।&lt;br&gt;&#xA;भिन्नानामपि तद्भावो नोपलभ्यते ।&lt;br&gt;&#xA;तदेवमसम्बद्धयोरपि विलक्षणस्वभावयोरपि भावाभावयोरभेदे ऽपि विशेषशक्त्या विशेष्यविशेषणतालक्षणो धर्मिधर्मभावो युक्त एवेति ।&lt;br&gt;&#xA;&lt;em&gt;६,८४&lt;/em&gt;&lt;br&gt;&#xA;यद्येवं भावाभावयोरभावभावधर्मित्वं धर्मधर्मिणोश्चाभेदः स्यात्, तदा भावस्याप्यभावत्वेनाभावस्य च भावत्वेन, घटादीनां भावत्वमेव&lt;br&gt;&#xA;प्राक्प्रध्वंसात्यन्ताभावानामभावत्वमेवेति नियमो निर्निबन्धनः स्यात् ।&lt;br&gt;&#xA;नचैवमस्त्विति वाच्यम् ।&lt;br&gt;&#xA;सकललोकसिद्धस्य तथाभावानर्हत्वात् इत्यत आहप्रथमेति ।&lt;br&gt;&#xA;&amp;hellip; प्रथमप्रतिपत्तिषु ।&lt;br&gt;&#xA;निषेधविधिरूपत्वं भावाभावत्वमत्र हि । मनुव्_२,१.७४ब्द् ।&lt;br&gt;&#xA;रूपशब्दो धर्मिवचनः ।&lt;br&gt;&#xA;भावाभावत्वमिति यथायोगं सम्बन्धः ।&lt;br&gt;&#xA;अत्रैवं सत्यपि ।&lt;br&gt;&#xA;हिशब्दः प्रसिद्धौ ।&lt;br&gt;&#xA;अयमर्थः ।&lt;br&gt;&#xA;किं भावाभावनिबन्धनं प्रमेयरूपमन्विष्यते प्रमाणं वा ।&lt;br&gt;&#xA;आद्यस्योत्तरार्धमुत्तरम् ।&lt;br&gt;&#xA;यद्यपि भावाभावात्मका घटादयः प्रागभावादयश्च ।&lt;br&gt;&#xA;तथाप्यत्र पदार्थसार्थे यः पिण्डो विधिधर्मिको घटादिः स भावो, यस्तु निषेधधर्मिकः प्रागभावादिः सो ऽभाव इति व्यवस्थोपपद्यते ।&lt;br&gt;&#xA;अभेदे ऽपि धमर्धर्मिभावो विशेषशक्त्या सङ्गच्छत इत्युक्तमेव ।&lt;br&gt;&#xA;द्वितीयस्य उत्तरं प्रथमप्रतिपत्तिष्विति ।&lt;br&gt;&#xA;यः प्रथमं विधितया परप्रतिक्षेपरूपतां विना प्रतीयते स घटादिर्भावः ।&lt;br&gt;&#xA;यस्तु निषेधतया परप्रतिक्षेपेण प्रतीयते प्रागभावादिः सो ऽभाव इत्युत्तरार्धेनैकवाक्यतया योज्यम् ।&lt;br&gt;&#xA;&lt;em&gt;६,८७&lt;/em&gt;&lt;br&gt;&#xA;घटो हि प्रथमं विधित्वेन धर्मिरूपेण प्रतीतो ऽनन्तरं पटो न भवतीति पटनिषेधात्मतया प्रतीयते ।&lt;br&gt;&#xA;प्रागभावादिरपि&lt;br&gt;&#xA;प्रथमं निषेधत्वेन धर्मिस्वरूपेणावगतो ऽनन्तरं प्रमेय इति विधितया प्रतीयत इति सकलप्रतिपत्तृसिद्धमिति बहुवचनहिशब्दाभ्यां द्योतयति ।&lt;br&gt;&#xA;विषयिविषययोराधाराधेयभावमभिप्रेत्य सप्तमीप्रयोगः ।&lt;br&gt;&#xA;कारकेषु गौणमुख्यत्वविवक्षाभावस्य स्थितत्वादिति ।&lt;br&gt;&#xA;&lt;em&gt;६,९१&lt;/em&gt;&lt;br&gt;&#xA;एवं पूर्वपक्ष्युत्प्रेक्षितप्रमाणसमुदायलब्धस्यार्थस्य प्रमाणविरोधो दर्शितः ।&lt;br&gt;&#xA;इदानीमसत्कार्यं यथा दृष्टमित्यनुमानं विशेषतो निराचिकीर्षुस्तत्प्रस्तावनाय असूत्रयत्सूत्रकारः ओं अपीतौ तद्वत्प्रसङ्गादसमञ्जसमिति ।&lt;br&gt;&#xA;असमञ्जसमेतद्विश्वस्याभावकर्तृकत्वमतम् ।&lt;br&gt;&#xA;कुतः ।&lt;br&gt;&#xA;अभावस्य (एव) जगत्कर्तृत्वाङ्गीकारे ऽपीतौ प्रलये तद्वत्प्रसङ्गात् अभाववत्त्वप्रसङ्गात् ।&lt;br&gt;&#xA;ईश्वरादेः सर्वस्या(प्य)भावाभ्युपगमप्रसङ्गादिति यावत् ।&lt;br&gt;&#xA;न हीश्वरादौ सति तत्परित्यागेनाभावस्य जगत्कर्तृत्वमवधारयितुं शक्यमिति ।&lt;br&gt;&#xA;ननु नेदमनिष्यमीश्वरादिकं प्रलये ऽसद्भवितुमर्हति ।&lt;br&gt;&#xA;भावत्वात् घटवदित्यनुमानेनेश्वरादेः सर्वस्य प्रलये ऽभावाभ्युपगमादित्यत्रोक्तं सूत्रकृता’न तु दृष्टान्तभावात्’ इति ।&lt;br&gt;&#xA;नैव प्रलये सर्वस्यासत्त्वमङ्गीकर्तुमुचितम् ।&lt;br&gt;&#xA;कस्मात् दृष्टान्तभावात् ।&lt;br&gt;&#xA;दृष्टान्त इति तत्रावधारितव्याप्तिमूलमनुमानमुच्यते ।&lt;br&gt;&#xA;दृष्टान्तमात्रस्य साधनबाधनानङ्गत्वात् ।&lt;br&gt;&#xA;तथाच प्रलये परमेश्वरादिसद्भाव(स्य) साधकानुमानसम्भवादित्यर्थः ।&lt;br&gt;&#xA;&lt;em&gt;६,९३&lt;/em&gt;&lt;br&gt;&#xA;किं तदनुमानमित्यत आह भाष्यकारःसर्वनाशेष्वपीति ।&lt;br&gt;&#xA;&lt;em&gt;६,९४&lt;/em&gt;&lt;br&gt;&#xA;अपीतौ तद्वत्प्रसङ्गाद् असमञ्जसम् । ब्ब्स्_२,१.८ ।&lt;br&gt;&#xA;सर्वनाशेष्वपि सदा शिष्टत्वाद् यस्य कस्य नुः ।&lt;br&gt;&#xA;नाशो ऽयं विमतो ऽपि स्यान्नाशत्वात् कर्तृशेषवान् । मनुव्_२,१.७५ ।&lt;br&gt;&#xA;अपिरभिव्याप्तौ ।&lt;br&gt;&#xA;सर्वशब्दो वर्तमानमात्रविवक्षयापि स्यादित्यतः सदेत्युक्तम् ।&lt;br&gt;&#xA;तदिदं व्यभिचारपरिहारायाभिहितम् ।&lt;br&gt;&#xA;नः पुरुषस्य ।&lt;br&gt;&#xA;अयमित्यस्यैव विवरणं विमत इति ।&lt;br&gt;&#xA;अत्र पूर्वार्धेन व्याप्तिरुक्ता ।&lt;br&gt;&#xA;उत्तरार्धेन प्रतिज्ञाहेतू ।&lt;br&gt;&#xA;एतदुक्तं भवति ।&lt;br&gt;&#xA;महाप्रलयलक्षणो नाशः पुरुषशेषवान्भवितुमर्हति नाशत्वात् सम्प्रतिपन्न(सम्मत)नाशवदिति ।&lt;br&gt;&#xA;अत्र पुरुषावशेषमात्रं साध्यम् ।&lt;br&gt;&#xA;नतु नाशकर्तुः पुरुषस्यावशिष्यता ।&lt;br&gt;&#xA;अत एवोक्तं यस्य कस्येति ।&lt;br&gt;&#xA;नाशस्य कर्तुरकर्तुर्वेत्यर्थः ।&lt;br&gt;&#xA;तथापि कर्तृशेषवानिति वदतेदमभिप्रेतम् ।&lt;br&gt;&#xA;प्रलये पुरुषसद्भावमात्रसाधने सति भग्नं तावत्परस्यानुमानम् ।&lt;br&gt;&#xA;यदपि परस्याभावकर्तृकत्वं जगतो ऽभिमतम् ।&lt;br&gt;&#xA;तदप्यत एवापास्तम् ।&lt;br&gt;&#xA;अवशिष्यस्य पुरुष(विशेष)स्यैव विश्वकर्तृत्वसम्भवे ऽभावस्य तत्कल्पनानवकाशात् ।&lt;br&gt;&#xA;दृष्टानुसारिणी हि कल्पना ।&lt;br&gt;&#xA;नहि लोके प्रागुत्पत्तेः कुलालाभावयोः सतोरभावो घटस्य कर्ता दृष्टः ।&lt;br&gt;&#xA;किन्नाम कुलाल एवेति ।&lt;br&gt;&#xA;&lt;em&gt;६,९६&lt;/em&gt;&lt;br&gt;&#xA;अभिप्रायमजानानः कर्तृशेषवानित्युक्त्वा विभ्रान्तश्चोदयति’यत्र सुन्दोपसुन्दन्यायेनाशेषा अपि पुरुषा नष्टास्तत्र नाशत्वहेतोरनैकान्तिकता’&lt;br&gt;&#xA;इति, तत्राहनचेति ।&lt;br&gt;&#xA;नचाशेषनृनाशस्तु दृष्टो दृश्यो ऽस्ति वा क्वचित् । मनुव्_२,१.७६अब् ।&lt;br&gt;&#xA;चशब्दो ऽवधारणे ।&lt;br&gt;&#xA;अशेषनृनाशस्तु नैव क्वचिद्दृष्ट इत्यतीतनिषेधो, दृश्यो वा नैवेत्यनागतस्य, नैवास्ति वा दृश्यमान इति वर्तमानस्य ।&lt;br&gt;&#xA;इदमुक्तं भवति ।&lt;br&gt;&#xA;अनैकान्तिकत्वं हि प्रमिते विपक्षे हेतुवृत्तौ सत्यां(हेतुवृत्त्या) वक्तव्यम् ।&lt;br&gt;&#xA;नाप्रमिते ।&lt;br&gt;&#xA;तथा सत्यनमिनमात्रोच्छेदप्रसङ्गात् ।&lt;br&gt;&#xA;नचाशेषपुरुषनाशः कालत्रये ऽपि प्रमितः, येन नाशत्वस्य तत्र व्यभिचारः स्यात् ।&lt;br&gt;&#xA;प्रमितत्वाङ्गीकारे च प्रमातुरेवोर्वरितत्वेन व्याघातश्च स्यात् ।&lt;br&gt;&#xA;नच नाशकर्तुः पुरुषस्यावशिष्यता साध्यत्वेनेष्या ।&lt;br&gt;&#xA;येन सुन्दोपसुन्दादिनाशः प्रत्युदाह्रियेत ।&lt;br&gt;&#xA;किन्तु पुरुष(वि)शेषवत्त्वमात्रमिति ।&lt;br&gt;&#xA;&lt;em&gt;६,९७&lt;/em&gt;&lt;br&gt;&#xA;अनेन प्रलयकालः पुरुषवान्कालत्वादिदानीन्तनकालवदित्यप्यनुमानं सूचितम् ।&lt;br&gt;&#xA;नच तदा कालाभावादाश्रयासिद्धिः ।&lt;br&gt;&#xA;तथा सति तदेत्येव वक्तुमशक्यत्वात् ।&lt;br&gt;&#xA;परकीयानुमाने च प्रलयविशेषणानुपपत्तेः ।&lt;br&gt;&#xA;&lt;em&gt;६,९९&lt;/em&gt;&lt;br&gt;&#xA;यद्यप्यत्र’कालो ऽङ्गीक्रियते न वा ।&lt;br&gt;&#xA;आद्ये तत्रैव भावत्वहेतोर्व्यभिचारः ।&lt;br&gt;&#xA;द्वितीये प्रलयविशेषणानुपपत्तिः ।&lt;br&gt;&#xA;सकलकार्यविनाशविशिष्टकालस्य प्रलयत्वात् ।&lt;br&gt;&#xA;अथ कार्यविनाश एव प्रलयस्तथापीश्वराभावस्य तेन सम्बन्धाभावादीश्वरादिकं प्रलये ऽसदिति प्रतिज्ञार्थानुपपत्तिः ।&lt;br&gt;&#xA;देशादिद्वारा सम्बन्धाभ्युपगमे तत्रैव भावत्वस्य व्यभिचारः ।&lt;br&gt;&#xA;प्रलयविशेषणपरित्यागे तच्छिष्यैरेवोह्यतामिति न सूत्रभाष्यकाराभ्यामभिहितम् ।&lt;br&gt;&#xA;सूचितं चापीताविति सूत्रकृता ।&lt;br&gt;&#xA;‘लये मानं च किं भवेत्’ इति भाष्यकृतापि ।&lt;br&gt;&#xA;&lt;em&gt;६,१००&lt;/em&gt;&lt;br&gt;&#xA;तदिदं जीवेश्वरसाधारणमनुमानमुक्तम् ।&lt;br&gt;&#xA;इदानीं प्रलये जीवसद्भावसाधकमनुमानमाहधर्मेति ।&lt;br&gt;&#xA;धर्माधर्माश्रयत्वेन स्वीकार्यो ऽपि नरो लये । मनुव्_२,१.७६च्द् ।&lt;br&gt;&#xA;&lt;em&gt;६,१००फ़्.&lt;/em&gt;&lt;br&gt;&#xA;न केवलमुक्तानुमानेन ।&lt;br&gt;&#xA;किन्नाम धर्माधर्मश्रयत्वेनापीति सम्बन्धः ।&lt;br&gt;&#xA;नरो जीवात्मा ।&lt;br&gt;&#xA;अयमत्र प्रयोगः ।&lt;br&gt;&#xA;प्रलयकालवर्ती धर्मः साश्रयः धर्मत्वादिदानीन्तधर्मवत् ।&lt;br&gt;&#xA;एवमधर्ममपि पक्षीकृत्य प्रयोक्तव्यम् ।&lt;br&gt;&#xA;नच धर्माधर्माश्रयो जीवात्मनो ऽन्यः सम्भवति ।&lt;br&gt;&#xA;एवञ्च प्रलये जीवात्मसद्भावाद्भावमात्रासत्त्वसाधनमनुपपन्नमिति ।&lt;br&gt;&#xA;यत्रेश्वरसद्भावसाधनमिदम् ।&lt;br&gt;&#xA;आश्रयशब्दस्याधिष्ठातृपरत्वात् ।&lt;br&gt;&#xA;तत्रैवं प्रयोगः ।&lt;br&gt;&#xA;प्रलयकालवर्तिनौ धर्माधर्मौ केनचिदधिष्ठितौ ।&lt;br&gt;&#xA;कारणत्वे सत्यचेतनत्वात् ।&lt;br&gt;&#xA;वाश्यादिवदिति ।&lt;br&gt;&#xA;नचातीन्द्रिययोर्धर्माधर्मयोरधिष्ठातृत्वमीश्वरादन्यस्योपपद्यते ।&lt;br&gt;&#xA;अतो धर्माधर्माधिष्ठातृत्वेनापि नरः परमपुरुषो लये स्वीकार्य इति ।&lt;br&gt;&#xA;&lt;em&gt;६,१०३&lt;/em&gt;&lt;br&gt;&#xA;ननु प्रलये भावमात्रस्यासत्त्वमभ्युपगच्छतो मम तदा धर्माधर्मावपि न स्त एवेत्याश्रयासिद्धिरिति ।&lt;br&gt;&#xA;इदमिह वक्तव्यम् ।&lt;br&gt;&#xA;किं धर्माधर्मसञ्ज्ञितमदृष्टमस्ति कार्यमात्रस्य कारणं च भवतीत्यभ्युपगम्य प्रलये तदभावो ऽभीधीयते, उत सदपि तदकारणमित्यभ्युपेत्य, अथ&lt;br&gt;&#xA;तदेव नास्तीत्यङ्गीकृत्य ।&lt;br&gt;&#xA;आद्यं दूषयतिअनादित्वमिति ।&lt;br&gt;&#xA;अनादित्वं विनादृष्टं कथं स्यात् कारणं क्वचित् । मनुव्_२,१.७७अब् ।&lt;br&gt;&#xA;अनादित्वमिवानादित्वं प्रलये सत्त्वमित्यर्थः ।&lt;br&gt;&#xA;क्वचिदिति सृष्टिकाले ।&lt;br&gt;&#xA;यद्यदृष्टं प्रलये न स्यात्तदाऽदिकालीनस्य कार्यस्य कारणं न स्यात् ।&lt;br&gt;&#xA;असतः कारणत्वायोगात् ।&lt;br&gt;&#xA;तथाच सर्वोत्पत्तिमतां निमित्तमित्यभ्युपगमो भग्न इत्यथर्ः ।&lt;br&gt;&#xA;स्यादेतत् ।&lt;br&gt;&#xA;अधुनातनकार्यमदृष्टकारणकं न त्वादिकालीनमिति ममाभ्युपगमः ।&lt;br&gt;&#xA;तत्किमदृष्टस्य प्रलये सद्भावेनेत्यत आहअनादित्वमिति ।&lt;br&gt;&#xA;अनादित्वं विना तत एवादिकालीनकायर्कारणत्वं च विनादृष्टं क्वचिदधुनातने ऽपि कार्ये कारणं कथं स्यात् ।&lt;br&gt;&#xA;न कथञ्चित् ।&lt;br&gt;&#xA;अधुनातनं कार्यम् अदृष्टकारणकं न, कार्यत्वादादिकालीनकार्यवदित्यनुमानसम्भवात् ।&lt;br&gt;&#xA;न चेदिदमिव तदप्यदृष्टकार्यमेवाङ्गीकार्यमिति ।&lt;br&gt;&#xA;यद्वा मा भूदादिकालीनस्य कार्यस्यादृष्टं कारणम् ।&lt;br&gt;&#xA;तथापि प्रलये तद्भावो ऽङ्गीकरणीयः ।&lt;br&gt;&#xA;कुतः ।&lt;br&gt;&#xA;अनादित्वं प्रलये सत्त्वं, विनादृष्टं क्वचिदिदानीन्तने ऽपि कार्ये कारणं कथं स्यात् ।&lt;br&gt;&#xA;अन्तराल एवादृष्टोत्पत्त्ययोगादिति योज्यम् ।&lt;br&gt;&#xA;&lt;em&gt;६,१०५&lt;/em&gt;&lt;br&gt;&#xA;नन्वदृष्टस्य सर्वोत्पत्तिमन्निमित्तत्वे ऽपि न प्रलये सद्भावो ऽभ्युपगन्तव्यः ।&lt;br&gt;&#xA;आदिकाल एवोत्पन्नस्यापि महदादिकारणत्वोपपत्तेरिति ।&lt;br&gt;&#xA;इदमत्र वक्तव्यम् ।&lt;br&gt;&#xA;तदादिकाले जनिमददृष्टं ततः पूर्वादृष्टादुत्पद्यते न वेति ।&lt;br&gt;&#xA;आद्यमुपादत्तेपूर्वेति ।&lt;br&gt;&#xA;पूर्वादृष्टात् परादृष्टं यदि नैवोत्तरं कुतः । मनुव्_२,१.७७च्द् ।&lt;br&gt;&#xA;जायत इति शेषः ।&lt;br&gt;&#xA;परिहरतिनैवेति ।&lt;br&gt;&#xA;एवं तर्हि तदुत्तरमादिकाले जनिमददृष्टं नैवास्माभिः पक्षीक्रियते ।&lt;br&gt;&#xA;किन्तु तत्कारणं प्रलयकालीनं पूर्वादृष्टमेवेति कुत आश्रयासिद्धिरिति ।&lt;br&gt;&#xA;द्वितीयमुपादत्तेपूर्वेति ।&lt;br&gt;&#xA;नैवोत्पद्यत इति शेषः ।&lt;br&gt;&#xA;दूषयतिउत्तरमिति ।&lt;br&gt;&#xA;तर्हि तदुत्तरमादिकालीनमदृष्टं कुतो जायते ।&lt;br&gt;&#xA;न कुतश्चित् ।&lt;br&gt;&#xA;सर्वोत्पत्तिमन्निमित्तस्यादृष्टस्याभावादादिकालीनादृष्टोत्पत्तिरेव न स्यादित्यर्थः ।&lt;br&gt;&#xA;&lt;em&gt;६,१०५फ़्.&lt;/em&gt;&lt;br&gt;&#xA;न ब्रूमो वयं सर्वं कार्यमदृष्टजन्यमिति ।&lt;br&gt;&#xA;किं तर्ह्यादिकाले जनिमतो महदादिकारणाददृष्टादन्यदेवातो नोक्तदोष इत्याशङ्कामुत्थाप्य दूषयतिपूर्वेति ।&lt;br&gt;&#xA;यदि परादृष्टं सृष्टयुपक्रमे जनिमत्पूर्वादृष्टान्नैवोत्पद्यते ।&lt;br&gt;&#xA;अपि त्वदृष्टनिरपेक्षमेव ।&lt;br&gt;&#xA;तर्ह्युत्तरमहदादिकायर्मपि कुतो ऽदृष्टादुत्पद्यत इत्यङ्गीकरणीयम् ।&lt;br&gt;&#xA;अदृष्टवत्तस्याप्यदृष्टिनिरपेक्षत्वसम्भवात् ।&lt;br&gt;&#xA;अन्यथा कार्यत्वाददृष्टस्याप्यदृष्टापेक्षाङ्गीकार्येति ।&lt;br&gt;&#xA;&lt;em&gt;६,१०७&lt;/em&gt;&lt;br&gt;&#xA;अस्तु तर्ह्यदृष्टं कारणमेव न भवतीति द्वितीयः पक्षः, अदृष्टमेव नास्तीति तृतीयो वा, उभयस्याप्यनुपलम्भात् ।&lt;br&gt;&#xA;तथाचाश्रयासिद्धिरपरिहार्येत्याशङ्कयाहअदृष्टमिति ।&lt;br&gt;&#xA;अदृष्टं कारणं नो चेल्लये मानं च किं भवेत् । मनुव्_२,१.७८अब् ।&lt;br&gt;&#xA;यदि प्रत्यक्षेणानुपलम्भाददृष्टं न स्यात् ।&lt;br&gt;&#xA;सदपि वा कारणं न स्यात् ।&lt;br&gt;&#xA;तदा लये च किं मानं भवेत् ।&lt;br&gt;&#xA;प्रलयो ऽप्यप्रामाणिकत्वान्न स्यात् ।&lt;br&gt;&#xA;न ह्यसावपि प्रत्यक्षेणोपलभ्यते ।&lt;br&gt;&#xA;तथाचेश्वरादिकं प्रलये ऽसद्भवितुमर्हतीत्यप्रसिद्धविशेषणः पक्षः परस्यापि स्यात् ।&lt;br&gt;&#xA;&lt;em&gt;६,१०८&lt;/em&gt;&lt;br&gt;&#xA;अथ मतम् ।&lt;br&gt;&#xA;कालविप्रकर्षादनुपलभ(भ्य)मानो ऽपि प्रलयो ऽनुमानसिद्धत्वादङ्गीकरणीयः ।&lt;br&gt;&#xA;तथाहि ।&lt;br&gt;&#xA;विश्वसन्तानो ऽयं दृश्यसन्तानशून्यैः समवायि(न्तानि)भिरारब्धः सन्तानत्वात् आरणेयसन्तानवत् ।&lt;br&gt;&#xA;वर्तमानब्रह्माण्डपरमाणवः पूर्वमुत्पादितसजातीयसन्तानान्तराः नित्यत्वे सति तदारम्भकत्वात् प्रदीपपरमाणुवत् ।&lt;br&gt;&#xA;सर्वे सन्तानाः कदाचित्सहोच्छिद्यन्ते सन्तानत्वात् प्रदीपसन्तानवत् ।&lt;br&gt;&#xA;सर्व एव परमाणवः कदाचित्समग्रोपादेयप्रबन्धशून्याः आरम्भकत्वात् नष्टपवनारम्भकपरमाणुवत् ।&lt;br&gt;&#xA;भूगोलकसन्तानः कदाचित्साकल्येनोच्छिद्यते सन्तानत्वात् दीपसन्तानवत् ।&lt;br&gt;&#xA;इयं क्रिया स्वान्यावययिकालीनत्वानधिकरणकिञ्चित्कालीनक्रियान्या क्रियात्वादन्यक्रियावदिति ।&lt;br&gt;&#xA;एवं तर्हि धर्माधर्मावपि स्वरूपतो विप्रकृष्टत्वादनुपलभ्यमानावपि देवदत्तशरीरादिकं देवदत्तविशेषगुणजन्यं कार्यत्वे सति देवदत्तभोगहेतुत्वात्&lt;br&gt;&#xA;देवदत्तप्रयत्नजन्यस्रगादिवदित्याद्यनुमानेन विचित्रकार्यान्यथानुपपत्त्या,’ज्योतिष्योमेन स्वर्गकामो यजेतऽ,’यो ब्राह्मणायावगुरेत्तं शतेन&lt;br&gt;&#xA;यातया(ये)त्’ इत्यादिश्रुतसाध्यसाधनभावान्यथानुपपत्त्या वा सिद्धत्वादभ्युपगन्तव्याविति समं समाधानम् ।&lt;br&gt;&#xA;&lt;em&gt;६,११७&lt;/em&gt;&lt;br&gt;&#xA;अथ मन्यसे ।&lt;br&gt;&#xA;नानुमानादिना धर्मादिसिद्धिः ।&lt;br&gt;&#xA;तस्याभासत्वात् ।&lt;br&gt;&#xA;तथाहि ।&lt;br&gt;&#xA;देवदत्तशरीरादेर्देवदत्तविशेषगुणजन्यत्वं किं साक्षात्साध्यमुत परम्परया ।&lt;br&gt;&#xA;नाद्यः ।&lt;br&gt;&#xA;धर्माधर्मयोरप्यारम्भकप्रेरणादिरूपेणैवोपयोगाङ्गीकारात् ।&lt;br&gt;&#xA;देवदत्तशरीरं न साक्षाद्देवदत्तविशेषगुणजन्यं शरीरत्वाद्यज्ञदत्तशरीरवदिति सत्प्रतिपक्षत्वाच्च ।&lt;br&gt;&#xA;द्वितीये तु जन्मान्तरीयप्रयत्नाराधितदेवताद्वारेणोपपत्तेरर्थान्तरता ।&lt;br&gt;&#xA;देवदत्तविशेषगुणजन्यतया विनापि आकाशादेरिवेश्वरेच्छया देवदत्तस्य भोगहेतुता सम्भवतीत्यप्रयोजकता च ।&lt;br&gt;&#xA;कार्यवैचित्र्यं च दृष्टकारणवैचित्र्यादेवोपपद्यते ।&lt;br&gt;&#xA;आदिकालीनं च तत्तत्प्रागभाव एव वैचित्र्याङ्गीकारेण ।&lt;br&gt;&#xA;स्वगर्यागादेः साध्यसाधनभावश्रवणं त्वसिद्धमेव योग्यताविरहात् ।&lt;br&gt;&#xA;अन्यथाख्यातिमाश्रित्याभ्युपगमे ऽपन्यथासिद्धम् ।&lt;br&gt;&#xA;यागाद्याराधितावज्ञातदेवताद्वारेण स्वर्गाद्युपपत्तेरिति ।&lt;br&gt;&#xA;&lt;em&gt;६,११८&lt;/em&gt;&lt;br&gt;&#xA;एवं तर्हि प्रलयसाधकानुमानानाम(प्य)भासत्वान्न तैस्तत्सिद्धिरिति तुल्यमुत्तरम् ।&lt;br&gt;&#xA;तथा हि ।&lt;br&gt;&#xA;विमतः कालो ऽवयवियुक्तः कालत्वादिदानीन्तनकालवत् ।&lt;br&gt;&#xA;विमतो ब्राह्मणो ब्राह्मणपूर्वको ब्राह्मणत्वात्सम्मतवदित्यादिना सत्प्रतिपक्षं तावदुक्तानुमानजातम् ।&lt;br&gt;&#xA;ननु प्रलयकालपक्षीकृतावाश्रयासिद्धिः ।&lt;br&gt;&#xA;अन्यथा सिद्धसाधनम् ।&lt;br&gt;&#xA;एवमाद्यब्राह्मणपक्षीकारे ऽन्यथा च दोष इति चेन्न ।&lt;br&gt;&#xA;पर्वतो ऽग्निमानित्यादावप्यग्निमदनग्निमत्पक्षदूषणसम्भवेन सर्वानुमानोच्छेदप्रसङ्गात् ।&lt;br&gt;&#xA;नन्वग्निमत्त्वदिव्यरिरेकेणाप्यस्ति पर्वतादेः स्वरूपं, शक्यं च विशेषान्तरेणावधारयितुम् ।&lt;br&gt;&#xA;तत्कथं दोषावकाश इति चेत् ।&lt;br&gt;&#xA;तत्किमवयविसम्बन्धासम्बन्धौ विहाय कालविशेषस्य स्वरूपमेव नास्ति, ब्राह्मणव्यक्तेर्वाऽद्यत्वानाद्यत्वे विहाय ।&lt;br&gt;&#xA;अवधारणं च कालादेर्हिरण्यगर्भापवर्गोत्तरर्(गानन्तर)भावित्वादिना भविष्यति ।&lt;br&gt;&#xA;&lt;em&gt;६,१२६&lt;/em&gt;&lt;br&gt;&#xA;किञ्च प्रथमप्रयोगे विश्वशब्देन किं ब्रह्माण्डमभिप्रेयते सकलकार्याणि वा ।&lt;br&gt;&#xA;नाद्यः ।&lt;br&gt;&#xA;अश्रयासिद्धेः ।&lt;br&gt;&#xA;प्रलयमनभ्युपगच्छता ब्रह्माण्डस्यानङ्गीकृतत्वात् ।&lt;br&gt;&#xA;ब्रह्माण्डाभावे ऽपि कार्यान्तरावस्थितिसम्भवेन प्रलयासिद्धेश्च ।&lt;br&gt;&#xA;कपिकपोलान्तर्गतौदुम्बरोदरवर्तिमशकशरीरादिवत्कार्यान्तरावस्थानमसम्भावितमिति चेन्न ।&lt;br&gt;&#xA;कुण्डबदरवदुपपत्तेः ।&lt;br&gt;&#xA;कालाग्निरुद्रादिप्रक्रियाया असिद्धत्वात् ।&lt;br&gt;&#xA;द्वितीये ऽपि न प्रलयसिद्धिः ।&lt;br&gt;&#xA;यथा हीदानीन्तनानां दहनपवनसन्तानानां क्रमेणास्तमये ऽपि न प्रलयस्तथा तरुगिरिशरीरादिसन्तानानामपि&lt;br&gt;&#xA;क्रमारम्भसिद्धावप्यवयविशून्यसमया सिद्धेः ।&lt;br&gt;&#xA;अथैकदैवेति विशेषणमुपादीयेत तदा क्रमारब्धदहनपवनादिसन्तानैर्व्यभिचारः स्यात् ।&lt;br&gt;&#xA;एकदरम्भकहेतुसाकल्ये सतीति हेतुविशेषणे विशेषणासिद्धिः ।&lt;br&gt;&#xA;द्वयणुकादिक्रमेणारम्भस्वीकारेण बाधादिप्रसङ्गश्च ।&lt;br&gt;&#xA;एतेन द्वितीयानुमानमपि निरस्तम् ।&lt;br&gt;&#xA;ब्रह्माण्डानभ्युपगमात् ।&lt;br&gt;&#xA;अभ्युपगमे ऽप्यवयवानामावापोद्धाराभ्यामेवोत्पादविनाशयोरुपपत्तेः ।&lt;br&gt;&#xA;कार्यान्तरावस्थानोपपत्तेश्च ।&lt;br&gt;&#xA;तृतीये ऽप्यपसिद्धान्तः ।&lt;br&gt;&#xA;क्रमेणोच्छेदस्याभ्युपगमा(तत्वा)त् ।&lt;br&gt;&#xA;चतुर्थे ऽपि पटादिभ्यः पूर्वविनष्टैस्तन्त्वादिभिव्यर्भिचारः ।&lt;br&gt;&#xA;परमाणुत्वेन हेतुविशेषणे ऽपि द्वयणुकाद्यवस्थानसम्भवेन दृष्टान्तस्य सन्दिग्धसाध्यता ।&lt;br&gt;&#xA;पञ्चमे ऽपि किं भूगोलका एव सन्तानशब्देनोच्यन्ते तदतिरिक्तो वा कश्चित् ।&lt;br&gt;&#xA;आद्ये सिद्धसाधनम् ।&lt;br&gt;&#xA;अवयवानामावापोद्धाराभ्यां सन्ततोत्पत्तिविनाशसिद्धेः ।&lt;br&gt;&#xA;द्वितीये त्वाश्रयासिद्धिः ।&lt;br&gt;&#xA;षष्ठं त्वाभाससमानयोगक्षेमत्वादुपेक्षणीयमिति ।&lt;br&gt;&#xA;&lt;em&gt;६,१३३फ़्.&lt;/em&gt;&lt;br&gt;&#xA;अथ मा भूदनुमानैः प्रलयसिद्धिः, तथाप्यागमैर्भविष्यति, तेषां सिद्धार्थे ऽपि प्रामाण्यस्य साधितत्वात्, ततो नाप्रसिद्धविशेषणतेति ब्रूषे,&lt;br&gt;&#xA;तर्ह्यस्माकमपि धर्मादिसिद्धिरागमाद्भविष्यतीति कथमाश्रयासिद्धिरिति ।&lt;br&gt;&#xA;एवं प्रलये जीवेश्वरसद्भावं साधयता धर्मादिसत्त्वमपि साधितमिति न प्रलये भावमात्रासत्त्वसाधनं युक्तम् ।&lt;br&gt;&#xA;एवम् आदिकार्यं पक्षीकृत्य सोपादानत्वसाधने प्रकृत्यादिसिद्धिरपि द्रष्टव्येति ।&lt;br&gt;&#xA;&lt;em&gt;६,१३५&lt;/em&gt;&lt;br&gt;&#xA;प्रथमसूत्रे ऽभावस्य कर्तृत्वनिरासायानुमानमुक्तम् ।&lt;br&gt;&#xA;इदानीमितो ऽपि नाभावकर्तृकं जगत्, चेतनकर्तृकत्वे’दृष्टान्तभावात्’ इति सूत्रस्य वृत्त्यन्तरमभिप्रेत्य चेतनकर्तृकत्वे अनुमानमाहउत्पत्तीति ।&lt;br&gt;&#xA;उत्पत्तिनाशकारी हि बुद्धिमान् दृश्यते क्वचित् । मनुव्_२,१.७८च्द् ।&lt;br&gt;&#xA;तद्दृष्टान्तेन सर्वत्र कर्ता किं नानुमीयते । मनुव्_२,१.७९अब् ।&lt;br&gt;&#xA;बुद्धिमानुत्पत्तिनाशकारीति बुद्धिपूर्वं तत्कर्तेत्यर्थः ।&lt;br&gt;&#xA;क्वचित्पटादौ ।&lt;br&gt;&#xA;सर्वत्र विप्रतिपन्ने कार्ये ।&lt;br&gt;&#xA;महदादिकार्य इत्येवोक्ते ऽङ्कुरादौ व्यभिचारः शङ्कयेत, तदर्थं तस्यापि पक्षनिक्षेपार्थं सर्वत्रेत्युक्तम् ।&lt;br&gt;&#xA;कर्ता बुद्धिमानिति शेषः ।&lt;br&gt;&#xA;अन्यथाभावकर्तृत्ववादिनं&lt;br&gt;&#xA;प्रति सिद्धसाधनताप्रसङ्गात् ।&lt;br&gt;&#xA;किमाक्षेपे ।&lt;br&gt;&#xA;अननुमाने न किमपि कारणम् ।&lt;br&gt;&#xA;दृष्टान्ताभावेन प्रतिपक्षासम्भवादित्यर्थः ।&lt;br&gt;&#xA;एतेन’स्वपक्षदोषाच्च’ इति सूत्रमपि व्याख्यातं भवति ।&lt;br&gt;&#xA;अयमत्र प्रयोगक्रमः ।&lt;br&gt;&#xA;विमतं कार्यं चेतनोत्पाद्यं कार्यत्वाद्घटवत् ।&lt;br&gt;&#xA;चेतनविनाश्यं च तत एव तद्वदेव ।&lt;br&gt;&#xA;विमतोत्पत्तिश्चेतनकर्तृका उत्पत्तित्वात्पटोत्पत्तिवत् ।&lt;br&gt;&#xA;विमतो विनाशश्चेतनकर्तृको विनाशत्वात्सम्मतवदिति ।&lt;br&gt;&#xA;अत्र विनाशस्य चेतनकर्तृकत्वसाधनं प्रासङ्गिकम् ।&lt;br&gt;&#xA;यद्वा केचित्कारणस्य बीजादेः प्रध्वंसेनाङ्कुरादेः जन्मदर्शनात्तन्त्वादिनाशेन पटादिनाशदशर्नाच्च प्रध्वंसाभावस्यैव&lt;br&gt;&#xA;जगज्जन्मविनाशकर्तृत्वमास्थिताः ।&lt;br&gt;&#xA;यथोक्तम् ।&lt;br&gt;&#xA;नानुपमृद्य प्रादुर्भावादिति ।&lt;br&gt;&#xA;तन्मतं वात्रासदित्यादिसूत्रैर्निराकृतमिति ज्ञापनार्थम् ।&lt;br&gt;&#xA;दृष्टान्ताभावस्तु स्वयमूहनीयः ।&lt;br&gt;&#xA;&lt;em&gt;६,१३८&lt;/em&gt;&lt;br&gt;&#xA;नन्विदमनुमानेनेश्वरस्य जगत्कर्तृत्वसाधनं सूत्रकारस्य उक्तविरुद्धम् ।&lt;br&gt;&#xA;शास्त्रयोनित्वादितीश्वरे ऽनुमानप्रामाण्यस्य स्वयमेव निराकृतत्वादित्यत आहआगमेति ।&lt;br&gt;&#xA;आगमानुगृहीता तु मानम् &amp;hellip; । मनुव्_२,१.७९च्द् ।&lt;br&gt;&#xA;अनुमेति वक्ष्यमाणमत्रापि सम्बद्धयते ।&lt;br&gt;&#xA;न सर्वथापीश्वरे ऽनुमानस्य प्रामाण्यं सूत्रकृता निराकृतम् ।&lt;br&gt;&#xA;किन्नामागमाननुगृहीतस्य ।&lt;br&gt;&#xA;आगमानुगृहीता त्वनुमा ईश्वरे मानमेवाभिमता ।&lt;br&gt;&#xA;अन्यथा वेदवाक्यार्थे युक्त्यनुसन्धानरूपजिज्ञासा नारभेतेति ।&lt;br&gt;&#xA;किमतो यद्येवमित्यत आहएषेति ।&lt;br&gt;&#xA;&amp;hellip; एषानुमापितु । मनुव्_२,१.७९द् ।&lt;br&gt;&#xA;आगमानुगृहीतेत्यनुवर्तते ।&lt;br&gt;&#xA;मानमिति च ।&lt;br&gt;&#xA;एषा सम्प्रत्युपन्यस्ताप्यनुमा’यतो वा इमानि भूतानि’ इत्यागमानुगृहीता ।&lt;br&gt;&#xA;ततो भवतीश्वरे मानमिति न कश्चिद्विरोध इति ।&lt;br&gt;&#xA;&lt;em&gt;६,१४०&lt;/em&gt;&lt;br&gt;&#xA;एवमनुमानेनाभावकर्तृकत्वं विश्वस्याशङ्कयानुमानेनैवेश्वरकर्तृकत्वं समर्थितम् ।&lt;br&gt;&#xA;तदेतन्मतान्तरेणाक्षिप्य समादधत्सूत्रम् ओं तर्काप्रतिष्ठानादप्यन्यथानुमेयमिति चेदेवमप्यनिर्मोक्षप्रसङ्गः ओं इति ।&lt;br&gt;&#xA;तत्राक्षेपस्यायमर्थः ।&lt;br&gt;&#xA;नायमनुमानावष्टम्भेन पूवर्पक्षः प्रमाणेन च सिद्धान्तो भवति ।&lt;br&gt;&#xA;न चानुमानं नाम प्रमाणमस्ति ।&lt;br&gt;&#xA;(कुतः) ।&lt;br&gt;&#xA;अन्यथाप्यनुमेयम् ।&lt;br&gt;&#xA;असत्प्रतिपक्षत्वं ह्यनुमानप्रामाण्यवादिभिरनुमानाङ्गमङ्गीकरणीयम् ।&lt;br&gt;&#xA;प्रतिरुद्धस्य करणस्य क्वापि क्रियानिष्पादकत्वादर्शनात् ।&lt;br&gt;&#xA;अनुमानप्रतिपन्नं चान्यथाप्यनुमेयम् अनुमातुं शक्यम् ।&lt;br&gt;&#xA;कस्मात् ।&lt;br&gt;&#xA;तर्काप्रतिष्ठानाम् ।&lt;br&gt;&#xA;‘एवमेवानुमातव्यम्, न पुनरन्यथा’ इति तर्कस्य व्यवस्थाभावात् ।&lt;br&gt;&#xA;तथा चोक्तम् ।&lt;br&gt;&#xA;‘उपाधिप्रतिपक्षौ तु क्व नामातीव दुर्वचौ’ इति ।&lt;br&gt;&#xA;नन्विदं व्यधिकरणं, तर्कस्याप्रतिष्ठितत्वादन्यथानुमेयमिति ।&lt;br&gt;&#xA;मैवम् ।&lt;br&gt;&#xA;एतदनेन ज्ञापयति सूत्रकारः,’न तर्को ऽनुमानाद्भिद्यते’ इति ।&lt;br&gt;&#xA;अथवा तर्कस्यानुमानस्याप्रतिष्ठानादप्रमाणत्वान्नानुमानेन पूर्वोत्तरपक्षौ युक्तौ ।&lt;br&gt;&#xA;कथमप्रमाणत्वात् ।&lt;br&gt;&#xA;यतो ऽन्यथानुमेयमिति योजना ।&lt;br&gt;&#xA;तत्र समाधानसूत्रं सङ्गमयितुमुत्सूत्रमेव भाष्यकारस्तावदुत्तरमाहआगमेति ।&lt;br&gt;&#xA;तर्काप्रतिष्ठानाद् अप्य् अन्यथानुमेयम् इति चेद् एवम् अप्य् अनिर्मोक्षप्रसङ्गः । ब्ब्स्_२,१.११ ।&lt;br&gt;&#xA;आगमानुग्रहाभावे न तर्कः स्यात् प्रतिष्ठितः । मनुव्_२,१.८०अब् ।&lt;br&gt;&#xA;आगमग्रहणं प्रमाणमात्रोपलक्षणम् ।&lt;br&gt;&#xA;अत एवोत्तरार्धे ऽक्षजमपि सङ्गृहीतम् ।&lt;br&gt;&#xA;प्रमाणानुग्रहप्रमाणमूलत्वशब्दाभ्यां प्रतिष्ठितप्रामाण्यप्रमाणान्तरावधृतपक्षलिङ्गव्याप्तिमत्त्वं तत्संवादित्वं चोच्यते ।&lt;br&gt;&#xA;&lt;em&gt;६,१४२&lt;/em&gt;&lt;br&gt;&#xA;तत्राद्ययोजनायामस्यायमर्थः ।&lt;br&gt;&#xA;यदुक्तमनुमानस्याव्यवस्थितत्वेन सर्वत्र प्रत्यनुमानसम्भव इति तदनुपपन्नम् ।&lt;br&gt;&#xA;यतः प्रमाणानुग्रहाभावे तर्को न प्रतिष्ठितः स्यात् ।&lt;br&gt;&#xA;किन्तु प्रमाणमूलस्यैवास्य प्रतिष्ठितिः स्यात् ।&lt;br&gt;&#xA;एतदुक्तं भवति ।&lt;br&gt;&#xA;प्रत्यनुमानं भवत्किं प्रमाणानुग्रहरहितं स्यात्, उत तन्मूलम् ।&lt;br&gt;&#xA;आद्यं तु कथं स्वयमदृढभूमिकं परं प्रतिरुन्ध्यात् ।&lt;br&gt;&#xA;नहि भवति तरक्षोः प्रतिपक्षो हरिणशावः ।&lt;br&gt;&#xA;किन्त्वाद्येनैव प्रमाणमूलेन बाध्यते ।&lt;br&gt;&#xA;द्वितीयं तु स्यादेव प्रमाणम् ।&lt;br&gt;&#xA;आद्यं चापबाधेत ।&lt;br&gt;&#xA;उभयथापि न सर्वानुमानाप्रामाण्यम् ।&lt;br&gt;&#xA;यद तूभयोः अपि प्रमाणमूलत्वसन्देहः तदास्तु प्रतिरोधः ।&lt;br&gt;&#xA;किन्तु नैवं सर्वत्र ।&lt;br&gt;&#xA;अवधारणायां तु पूर्वैव गतिरिति ।&lt;br&gt;&#xA;&lt;em&gt;६,१४४&lt;/em&gt;&lt;br&gt;&#xA;द्वितीययोजनायां तु प्रष्टव्यम् ।&lt;br&gt;&#xA;किं प्रमाणानुग्रहरहितमनुमानं प्रत्यनुमानपराहतत्वादप्रमाणम्, उत तन्मूलम् ।&lt;br&gt;&#xA;आद्ये सम्प्रतिपत्तिमुत्तरमाहआगमेति ।&lt;br&gt;&#xA;(तथापि) नैवं सर्वत्रेति भावः ।&lt;br&gt;&#xA;प्रतिष्ठितः प्रमाणभूतः ।&lt;br&gt;&#xA;द्वितीये त्वाहअक्षजेति ।&lt;br&gt;&#xA;अक्षजागममूलस्य स्यादेवास्य प्रतिष्ठितिः । मनुव्_२,१.८०च्द् ।&lt;br&gt;&#xA;प्रतिष्ठितः प्रामाण्यम् ।&lt;br&gt;&#xA;तेनैव प्रतिप्रयोगस्य बाधितत्वात् ।&lt;br&gt;&#xA;उभयोर्वास्तवप्रमाणमूलत्वासम्भवादिति भावः ।&lt;br&gt;&#xA;यस्त्वेतां व्यवस्थामनभ्युपगम्य सर्वत्रापि प्रतिपक्षस्यास्त्यवकाश इति सर्वमनुमानमप्रमाणमिति च मन्यते तस्य सूत्रारूढमुत्तरमाहअन्यथेति ।&lt;br&gt;&#xA;अन्यथास्याप्रतिष्ठा च स्ववाचा व्याहतैव हि । मनुव्_२,१.८०एफ़् ।&lt;br&gt;&#xA;एतेनैवमुपपादिते ऽपि यो नैवं मन्यते तस्य स्ववचनव्याघातादनिर्मोक्षप्रसङ्ग इति सूत्रयोजना सूचिता ।&lt;br&gt;&#xA;तथाहि ।&lt;br&gt;&#xA;सर्वमनुमानप्रमाणं प्रतिपक्षप्रतिहतत्वादिति त्वदीयमनुमानं प्रतिपक्षपराहतं चाप्रमाणं च भवति न वा ।&lt;br&gt;&#xA;आद्ये नानेन सर्वस्याप्रामाण्यसिद्धिः ।&lt;br&gt;&#xA;द्वितीये त्वत्रैव बाधादिति ।&lt;br&gt;&#xA;अन्यथा उक्तव्यवस्थां विहाय, अस्य सर्वस्याप्यनुमानस्य अप्रतिष्ठा अप्रमाणता, स्ववाचैव व्याहता हीति ।&lt;br&gt;&#xA;&lt;em&gt;६,१४५&lt;/em&gt;&lt;br&gt;&#xA;अपरे तु’न विलक्षणत्वात्’ इत्यादीनि सूत्राणि ब्रह्मणो जगदुपादानत्वाक्षेपसमाधानार्थतया व्याचक्षते ।&lt;br&gt;&#xA;तत्प्रकृत्यधिकरण एव निराकृतम् ।&lt;br&gt;&#xA;&lt;em&gt;६,१४९&lt;/em&gt;&lt;br&gt;&#xA;यच्चात्र सूत्रे तर्काप्रतिष्ठानादिति वाक्यं भित्त्वा सिद्धान्ततयैव वर्णयन्ति, तद्वा अनेन सार्धेन श्लोकेन निराचष्टे ।&lt;br&gt;&#xA;तथाहि तर्कस्याप्रतिष्ठां वदन्वक्तव्यः ।&lt;br&gt;&#xA;किं प्रमाणानुग्रहरहितस्योत तन्मूलस्य ।&lt;br&gt;&#xA;आद्ये गूढाभिसन्धिरुत्तरमाहआगमेति ।&lt;br&gt;&#xA;अयमाशयः ।&lt;br&gt;&#xA;सत्यमेतत् ।&lt;br&gt;&#xA;तथापि न साङ्खयः स्वतर्कस्यागमाद्यनुग्रहाभावं मन्यते ।&lt;br&gt;&#xA;स्वमतेनेदमुच्यते चेत्पौनरुक्त्यम् ।&lt;br&gt;&#xA;शास्त्रयोनित्वात्, ईक्षतेर्नाशब्दम्, आनुमानिकमित्यदिनास्यार्थस्योक्तत्वादिति ।&lt;br&gt;&#xA;&lt;em&gt;६,१४९फ़्.&lt;/em&gt;&lt;br&gt;&#xA;द्वितीयं दूषयतिअक्षजेति ।&lt;br&gt;&#xA;नहि ज्ञानकरणस्य प्रमाणगृहीतव्याप्त्यादिमत्त्वेनाप्रामाण्यकारणव्यभिचारादिशङ्काकलङ्कविकलस्य प्रामाण्यं नास्तीति युक्तमिति भावः ।&lt;br&gt;&#xA;विपक्षे बाधकं चाहअन्यथेति ।&lt;br&gt;&#xA;अन्यथोक्तानभ्युपगमेनास्य प्रमाणमूलस्याप्यनुमानस्याप्रतिष्ठा स्ववाचा व्याहतैव सूत्रकृतः स्यात् ।&lt;br&gt;&#xA;स्वयमेव हि युक्त्यनुसन्धानरूपां ब्रह्ममीमांसामारभ्य प्रमाणमूलस्यापि तर्कस्याप्रामाण्यमभिदधानः सूत्रकारो न व्याहतभाषी कथं स्यात् ।&lt;br&gt;&#xA;यदपि वृत्तिकारैरुक्तम्’एकेन तार्किकेणोत्प्रेक्षितं तर्कमपरो दूषयति, तेनोत्प्रेक्षितमप्यपरः, इत्यतः पुरुषमतिवैश्वरूप्यजन्मा तर्कः&lt;br&gt;&#xA;स्यादप्रतिष्ठितः’ इति ।&lt;br&gt;&#xA;तच्चायुक्तम् ।&lt;br&gt;&#xA;यतो ऽस्यापि तर्कस्य प्रामाण्ये ऽप्रामाण्ये वा अस्याप्रतिष्ठा च स्व(वाचा)व्याहतैवेति नायं वाक्यभेदो युक्त इत्युक्त एव सूत्रार्थः ।&lt;br&gt;&#xA;व्यास(१७)&lt;br&gt;&#xA;&lt;em&gt;६,१५२&lt;/em&gt;&lt;br&gt;&#xA;अत्र सूत्रम् ओं एतेन शिष्या अपरिग्रहा अपि व्याख्याता इति ।&lt;br&gt;&#xA;तत्केचिद्वयाचक्षते ।&lt;br&gt;&#xA;एतेन’नविलक्षणत्वात्’ इत्यादिना प्रकृतेन शिष्यैः केनचिदंशेन परिगृहीतस्य प्रधानकारणवादस्य निराकरणेन शिष्यैर्मनुव्यासप्रभृतिभिः&lt;br&gt;&#xA;केनचिदप्यंशेनापरिगृहीता ये ऽण्वादिकारणवादास्ते ऽपि व्याख्याता द्रष्टव्या इति ।&lt;br&gt;&#xA;तदिदं दूषयतिनचेति ।&lt;br&gt;&#xA;एतेन शिष्टापरिग्रहा अपि व्याख्याताः । ब्ब्स्_२,१.१२ ।&lt;br&gt;&#xA;न च शिष्यागृहीतत्वं निरीशादीशवादिनः । मनुव्_२,१.८१अब् ।&lt;br&gt;&#xA;&lt;em&gt;६,१५२फ़्.&lt;/em&gt;&lt;br&gt;&#xA;आस्तां तावदभ्यधिकाशङ्काप्रकारः, परिहारातिदेशप्रकारश्च ।&lt;br&gt;&#xA;यत्तावदुक्तम्’साङ्खयादपि वैशेषिकादेरतिशयेन शिष्यागृहीतत्वम्’ तदति(तीव)विरुद्धम् ।&lt;br&gt;&#xA;साङ्खयस्य निरीश्वरत्वात् ।&lt;br&gt;&#xA;वैशेषिकादेस्तु सेश्वरत्वात् ।&lt;br&gt;&#xA;वैपरीत्यस्यैवोचितत्वात् ।&lt;br&gt;&#xA;इह हि ब्रह्मणो जगत्कारणत्वे विप्रतिपत्तयो निरस्यन्ते ।&lt;br&gt;&#xA;तत्र साङ्खयो ब्रह्मैव नाभ्युपैति ।&lt;br&gt;&#xA;कुतस्तदीयं जगत्कारणत्वमित्यतिशयेन वेदान्तवादविरोधित्वाच्छिष्यापरिगृहीतः ।&lt;br&gt;&#xA;वैशेषिकादिस्तु, ब्रह्म तस्य जगन्निमित्तत्वं चाङ्गीकृत्योपादानतामात्रं नाङ्गीकुरुत इतीषद्विरोधित्वात् ईषच्छिष्यापरिगृहीत इति युक्तम् ।&lt;br&gt;&#xA;सत्कार्यवादित्वादिकं तु प्रकृतासङ्गतमेव ।&lt;br&gt;&#xA;अन्यथा यागीयहिंसानिषेधादिना विपरिवर्तः स्यात् ।&lt;br&gt;&#xA;अथ वेदसंवादबाहुल्याबाहुल्यप्रयुक्तमिदम् ।&lt;br&gt;&#xA;मैवम् ।&lt;br&gt;&#xA;(तन्न ।&lt;br&gt;&#xA;तत्त्वानां) प्रतिपाद्यानामपरिसङ्खयातत्वादिति ।&lt;br&gt;&#xA;&lt;em&gt;६,१५३&lt;/em&gt;&lt;br&gt;&#xA;किं तर्ह्यस्य सूत्रस्याभिधेयमित्यत आहअत इति ।&lt;br&gt;&#xA;अर्थावशिष्टजीवादिकर्तृतात्र निषिध्यते । मनुव्_२,१.८१च्द् ।&lt;br&gt;&#xA;अर्थान्तरस्य निराकृतत्वादित्यर्थः ।&lt;br&gt;&#xA;अपव्याख्याननिराकरणस्य स्वव्याख्यानदार्ढ्याथर्त्वान्नासङ्गतमिति सूचयितुमत इत्युक्तम् ।&lt;br&gt;&#xA;अवशिष्या निराकृताया अभावकर्तृतायाः, जीवादिकर्तृता, जगत इति शेषः ।&lt;br&gt;&#xA;अनेन निराकृतादवशिष्या वेदापरिगृहीता जीवप्रधानासत्कालस्वभावादिवादा निराकृता इति व्याख्यातं भवति ।&lt;br&gt;&#xA;तत्र शिष्या इत्येवोक्ते ब्रह्मकारणवादो ऽपि प्राप्नोति ।&lt;br&gt;&#xA;तदर्थमपरिग्रहा इत्युक्तम् ।&lt;br&gt;&#xA;तन्मात्रे तूक्ते अभावकर्तृत्ववादो ऽपि गृह्येत ।&lt;br&gt;&#xA;तथाच पुनरुक्तिरतिदेशानुपपत्तिश्च स्यात् ।&lt;br&gt;&#xA;अतः शिष्या इत्युक्तम् ।&lt;br&gt;&#xA;अभ्यधिकाशङ्कासद्भावसूचनेन सूत्रारम्भोपपादनार्थं च शिष्याः शिष्यतया प्रतीताः, नतु तत एव निराकृततयेति ।&lt;br&gt;&#xA;&lt;em&gt;६,१५८&lt;/em&gt;&lt;br&gt;&#xA;ननु जीवादीत्यासिदग्रहणेनासत्कर्तृकत्वं गृहीतम् ।&lt;br&gt;&#xA;तस्य’असदिति चेत्’ इत्यादिना निरस्तत्वेन पौनरुक्त्यादिप्रसङ्गादित्यत आहतन्मन इति ।&lt;br&gt;&#xA;तन्मनो ऽकुरुतेत्यादेरसतो मनसो जनिः ।&lt;br&gt;&#xA;निवारिता तु पूर्वत्र ह्यकस्मादिति तद्विना । मनुव्_२,१.८२ ।&lt;br&gt;&#xA;असतो विश्वजननमाशङ्कयात्र निषिद्धयते । मनुव्_२,१.८३अब् ।&lt;br&gt;&#xA;&lt;em&gt;६,१५९&lt;/em&gt;&lt;br&gt;&#xA;इत्यादेः प्रमाणात् ।&lt;br&gt;&#xA;आशङ्कितेति शेषः ।&lt;br&gt;&#xA;आदिपदेनोक्तयुक्तिर्गृह्यते ।&lt;br&gt;&#xA;असतः अभावस्य ।&lt;br&gt;&#xA;मनस इति ।&lt;br&gt;&#xA;ज्ञानेच्छाप्रयत्नेभ्यः जनिः ।&lt;br&gt;&#xA;जगत इति शेषः ।&lt;br&gt;&#xA;पूर्वत्र त्विति सम्बन्धः ।&lt;br&gt;&#xA;तच्च प्रतिषेधमात्रत्वादित्यादिना स्फुटमवगम्यत इति हिशब्दः ।&lt;br&gt;&#xA;अकस्माद्धीदमाविरासीदित्यादिश्रुत्या ।&lt;br&gt;&#xA;तत् मनो, विना ।&lt;br&gt;&#xA;असतः शून्यात् ।&lt;br&gt;&#xA;एतदुक्तं भवति ।&lt;br&gt;&#xA;पूवर्मभावस्य जगत्कारणत्वं निराकृतमिदानीं तु शून्यस्य ।&lt;br&gt;&#xA;किञ्च पूर्वं कर्तृत्वेनाधुना कर्तृतां विनैवेति न पौनरुक्त्यादीति ।&lt;br&gt;&#xA;यद्वा भाष्यदिशा निष्कारणैवात्र जगज्जनिराशङ्कितेति न पौनरुक्त्यादिकम् ।&lt;br&gt;&#xA;अत्र शङ्काप्रापकप्रमाणोपन्यासस्तु अस्यैव प्रमेयभेदस्योपपादनार्थम् ।&lt;br&gt;&#xA;एतेनाभ्यधिका शङ्कापि सूचिता ।&lt;br&gt;&#xA;तथाहि ।&lt;br&gt;&#xA;मा भूदभावकर्तृकं जगत्, तथापि जीवादिभ्यो जनिमद्भविष्यति ।&lt;br&gt;&#xA;‘जीवाद्भवन्ति भूतानिऽ,’प्रधानादिदमुत्पन्नम्ऽ,’अकस्माद्धीदमाविरासीद्’ इत्यादिश्रुत्यनुगृहीतेभ्यो घटदधिकण्टतैक्ष्णादिदृष्टान्तेभ्यः ।&lt;br&gt;&#xA;नहि जीवादीनां प्रतिषेधमात्रत्वमस्ति, येनोक्तयुक्तिविरोधः स्यात् ।&lt;br&gt;&#xA;असत्त्वाचेतनत्वादेरुपलक्षणमेतदिति चेत् ।&lt;br&gt;&#xA;किमत्रासदादेः कारणत्वमात्रं नेत्युच्यते, किंवा कर्तृत्वम् ।&lt;br&gt;&#xA;नाद्यः ।&lt;br&gt;&#xA;उक्तदृष्टान्तेषु व्यभिचारात् ।&lt;br&gt;&#xA;न द्वितीयः ।&lt;br&gt;&#xA;कर्तृत्वस्यास्माभिरनङ्गीकृतत्वादिति ।&lt;br&gt;&#xA;अत एवात्र सर्वत्र कर्तृशब्दः कारणत्वमात्रपरो द्रष्टव्यः ।&lt;br&gt;&#xA;&lt;em&gt;६,१६५&lt;/em&gt;&lt;br&gt;&#xA;नन्वत्र जीवादेर्विश्वकारणत्वमात्रं शङ्कयते, तस्यैव वा ।&lt;br&gt;&#xA;आद्ये न सिद्धान्तविरोधः ।&lt;br&gt;&#xA;जीवस्य ह्यदृष्टाधारतया निमित्तत्वं प्रधानस्य चोपादानत्वमङ्गीकृतमेव ।&lt;br&gt;&#xA;न द्वितीयः ।&lt;br&gt;&#xA;प्रापकाभावात् ।&lt;br&gt;&#xA;कार्यस्य सकर्तृकत्वनियमदर्शनाच्चेत्यत आहप्रापकमिति ।&lt;br&gt;&#xA;प्रापकं वाक्यमात्रं तु &amp;hellip; । मनुव्_२,१.८३च् ।&lt;br&gt;&#xA;द्वितीय एवाशङ्कयते ।&lt;br&gt;&#xA;तस्य च प्रापकं’न जीवात्कारणं परम्ऽ,’न ह्यन्यत्कारणं मतम्’ इत्यादिवाक्यम् ।&lt;br&gt;&#xA;नच लोकविरोधः ।&lt;br&gt;&#xA;वाक्यमात्रसिद्धे ऽर्थे तत्प्रतिपन्नमेव गृह्यते नतु लोको ऽनुगम्यत इति पूर्वपक्षी मन्यत इति ।&lt;br&gt;&#xA;ननु च प्रधानकारणत्वादिमतानि द्वितीयपादे निराकरिष्यते ।&lt;br&gt;&#xA;तेषामत्रापि निराकरणे पुनरुक्तिदोषः स्यादित्यतो वाऽहप्रापकमिति ।&lt;br&gt;&#xA;अत्र शङ्काप्रापकं वाक्यमात्रं नतु समय इत्यर्थः ।&lt;br&gt;&#xA;इदमुक्तं भवति ।&lt;br&gt;&#xA;अत्र श्रुत्यनुगृहीताभिर्युक्तिभिः प्राप्तं प्रधानादिकारणत्वं निराक्रियते ।&lt;br&gt;&#xA;उत्तरं(रत्र) तु तु साङ्खयादिसमयप्राप्तम् ।&lt;br&gt;&#xA;अतो ऽपि नोक्तदोष इति ।&lt;br&gt;&#xA;नन्वेवं तर्ह्येतेनेत्यतिदेशः कथम् ।&lt;br&gt;&#xA;उक्तपरिहारस्य पूर्वपक्षिणा परिहृतत्वादित्यत आहपरिहार इति ।&lt;br&gt;&#xA;&amp;hellip; परिहारो विशेषितः । मनुव्_२,१.८३द् ।&lt;br&gt;&#xA;यद्यपि प्रतिषेधमात्रत्वं प्रधानादिष्वसिद्धम् ।&lt;br&gt;&#xA;अचेतनत्वादिकं च कारणत्वमात्रवादे अनैकान्तिकम् ।&lt;br&gt;&#xA;तथापि पूर्वपक्षाणां युक्तिविरुद्धत्वं यत्प्रतिषेधमात्रत्वात् दृष्टान्तभावादिति सामान्यतः सूचितम्, यच्च स्वपक्षदोषाच्चेत्यप्रामाणिकत्वं, स&lt;br&gt;&#xA;परिहारो ऽत्राप्यविशेषितः समानः, इत्यतिदेशो युज्यत इत्यर्थः ।&lt;br&gt;&#xA;&lt;em&gt;६,१६७&lt;/em&gt;&lt;br&gt;&#xA;ननु कथं जगतो जीवकर्तृत्वादिवादस्य युक्तिविरुद्धत्वमित्यत आहक्वचिदिति ।&lt;br&gt;&#xA;क्वचिज्जीवाकृतं दृष्ट्वा चेतनादेव चाकृतम् ।&lt;br&gt;&#xA;तद्वदेवानुमान्यत्र वस्तुत्वात् क्रियते श्रुतेः । मनुव्_२,१.८४ ।&lt;br&gt;&#xA;क्वचित् देशादौ ।&lt;br&gt;&#xA;यद्वा क्वचित् जीवादौ ।&lt;br&gt;&#xA;अकृतमिति च भावप्रधानो निर्देशः ।&lt;br&gt;&#xA;कारणत्वमात्रमत्र पूर्वपक्षो न कर्तृत्वमित्यतो ऽचेतनादिति पञ्चमीप्रयोगः ।&lt;br&gt;&#xA;अचेतनादकृतं च दृष्ट्वा ।&lt;br&gt;&#xA;एवशब्देन दृष्टान्तानामसन्दिग्धसाध्यतामाह ।&lt;br&gt;&#xA;अनुमा अनुमितिः ।&lt;br&gt;&#xA;अन्यथा वस्तुत्वस्यैवानुमानत्वात्पञ्चमी न स्यात् ।&lt;br&gt;&#xA;जीवाकृतत्वादेरिति शेषः ।&lt;br&gt;&#xA;अन्यत्र महदादौ ।&lt;br&gt;&#xA;अत्रैते प्रयोगाः ।&lt;br&gt;&#xA;महदादिकार्यं न जीवकृतं वस्तुत्वाज्जीववत्, विमतं न प्रधानकार्यं वस्तुत्वात्प्रधानवत्, विमतं नासत्कार्यं वस्तुत्वाद्घटवदिति ।&lt;br&gt;&#xA;यद्यपि जीवस्य निमित्तत्वेन प्रधानस्योपादानत्वेन जगत्कारणत्वमङ्गीकृतमेव तथापि स्वातन्त्र्याभावाभिप्रायेणेदं वचनमिति न विरोधः ।&lt;br&gt;&#xA;&lt;em&gt;६,१६८&lt;/em&gt;&lt;br&gt;&#xA;नन्वेवं सत्यतिप्रसङ्गः स्यात् ।&lt;br&gt;&#xA;विमतमश्वरकृतं न भवति वस्तुत्वादीश्वरवत् इत्यपि प्रयोक्तुं शक्यत्वादित्यत आहश्रुतेरिति ।&lt;br&gt;&#xA;‘स इदं सर्वमसृजत’ इत्यादिश्रुतेर्महदादेरीश्वरकृतत्वावधारणादतिप्रसङ्गानुमानस्य बाधितत्वेनाप्रामाण्यमिति ।&lt;br&gt;&#xA;समं तर्हीदं भवदनुमानेषु ।&lt;br&gt;&#xA;जीवाद्भवन्ति भूतानीत्यादिश्रुतेरित्यत आहश्रुतेरिति ।&lt;br&gt;&#xA;भावप्रधानो निर्देशः ।&lt;br&gt;&#xA;जीवादिशब्दानां ब्रह्मश्रुतित्वाद्ब्रह्मनामत्वान्न श्रुतिविरोध इत्यर्थः ।&lt;br&gt;&#xA;तत्कुत इत्यत आहश्रुतेरिति ।&lt;br&gt;&#xA;‘नामानि सर्वाणि यमाविशन्ति’ इत्यादिश्रुतेः ।&lt;br&gt;&#xA;शेषं भाष्ये ।&lt;br&gt;&#xA;ननु जीवादिकारण(क)त्वे ऽपि घटादिदृष्टान्तावष्टम्भेनानुमानसम्भवात्कथमप्रामाणिकत्वमित्यत आहश्रुतेरिति ।&lt;br&gt;&#xA;‘नान्यो ऽतो ऽस्ति कर्ता’ इत्यादिश्रुतेर्बाधितविषयत्वात् दृष्टान्तानां साध्यवैकल्याच्च नानुमानानां प्रामाण्यम् ।&lt;br&gt;&#xA;एतेनास्मदनुमाने ऽकार्यत्वमुपाधिरित्यपि निरस्तः(म्) ।&lt;br&gt;&#xA;(स्वातन्त्र्येण) जीवाद्यकृते ऽपि घटादावकार्यत्वाभावात् ।&lt;br&gt;&#xA;प्रतिपक्षे बाधादिदोषानुषङ्गाच्चेति सर्वं सुस्थम् ।&lt;br&gt;&#xA;। इति श्रीमन्न्यायसुधायां असदधिकरणम् ।&lt;/p&gt;</description>
    </item>
    <item>
      <title>०४ भोक्त्रधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/04_bhoktradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/04_bhoktradhikaraNam/</guid>
      <description>&lt;p&gt;&lt;em&gt;६,१७०&lt;/em&gt;&lt;br&gt;&#xA;। अथ श्रीमन्न्यायसुधायां भोक्त्रधिकरणम् ।&lt;br&gt;&#xA;। ओं भोक्त्रापत्तेरविभागश्चेत्स्याल्लोकवत् ओं ।&lt;br&gt;&#xA;अतीताधिकरणे ब्रह्मणो जगज्जन्मादिकारणत्वे श्रुतिसंवादित्वेन प्रबलया युक्त्या विरोधः परिहृतः ।&lt;br&gt;&#xA;इदानीं तु श्रुतिसिद्ध(लिङ्ग)त्वेन प्रबलया युक्त्या विरोधः परिह्रियते ।&lt;br&gt;&#xA;तथाहि ।&lt;br&gt;&#xA;न ब्रह्मणो जगत्कारणत्वं वास्तवं सम्भवति ।&lt;br&gt;&#xA;असर्वकारणेन मुक्ते(क्तजीवे)नात्यन्ताभिन्नत्वात् ।&lt;br&gt;&#xA;नहि यो येनात्यन्ताभिन्नः स तद्विरुद्धस्वभावो वस्तुत इति क्वचिदुपलब्धम् ।&lt;br&gt;&#xA;नच मुक्तस्यासर्वकारणत्वमसिद्धम्, (सर्वकारणत्वस्य) संसारे ऽनुपलम्भात् ।&lt;br&gt;&#xA;संसारे प्रतीयमानस्य कस्यचिदाकारस्यैवापगमो हि मोक्षो नतु अपूर्वाकारोत्पादः, अनित्यत्वप्रसङ्गात् ।&lt;br&gt;&#xA;नचानन्दादेरिव विद्यमानस्यैवाविद्यया तिरोहितत्वात्सर्वकारणत्वस्यानुपलम्भ इति वाच्यम् ।&lt;br&gt;&#xA;प्रमाणाभावात् ।&lt;br&gt;&#xA;आनन्दादेः परमप्रेमास्पदत्वादिना ईषदुपलब्धेश्च ।&lt;br&gt;&#xA;नच ब्रह्मणो जगत्कारणत्वश्रवणात्सवर्थानुपलभ्यमानमपि जगत्कारणत्वं संसारे कल्प्यमिति युक्तम् ।&lt;br&gt;&#xA;श्रुतेः काल्पनिकजगत्कारणत्वानुवादित्वेनापि सावकाशत्वात् ।&lt;br&gt;&#xA;नच तथाभूतमेव लक्षणमस्त्विति वाच्यम् ।&lt;br&gt;&#xA;अनङ्गीकारात् ।&lt;br&gt;&#xA;काल्पनिकस्य जगत्कारणत्वस्य प्रधानादिष्वपि सम्भवेनातिप्रसङ्गाच्च ।&lt;br&gt;&#xA;स्यादेतत् ।&lt;br&gt;&#xA;मुक्तस्य ब्रह्मणैक्यमेवासिद्धमिति ।&lt;br&gt;&#xA;मैवम् ।&lt;br&gt;&#xA;‘कर्माणि विज्ञानमयश्च आत्मा परे ऽव्यये सर्व एकीभवन्ति’ इत्यादिश्रुतिसिद्धत्वादिति ।&lt;br&gt;&#xA;तदिदमुक्तं सूत्रकृता भोक्तुर्जीवस्य मोक्षे ब्रह्मत्वापत्तिश्रवणात्तयोरविभागो भेदाभावः ।&lt;br&gt;&#xA;ततश्च न ब्रह्मणो जगत्कारणत्वं वास्तवं युक्तमिति ।&lt;br&gt;&#xA;&lt;em&gt;६,१७१&lt;/em&gt;&lt;br&gt;&#xA;एवं प्राप्ते सिद्धान्तितम् ।&lt;br&gt;&#xA;भवेदेतदखिलं यदि मुक्तस्य ब्रह्मणाभेद एव प्रामाणिकः स्यात् ।&lt;br&gt;&#xA;नचैतदस्ति ।&lt;br&gt;&#xA;श्रौतस्त्वेकीभावप्रयोगः स्याल्लोकवत् ।&lt;br&gt;&#xA;यथा लोके उदके उदकस्यैकीभावव्यवहारः स्थानैक्यनिबन्धनः ।&lt;br&gt;&#xA;यथा वा प्राग्विभिन्ना ब्राह्मणाः साम्प्रतमेकीभूता इति मत्यैक्यनिबन्धनः ।&lt;br&gt;&#xA;तथा प्राग्विभिन्नस्थाना भिन्नमतयश्च जीवा मुक्तौ ब्रह्मणा एकीभवन्ति ।&lt;br&gt;&#xA;एकस्थाना एकमतयश्च भवन्तीत्युपपद्यते ।&lt;br&gt;&#xA;तस्मादसिद्धेनासिद्धसाधनमेतदिति ।&lt;br&gt;&#xA;तदेतदयुक्तम् ।&lt;br&gt;&#xA;मुख्यार्थे बाधकाभावात् ।&lt;br&gt;&#xA;विना बाधकेन जघन्यवृत्त्याश्रयणे चातिप्रसङ्गात् ।&lt;br&gt;&#xA;इत्यतो मुख्यार्थे बाधकयुक्तिव्युत्पादनपरत्वेनापि स्याल्लोकवदिति सूत्रखण्डं व्याचष्टेनान्यदिति ।&lt;br&gt;&#xA;भोक्त्रापत्तेर् अविभागश् चेत् स्याल् लोकवत् । ब्ब्स्_२,१.१३ ।&lt;br&gt;&#xA;नान्यदन्यत्वमापन्नं क्वचिद् दृष्टं कथञ्चन ।&lt;br&gt;&#xA;अतो जीवस्य न ब्रह्मभावः स्याद्धि कदाचन । मनुव्_२,१.८५ ।&lt;br&gt;&#xA;&lt;em&gt;६,१७६&lt;/em&gt;&lt;br&gt;&#xA;अत्र मुख्यमेवार्थमङ्गीकुर्वाणः प्रष्टव्यः ।&lt;br&gt;&#xA;किं प्रागभिन्नस्यैव जीवस्य मुक्तौ ब्रह्मणैक्यमनेनोच्यते, उत भिन्नस्य, अथ(वा) भिन्नाभिन्नस्य ।&lt;br&gt;&#xA;नाद्यः, अभूततद्भावार्थस्यैकीभवन्तीति च्विप्रत्ययस्यैव अनुपपत्तेः ।&lt;br&gt;&#xA;अत एव न तृतीयः ।&lt;br&gt;&#xA;ऐक्यस्य प्राक् सिद्धत्वात् ।&lt;br&gt;&#xA;भेदनिवृत्त्यर्थत्वे तु गौणार्थत्वापत्तेः ।&lt;br&gt;&#xA;द्वितीयनिराकरणेन निरस्तत्वात् (च) ।&lt;br&gt;&#xA;द्वितीये त्विदमुपतिष्ठते, नान्यदिति ।&lt;br&gt;&#xA;हिशब्दो हेतौ ।&lt;br&gt;&#xA;यतो लोके अन्यत् वस्तु, अन्यत्वं वस्त्वन्तरेणाभेदमापन्नम्, क्वचित्काले, कथञ्चनोपायेन, न दृष्टम् ।&lt;br&gt;&#xA;अतस्तद्दृष्टान्तेन जीवस्यापि कदाचन मुक्तावपि ब्रह्मभावो ब्रह्मत्वं न स्यात् ।&lt;br&gt;&#xA;अयमत्र प्रयोगः ।&lt;br&gt;&#xA;जीवो न कालान्तरे ऽपि ब्रह्मणैक्यमापत्स्यते ।&lt;br&gt;&#xA;प्राक् ततो ऽत्यन्तभिन्नत्वात् ।&lt;br&gt;&#xA;यः कदाचिद्यतो ऽत्यन्तं भिद्यते नासौ कदाचित्तदैक्यमापद्यते ।&lt;br&gt;&#xA;यथा घटः पटेनेति ।&lt;br&gt;&#xA;अथवा जीवब्रह्मणोः भेदः, सतोर्भेदिनोर्न निवृत्तिमान्, भेदत्वात्स्तम्भकुम्भादिभेदवदिति ।&lt;br&gt;&#xA;आगमबाधितमेतदिति चेन्न ।&lt;br&gt;&#xA;आगमानां मुख्यार्थतासम्भवे ऽनुमानबाधकत्वं, बाधिते चानुमाने तेषां मुख्यार्थतेति परस्पराश्रयत्वप्रसङ्गात् ।&lt;br&gt;&#xA;सत्प्रतिपक्षत्वाच्च ।&lt;br&gt;&#xA;तथाहि श्रुतिः ।&lt;br&gt;&#xA;यथोदकमित्यादिका ।&lt;br&gt;&#xA;प्रल्हादो ऽपि’परमात्मात्मनोर्योगः परमार्थ इतीष्यते(ताम्) ।&lt;br&gt;&#xA;मिथ्यैतदन्यद्द्रव्यं हि नैति तद्द्रव्यतां यतः’ इति ।&lt;br&gt;&#xA;&lt;em&gt;६,१८२&lt;/em&gt;&lt;br&gt;&#xA;अथ मतम् ।&lt;br&gt;&#xA;नायमस्ति युक्तिविरोधः ।&lt;br&gt;&#xA;प्रागप्यभिन्न एव ब्रह्मणा जीव इत्यङ्गीकारात् ।&lt;br&gt;&#xA;नच च्विप्रत्ययानुपपत्तिः ।&lt;br&gt;&#xA;प्रतीत्यपेक्षया तदुपपत्तेः ।&lt;br&gt;&#xA;प्राग्विभिन्नतया दृष्टो ऽयं जीवो ब्रह्मणः ।&lt;br&gt;&#xA;अथेदानीं मुक्तावभिन्नतया दृश्यते, इत्यत एकीभवन्तीत्युच्यत इति ।&lt;br&gt;&#xA;अत्रेदं वक्तव्यम् ।&lt;br&gt;&#xA;किं प्राक्तनी जीवब्रह्मणोर्भेददृष्टिर्भ्रान्तिरुत प्रमेति ।&lt;br&gt;&#xA;नाद्यः ।&lt;br&gt;&#xA;बाधकाभावात् ।&lt;br&gt;&#xA;श्रुतयस्त्वद्याप्यव्यवस्थितार्था न बाधकतामश्नुवते ।&lt;br&gt;&#xA;द्वितीये त्वाहक्वचिदिति ।&lt;br&gt;&#xA;क्वचिद् भिन्नतया दृष्टं तदभिन्नतया कथम् ।&lt;br&gt;&#xA;दृश्येन्नो दृष्टपूर्वं हि तादृशं न च दृश्यते । मनुव्_२,१.८६ ।&lt;br&gt;&#xA;क्वचित्काले यद्वस्तु यतो भिन्नतया प्रमितं तत् कालान्तरे ऽपि कथं तदभिन्नतया प्रती(मी)येत, न कथञ्चिदित्यर्थः ।&lt;br&gt;&#xA;कुत इत्यत आहनो दृष्टपूर्वं हीति ।&lt;br&gt;&#xA;तादृशं प्राग्भिन्नतया प्रमितं कालान्तरे ऽभिन्नतया प्रमीयमाणम् ।&lt;br&gt;&#xA;अयमिह प्रयोगः ।&lt;br&gt;&#xA;जीवो न कदाचिद्ब्रह्माभिन्नतया प्रमाविषयः ।&lt;br&gt;&#xA;ततो ऽत्यन्तभिन्नतया प्रमितत्वात् ।&lt;br&gt;&#xA;यदेवं तदेवं यथा घटः पटाद्भिन्नतयेति ।&lt;br&gt;&#xA;यस्तु क्वचिदपि भेदप्रमां न मन्यते, तं प्रत्यारोपितभेदमेकं वस्तु व्यतिरेकोदाहरणं वाच्यम् ।&lt;br&gt;&#xA;एवञ्च प्रतीतिमुपादायापि न च्विप्रत्ययोपपत्तिः ।&lt;br&gt;&#xA;एतदर्थत्वेनापि स्याल्लोकवदिति योज्यम् ।&lt;br&gt;&#xA;तदेवं ग्रावप्लवनादिश्रुतिवत् उपपत्तिविरुद्धत्वेन श्रुतेर्मुख्यार्थासम्भवादमुख्यार्थ एव स्वीकरणीये परकीयहेतोरसिद्धत्वान्न ब्रह्मणो&lt;br&gt;&#xA;जगत्कारणत्वे युक्तिविरोध इति सिद्धम् ।&lt;br&gt;&#xA;&lt;em&gt;६,१८४&lt;/em&gt;&lt;br&gt;&#xA;केचिदिदं सूत्रमन्यथा व्याचक्षते ।&lt;br&gt;&#xA;पूर्वं किल चेतनाचेतनात्मकस्य प्रपञ्चस्य ब्रह्मोपादनत्वेन ब्रह्मानन्यत्वमुक्तम् ।&lt;br&gt;&#xA;तदाक्षिप्य समाधातुमिदं सूत्रम् ।&lt;br&gt;&#xA;तथाहि ।&lt;br&gt;&#xA;यदि चेतनाचेतनात्मकस्य जगतो ब्रह्मानन्यत्वं स्यात्तदा चेतनो भोक्ता भोग्यश्चाचेतना विषया इत्ययं विभागो न स्यात् ।&lt;br&gt;&#xA;कुतः ।&lt;br&gt;&#xA;भोग्यस्यापि भोक्तृत्वापत्तेः ।&lt;br&gt;&#xA;भोक्तुरपि भोग्यत्वापत्तेः ।&lt;br&gt;&#xA;भवितव्यं चानेन विभागेन ।&lt;br&gt;&#xA;प्रत्यक्षादिसिद्धत्वादिति चेत् ।&lt;br&gt;&#xA;स्याल्लोकवत् ।&lt;br&gt;&#xA;यथा लोके समुद्रात्मनामपि फेनतरङ्गादीनां नेतरेतरभावापत्त्या विभागभङ्गः, यथा वा महाकाशात्मनामपि घटमठाद्याकाशानां, तथा प्रकृते&lt;br&gt;&#xA;ऽपि स्यादिति ।&lt;br&gt;&#xA;तदिदं दूषयतिभोक्तृत्वेति ।&lt;br&gt;&#xA;भोक्तृत्वापत्तित इति यन्मतं तत् कुतो हरिः ।&lt;br&gt;&#xA;भोक्त्रापत्तेरिति प्राह &amp;hellip; । मनुव्_२,१.८७अच् ।&lt;br&gt;&#xA;यत् यदि भोक्त्रापत्तेरित्यत्र भोक्त्रत्वापत्तेरिति व्याख्यानं सूत्रकारस्यापि(भि)मतं स्यात् तत् तर्हि कुतो हरिः सूत्रकृत् भोक्त्रापत्तेरिति (प्र)आह ।&lt;br&gt;&#xA;भोक्तृत्वापत्तेरित्येव ब्रूयात् ।&lt;br&gt;&#xA;नचैवमब्रवीत् ।&lt;br&gt;&#xA;ततो नायमभिप्रायः सूत्रकारस्येति ।&lt;br&gt;&#xA;यद्यप्यत्र परेषामस्माकं चाध्याहारसाम्यम् ।&lt;br&gt;&#xA;तथापि भावप्रत्ययाभावः परस्याधिकः ।&lt;br&gt;&#xA;&lt;em&gt;६,१८६&lt;/em&gt;&lt;br&gt;&#xA;ये तु व्याचक्षते’चिदचिद्वस्तुशरीरत्वे ब्रह्मणो जीववत्सुखदुःखादिभोक्तृत्वापत्तेर्जीवब्रह्मस्वभावविभागो न स्यादिति चेन्न ।&lt;br&gt;&#xA;यथा कान्तारे निपतितस्य(स्यापि) नृपस्य न दंशमशकाद्युपद्रवस्तथात्रापि स्यात्’ इति ।&lt;br&gt;&#xA;तेषामप्ययं शब्ददोषः समानः ।&lt;br&gt;&#xA;ननु भावप्रधाना निर्देशास्तत्र तत्र बहुलमुपलभ्यन्ते ।&lt;br&gt;&#xA;तत्कथमयं दोषो ऽभिधीयते ।&lt;br&gt;&#xA;अयमभिसन्धिर्भाष्यकारस्य ।&lt;br&gt;&#xA;प्रतिपाद्ये व्यवस्थिते तद्बलाच्छाब्दी गौणता कथञ्चिदनुसर्तव्या ।&lt;br&gt;&#xA;नचास्य सूत्रस्येदं प्रतिपाद्यं व्यवस्थितम् ।&lt;br&gt;&#xA;जगदुपादानत्वस्य प्रागनुक्तत्वेनानुक्तोपालम्भप्रसङ्गात् ।&lt;br&gt;&#xA;जगच्छरीरत्वस्यान्तर्याम्यधिकरणे प्रसक्ते ऽपि सम्भोगप्राप्तिरित्यनेनैव परिहृतत्वात् ।&lt;br&gt;&#xA;तत्र जीवशरीरगतत्वेन (प्रस(क्तं)कतभोक्तृत्वमपास्तम् ।&lt;br&gt;&#xA;अत्र तु जगच्छरीरत्वेनेति चेन्न ।&lt;br&gt;&#xA;पूर्वोत्तरपक्षयोर्न्यायाविशेषे सूत्रारम्भानुपपत्तेः ।&lt;br&gt;&#xA;अतो निर्निमित्तः शाब्ददोषो ऽपि नानुसरणार्ह इति ।&lt;br&gt;&#xA;यद्वैतदर्थप्रतिपादनाय कथं चेत्याद्युत्तरवाक्यमत्रापि संयोज्य व्याख्येयमित्युक्त एव सूत्रार्थ इति ।&lt;br&gt;&#xA;। इति श्रीमन्न्यायसुधायां भोक्त्रधिकरणम् ।&lt;/p&gt;</description>
    </item>
    <item>
      <title>०५ आरम्भणाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/05_ArambhaNAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/05_ArambhaNAdhikaraNam/</guid>
      <description>&lt;p&gt;अथ श्रीमन्न्यायसुधायां आरम्भणाधिकरणम् ।&lt;br&gt;&#xA;&lt;em&gt;६,१८८&lt;/em&gt;&lt;br&gt;&#xA;। ओं तदनन्यत्वमारम्भणशब्दादिभ्यः ओं ।&lt;br&gt;&#xA;प्राक् प्रमाणमूलत्वतत्संवादित्वाभ्यां प्रबलया युक्त्या उक्ते(क्तार्)थे&lt;br&gt;&#xA;विरोधो निरा(स्तः)कृतः ।&lt;br&gt;&#xA;बाहुल्यलक्षणबलवद्युक्तिविरोधपरिहाराय इदमधिकरणमारभ्यते ।&lt;br&gt;&#xA;तदिदं ब्रह्मपरिणामवादी व्याचष्टे’अनन्तराधिकरणे भोग्यवर्गस्य परिणामतःसिद्धप्रातिस्विकरूपभेदानपह्नवेन&lt;br&gt;&#xA;लोकसिद्ध(द्धं)कारणाभेदमङ्गीकृत्य साङ्खयसिद्धान्तेन शास्त्रतो भोक्तृवर्गस्य स्वाभाविकरूपब्रह्माविभागे भोग्यस्यापि&lt;br&gt;&#xA;ब्रह्मैक्यवद्भोक्तृत्वापत्तिमाशङ्कय अनैकान्तिकत्वेन निरासो(वि)ऽभिहितः ।&lt;br&gt;&#xA;सम्प्रति वैशेषिकादिमतेन स्वरूपकार्यव्यपदेशादिभेदेन कार्यस्य कारणात्म(क)त्वासिद्धया प्रपञ्चस्य ब्रह्माद्वैतम् आक्षिप्य समाधीयते ।&lt;br&gt;&#xA;तथाहि ।&lt;br&gt;&#xA;तदनन्यत्वं तेन ब्रह्मणा अनन्यत्वं, कार्यस्य ।&lt;br&gt;&#xA;कुतः? आरम्भणशब्दादिभ्यः’यथा सोम्यैकेन मृत्पिण्डेन विज्ञातेन सर्वं मृण्मयं विज्ञातं स्यात् ।&lt;br&gt;&#xA;वाचारम्भणं विकारो नामधेयं मृत्तिकेत्येव सत्यम्’ इत्यदिशब्दात् ।&lt;br&gt;&#xA;‘आदिऽग्रहणात्’ऐतदात्म्यमिदं सर्वम्ऽ,’यदयमात्माऽ,’सर्वं खल्विदं ब्रह्म’ इत्यादितादात्म्यावेदकश्रुतिपरिग्रहः’ इति ।&lt;br&gt;&#xA;विवर्तवादी तु व्याख्याति’अभ्युपगम्य चेमं व्यावहारिकं भोक्तृभोग्यलक्षणं विभागम्,’स्याल्लोकवत्’ इति परिहारो ऽभिहितः ।&lt;br&gt;&#xA;न त्वयं विभागः पारमार्थिको ऽस्ति ।&lt;br&gt;&#xA;यस्मात् तदनन्यत्वं कारणाद्ब्रह्मणः कार्यस्याकाशादेः परमार्थतो ऽनन्यत्वं व्यतिरेकेणाभावः, अवगम्यते ।&lt;br&gt;&#xA;कुतः? आरम्भणशब्दादिभ्यः’ इति ।&lt;br&gt;&#xA;&lt;em&gt;६,१९३&lt;/em&gt;&lt;br&gt;&#xA;तत्राद्यं व्याख्यानं तावन्निराकरोतिकथं चेति ।&lt;br&gt;&#xA;तदनन्यत्वम् आरम्भणशब्दादिभ्यः । ब्ब्स्_२,१.१४ ।&lt;br&gt;&#xA;&amp;hellip; कथं च तदनन्यता । मनुव्_२,१.८७ ।&lt;br&gt;&#xA;कथमित्याक्षेपे ।&lt;br&gt;&#xA;चशब्दः पूर्वसूत्रापव्याख्यानाक्षेपेणास्य समुच्चयार्थः ।&lt;br&gt;&#xA;जगत इति वक्ष्यमाणमत्रापि सम्बद्धयते ।&lt;br&gt;&#xA;‘अत्र प्रतिपाद्या स्यात्’ इति शेषः ।&lt;br&gt;&#xA;&lt;em&gt;६,१९४&lt;/em&gt;&lt;br&gt;&#xA;अयमाशयः ।&lt;br&gt;&#xA;यो हि ब्रह्मोपादानतां जगतो ऽभ्युपगम्यापि तदन्यतां मन्यते सो ऽत्र पूर्वपक्षीकरणीयः ।&lt;br&gt;&#xA;नच वैशेषिकादिस्तथेति प्राप्त्यभावान्न तदनन्यत्वोक्तेरवसरो ऽस्ति ।&lt;br&gt;&#xA;ब्रह्मोपादानतामनङ्गीकुर्वाणं प्रति तु सैव समर्थनीया ।&lt;br&gt;&#xA;नतु तदनन्यता ।&lt;br&gt;&#xA;तदधीनसिद्धित्वादस्याः ।&lt;br&gt;&#xA;अथ ब्रह्मोपादानताप्यत्र समर्थ्यत इति चेत् ।&lt;br&gt;&#xA;न ।&lt;br&gt;&#xA;तथा सति प्रकृत्यधिकरणवैयर्थ्यापत्तेः ।&lt;br&gt;&#xA;प्रकृत्यधिकरणन्यायेनो(यो)पपादि(तं)तमभ्युपेत्यापि तदन्यतां मन्यमानो ऽत्र पूर्वपक्षीति चेत् ।&lt;br&gt;&#xA;न ।&lt;br&gt;&#xA;किमिदं ब्रह्मोपादानत्वं ब्रह्मसमवायित्वं वा, ब्रह्मपरिणामत्वं वा, यत्परेणाङ्गीकारितम् ।&lt;br&gt;&#xA;नाद्यः (कल्पः) तस्यानन्यत्वविरोधात् ।&lt;br&gt;&#xA;समवायस्य निराकरिष्यमाणत्वाच्च ।&lt;br&gt;&#xA;द्वितीये प्रयत्नवैयर्थ्यमेव ।&lt;br&gt;&#xA;नहि को ऽपि परिणामवादमङ्गीकृत्य कायर्कारणयोरत्यन्तभेदमङ्गीकुरुते, यं प्रतीदमारभ्येत इति ।&lt;br&gt;&#xA;&lt;em&gt;६,१९५फ़्.&lt;/em&gt;&lt;br&gt;&#xA;यद्वा कथं च तदनन्यता जगतो वक्तुं शक्यते ।&lt;br&gt;&#xA;अनन्यत्वं हि भेदाभावः ।&lt;br&gt;&#xA;अत्यन्ताभेद इति यावत् ।&lt;br&gt;&#xA;भेदाभेदौ च परेणाङ्गीकृतौ ।&lt;br&gt;&#xA;अतस्तादात्म्यमिति वक्तव्यं स्यात् ।&lt;br&gt;&#xA;नैष दोषः, यावता कार्यस्य कारणेनाभेद एव, कारणस्य तु कार्याद्भेद एव, इत्येवं भेदाभेदावङ्गीकृताविति चेन्न ।&lt;br&gt;&#xA;यदि ब्रह्म जगतो ऽन्यदेव तदा कथं च तदनन्यत्वं(ता) जगतः स्यात् ।&lt;br&gt;&#xA;नहि यद्यतो ऽत्यन्तभिन्नं तत्तेनात्यन्ताभिन्नमिति सम्भवति, अतिप्रसङ्गादिति ।&lt;br&gt;&#xA;&lt;em&gt;६,१९६&lt;/em&gt;&lt;br&gt;&#xA;अथवा कथं च तदनन्यता प्रतिज्ञातुं युक्ता ।&lt;br&gt;&#xA;प्रमाणाभावादिति शेषः ।&lt;br&gt;&#xA;ननु चारम्भणशब्दादिभ्य इत्युक्तत्वात्कथं प्रमाणाभाव इति चेत् ।&lt;br&gt;&#xA;अत्र वक्तव्यम् ।&lt;br&gt;&#xA;आरम्भणशब्दस्तावत्किं साक्षाज्जगतो ब्रह्मानन्यत्वमाचक्षीत, उत विकारस्य विकार्यनन्यत्वम् ।&lt;br&gt;&#xA;आद्ये कथं च तदनन्यता जगतोस्यार्थः स्यात् ।&lt;br&gt;&#xA;यथा सोम्येति मृत्पिण्डादेः प्रकृतत्वादित्युत्तरम् ।&lt;br&gt;&#xA;द्वितीये भवतु नाम विकारस्य विकार्यनन्यत्वम्, जगतस्तु कथं तदनन्यतेति ।&lt;br&gt;&#xA;&lt;em&gt;६,१९७&lt;/em&gt;&lt;br&gt;&#xA;(ननु) विकारस्य विकार्यनन्यत्वे तेनोक्ते ऽपि जगतो ब्रह्मानन्यत्वं सिद्धयत्येव ।&lt;br&gt;&#xA;तस्यापि तद्विकारत्वादित्यत आहजगतस्त्विति ।&lt;br&gt;&#xA;जगतस्त्वविकारत्व उक्तन्यायेन साधिते । मनुव्_२,१.८८अब् ।&lt;br&gt;&#xA;अविकारत्वे ब्रह्मविकारत्वाभावे ।&lt;br&gt;&#xA;उक्तन्यायेन’नच प्रकृतिः’ इत्यादिनेति शेषः ।&lt;br&gt;&#xA;साधिते सति कथं च तदनन्यतेत्यन्वयः ।&lt;br&gt;&#xA;यद्वा जगत इति पूर्वेणैव सम्बद्धयते ।&lt;br&gt;&#xA;अविकारत्वे ब्रह्मण इति शेषः ।&lt;br&gt;&#xA;न विद्यते विकारो यस्येत्यविकारम् ।&lt;br&gt;&#xA;तस्य भावस्तत्त्वं, तस्मिन् ।&lt;br&gt;&#xA;&lt;em&gt;६,१९८&lt;/em&gt;&lt;br&gt;&#xA;नन्वत्रारम्भणश(ब्दश)ब्देन’उत तमादेशमप्राक्ष्य(क्षः)’ इत्याद्या श्रुतिरुपलक्ष्यते, तत्तात्पर्यपर्यालोचनायां च जगतो ब्रह्मविकारत्वं तदनन्त्यवं&lt;br&gt;&#xA;चावगम्यते इति चेन्न ।&lt;br&gt;&#xA;महावाक्यावान्तरवाक्योपक्रमत्वप्रधानवाचित्वाद्यभावेनास्य श्रुत्युपलक्षणयोपादाने निमित्ताभावात् ।&lt;br&gt;&#xA;अभ्युपेत्याप्युपलक्षणत्वमाहअविकारत्व इति ।&lt;br&gt;&#xA;विकरात्वादन्यस्मिन्सादृश्यादौ श्रुत्यर्थतयोक्तन्यायेन साधिते सति श्रुतितात्पर्यपर्यालोचनया च कथं तदनन्यता सिद्धयेदिति ।&lt;br&gt;&#xA;&lt;em&gt;६,२०१&lt;/em&gt;&lt;br&gt;&#xA;यदप्युक्तमादिपदगृहीतादैतदात्म्यमिदं सर्वमित्यादिवाक्यात्तदनन्यत्वसिद्धिरिति तदप्यसत् ।&lt;br&gt;&#xA;आदिपदेन वाक्यान्तरग्रहणस्यानुपपत्तेः ।&lt;br&gt;&#xA;तथा सत्येतेषामपि शब्दत्वेनारम्भणादिशब्देभ्य इति प्रयोगप्रसङ्गात् ।&lt;br&gt;&#xA;अस्तु वा कथञ्चिदादिपदोपात्तता(त्वं)तेषां वाक्यानाम् ।&lt;br&gt;&#xA;तथापि नैतेभ्यस्तदनन्यता सिद्धयति ।&lt;br&gt;&#xA;उपपत्तिविरुद्धत्वादित्याशयेन पृच्छतिकथं चेति ।&lt;br&gt;&#xA;या सूत्रकृता प्रतिज्ञाता श्रुतिभिश्च प्रतिपादिता सा जगतस्तदनन्यता कथं किम्प्रकारा ।&lt;br&gt;&#xA;‘किं पिकः कोकिलः’ इतिवदेकत्वलक्षणा किंवा मृद्घट इतिवद्विकार(रि)विकारि(र)त्वलक्षणेति प्रश्नार्थः ।&lt;br&gt;&#xA;आद्यमाक्षिपतिकथं चेति ।&lt;br&gt;&#xA;एकत्वलक्षणा जगतस्तदनन्यता तु कथं सूत्रकृता प्रतिज्ञायेत ।&lt;br&gt;&#xA;कथं च श्रुतिभिः प्रतिपाद्येत न कथञ्चिदित्यर्थः ।&lt;br&gt;&#xA;अत्र हेतुमाहअविकारत्व इति ।&lt;br&gt;&#xA;ब्रह्मणो ऽविकारत्व उक्तन्यायेन साधिते सति जगतस्तु विकारात्मकत्वे प्रत्यक्षादिप्रमिते सति विरुद्धधर्माधिकरणत्वादिति भावः ।&lt;br&gt;&#xA;द्वितीयमाक्षिपतिकथं चेति ।&lt;br&gt;&#xA;विकारिविकारत्वरूप इति शेषः ।&lt;br&gt;&#xA;आक्षेपे युक्तिमाहजगतस्त्विति ।&lt;br&gt;&#xA;व्याख्यानं पूर्ववत् ।&lt;br&gt;&#xA;&lt;em&gt;६,२०३&lt;/em&gt;&lt;br&gt;&#xA;नन्वेवमुपपत्तिविरुद्धापि जगतो ब्रह्मानन्यताङ्गीकरणीया ।&lt;br&gt;&#xA;अन्यथैतदात्म्यमिदं सर्वमित्यादिश्रुतीनामप्रामाण्यप्रसङ्गादित्यत आहकथं चेति ।&lt;br&gt;&#xA;अविकारित्वे ऽपि विकारत्वादन्यस्मिंस्तदधीनत्वादौ श्रुत्यर्थे’स्वातन्त्र्ये च विशिष्टत्वे’ इत्युक्तन्यायेन साधिते सति कथं&lt;br&gt;&#xA;तदनन्यताङ्गीकर्तुमुचिता ।&lt;br&gt;&#xA;सावकाशश्रुतिप्रतीतो ऽप्यर्थो निरवकाशोपपत्तिविरोधात्त्याज्य एव ।&lt;br&gt;&#xA;यथोक्तमभिमान्यधिकरण इति भावः ।&lt;br&gt;&#xA;&lt;em&gt;६,२०३फ़्.&lt;/em&gt;&lt;br&gt;&#xA;अपरमपि व्याख्यानं दूषयतिकथं चेति ।&lt;br&gt;&#xA;(इति) प्राहेत्यनुवर्तते ।&lt;br&gt;&#xA;यद्यत्र कार्यमात्रप्रपञ्चस्यानृतत्वं सूत्रकृतो ऽभिमतं स्यात् ।&lt;br&gt;&#xA;तदानृतत्वमित्येव ब्रूयात् ।&lt;br&gt;&#xA;तदनन्यत्वमिति कथं प्राह ।&lt;br&gt;&#xA;नहि ब्रह्मानन्यत्वशब्दो ऽनृतत्वावाची ।&lt;br&gt;&#xA;तथा सति ब्रह्मणो ऽप्यनृतत्वप्रसङ्गात् ।&lt;br&gt;&#xA;&lt;em&gt;६,२०४&lt;/em&gt;&lt;br&gt;&#xA;ननु च तदनन्यत्वं तद्वयतिरेकेणाभाव इति व्याख्यातम् ।&lt;br&gt;&#xA;सत्यम् ।&lt;br&gt;&#xA;न तथाप्यनृतत्वलाभः ।&lt;br&gt;&#xA;तद्वयतिरेकेण नास्तीत्युक्ते तदात्मनास्तीति लभ्यते ।&lt;br&gt;&#xA;न पुनः सर्वथाप्यनृतत्वम् ।&lt;br&gt;&#xA;अन्यथा ब्रह्मातिरेकेणासतो जीवचैतन्यस्यापि सर्वथानृतत्वं स्यात् ।&lt;br&gt;&#xA;प्रसिद्धं चैतत् ।&lt;br&gt;&#xA;यद्विशिष्ट(विषयः)प्रतिषेधो विशेषणमुपसङ्क्रामतीति ।&lt;br&gt;&#xA;सत्यम् ।&lt;br&gt;&#xA;तथापि ब्रह्मविवर्तताज्ञापनायैवमुक्तमिति चेत्(न) ।&lt;br&gt;&#xA;तथा सति तत्रारोपित(त्व)मिति वक्तव्यत्वात् ।&lt;br&gt;&#xA;नहि शुक्तिकाशकले कलधौतमारोपितमिति वक्तव्ये ततोनन्यदिति प्रयुञ्ज(ज्य)ते ।&lt;br&gt;&#xA;अथ ब्रह्मसत्तयैवेदं सत्, नापरा सत्तास्यास्तीति ज्ञापनमेतस्य प्रयोजनमिति चेत् ।&lt;br&gt;&#xA;तर्हि परमार्थसदेवेदमित्यायातमिति कथमनृतत्वम् ।&lt;br&gt;&#xA;अथ येयं प्रपञ्चे सत्तावगम्यते साधिष्ठानब्रह्मगतैवारोपितेत्यनेन ज्ञाप्यत इति चेत् ।&lt;br&gt;&#xA;तत्मिन्यथाख्यातिवादिवदनिर्वचनीयख्यातिवादिनो ऽप्यारोपिताकारस्यान्यत्र पारमार्थ्यमावश्यकम् ।&lt;br&gt;&#xA;तथात्वे चाकाशत्वादिकमपि ब्रह्मणि पारमार्थिकमङ्गीकार्यं(रणीयं) स्यात् ।&lt;br&gt;&#xA;रजतत्वादिकं च शुक्तिकायामिति ।&lt;br&gt;&#xA;&lt;em&gt;६,२०६&lt;/em&gt;&lt;br&gt;&#xA;यद्वा स्याल्लोकवदिति भोक्तृभोग्यप्रपञ्चस्य सत्यतामभिधायेदानीं कथं च तदनन्यतेति तद्विरुद्धमनृतत्वं प्राहेति योजना ।&lt;br&gt;&#xA;ननु सूत्रकारः परमार्थाभिप्रायेण तदनन्यत्वमित्याह ।&lt;br&gt;&#xA;व्यवहाराभिप्रायेण तु स्याल्लोकवदिति ।&lt;br&gt;&#xA;तत्कुतो विरोध सति चेन्न ।&lt;br&gt;&#xA;प्रतारकत्वप्रसङ्गात् ।&lt;br&gt;&#xA;अन्यथा प्रत्याचक्षीत ।&lt;br&gt;&#xA;अप्रत्याख्यायैव कार्यप्रपञ्चं, परिणामप्रक्रियामाश्रयति, सगुणेषूपासनेषूपयोक्ष्यत इ(ती)ति चेत् ।&lt;br&gt;&#xA;किं सगुणोपासनविषयप्रयोजने प्रकृतविषयप्रयोजनानुकूले, उत तद्विरुद्धे, अथोदासीने ।&lt;br&gt;&#xA;नाद्यः ।&lt;br&gt;&#xA;भेदविषयत्वात्, सांसारिकफलत्वाच्च ।&lt;br&gt;&#xA;भेदवासना हि सुदृढा तामेवोपोद्बलयेत् ।&lt;br&gt;&#xA;अत एव न तृतीयो ऽपि ।&lt;br&gt;&#xA;न द्वितीयः&lt;br&gt;&#xA;अनाप्तत्वापरिहारादिति ।&lt;br&gt;&#xA;&lt;em&gt;६,२०८&lt;/em&gt;&lt;br&gt;&#xA;अथवाऽस्तां तावदियं ग्रन्थार्जवचिन्ता ।&lt;br&gt;&#xA;कथं च तदनन्यतानृतत्वलक्षणा जगतो युक्ता स्यात् ।&lt;br&gt;&#xA;न कथञ्चिदिति योज्यम् ।&lt;br&gt;&#xA;अत्र हेतुमाहजगत इति ।&lt;br&gt;&#xA;अविकारित्व ब्रह्मविवर्तत्वाभावे ।&lt;br&gt;&#xA;यच्चाविकृतमित्याद्युक्तन्यायेन ।&lt;br&gt;&#xA;एवं प्रमाणाभावपरत्वेनापि पूर्ववद्वयाख्येयमिति ।&lt;br&gt;&#xA;&lt;em&gt;६,२०९&lt;/em&gt;&lt;br&gt;&#xA;एवं तर्हि को ऽस्यार्थ इत्यत आहस्वतन्त्रेति ।&lt;br&gt;&#xA;स्वतन्त्रकारणान्यत्वं तेन ह्यत्र निषिद्धयते । मनुव्_२,१.८८च्द् ।&lt;br&gt;&#xA;&lt;em&gt;६,२०९फ़्.&lt;/em&gt;&lt;br&gt;&#xA;यत एवं जगतो ब्रह्मानन्यत्वमनेकविधमपि नात्र प्रतिपाद्यं, तेनेत्यर्थः ।&lt;br&gt;&#xA;अनेनापव्याख्याननिराकरणं स्वव्याख्यानदृढीकरणार्थत्वान्नासङ्गतमिति स्मारयति ।&lt;br&gt;&#xA;कर्त्रनधीनसत्ताशक्त्यादिमत्कारणान्तरतव्यपेक्षा खलु घटादिसृष्टिर्दृष्टा ।&lt;br&gt;&#xA;ततो, महदादिसृष्टिरपि कर्तृव्यतिरिक्तस्वतन्त्रकारणसव्यपेक्षा सृष्टित्वाद्घटसृष्टिवत्, महदादिकं वा कर्तृव्यतिरिक्तस्वतन्त्रकारणायत्तो&lt;br&gt;&#xA;सापेक्षोत्पत्तिकं कायर्त्वाद्घटवत्, प्रकृत्यादिकं वा स्वतन्त्रं कारणत्वान्मृदादिवत्, ईश्वरो वा स्वतन्त्रकारणसव्य(णान्तरसा)पेक्षः&lt;br&gt;&#xA;कर्तृत्वात्कुलाल(लादि)वदिति युक्तिविरुद्धत्वाज्जन्मादिसूत्रे ऽभिप्रेतं यत्परस्यैव ब्रह्मणः स्वातन्त्र्यं तन्नोपपद्यते ।&lt;br&gt;&#xA;नच श्रुतिविरोधः ।&lt;br&gt;&#xA;श्रुतीनां ब्रह्मणो जगत्कारणत्वमात्रपरत्वात् ।&lt;br&gt;&#xA;स्वतन्त्रकारणान्तरनिरासे श्रुतेरभावात् ।&lt;br&gt;&#xA;भावे ऽप्यपौरुषेयतया श्रुतिप्राबल्यवद्बाहुल्येन युक्तिप्राबल्यस्यापि सम्भवात्, सत्प्रतिपक्षतया श्रु(त्य)त्याभिप्रेतावधारणानुपपत्तेरित्येवं प्राप्तम् ।&lt;br&gt;&#xA;स्वतन्त्रकारणान्यत्वं ब्रह्मणो ऽन्यस्य स्वतन्त्रकारणत्वमिति यावत् ।&lt;br&gt;&#xA;अत्र अधिकरणे ।&lt;br&gt;&#xA;तदनन्यत्वमित्यनेन निषिद्धयते ।&lt;br&gt;&#xA;महदादिसृष्टौ यत्स्वतन्त्रकारणं तस्य तदनन्यत्वमिति ।&lt;br&gt;&#xA;&lt;em&gt;६,२१०&lt;/em&gt;&lt;br&gt;&#xA;यद्यत्र स्वतन्त्रकारणाभाव इत्येव ब्रूयात्, तदा ब्रह्मणो ऽपि स्वातन्त्र्यं प्रतिषिद्धं स्यात् ।&lt;br&gt;&#xA;तदनन्यत्वं स्वतन्त्रकारणस्येत्युक्ते हि स्वतन्त्रकारणं तदेव नान्यदिति लभ्यते ।&lt;br&gt;&#xA;तदुपपादनाय यत्’आरम्भणशब्दादिभ्यः’ इति स्वपक्षे प्रमाणमुक्तम्, यश्च’भावे चोपलब्धेः’ इति विपक्षे प्रमाणाभावस्तदुभयं हिशब्देन&lt;br&gt;&#xA;सूचयति ।&lt;br&gt;&#xA;&lt;em&gt;६,२१२फ़्.&lt;/em&gt;&lt;br&gt;&#xA;नन्वारम्भणाद्याक्षेपशब्दादिभ्य इति वक्तव्यम् ।&lt;br&gt;&#xA;सत्यम् ।&lt;br&gt;&#xA;लक्षितलक्षणयैष एवार्थः प्रतिपाद्यत इत्यदोषः ।&lt;br&gt;&#xA;तथापि’किंस्विदासीदधिष्ठानम्’ इति (ऋ.सं.१०८१२) श्रौतनिर्देशानुसारेणाधिष्ठानस्योपादानमुचितमिति चेन्न ।&lt;br&gt;&#xA;शाब्दादप्यर्थप्राधान्यस्य बलवत्त्वात् ।&lt;br&gt;&#xA;साधकतमं करणमिति वचना(स्मरणा)त् ।&lt;br&gt;&#xA;ननु च स्वतन्त्रकारणस्य ब्रह्मानन्यत्वं प्रतिज्ञाय कारणान्तराभावे प्रमाणोपन्यासो ऽसङ्गतः ।&lt;br&gt;&#xA;मैवम् ।&lt;br&gt;&#xA;अस्त्यत्राभिप्रायः ।&lt;br&gt;&#xA;वक्ष्यते (हि) च ब्रह्मातिरिक्तप्रकृत्यादिकारणसद्भावः ।&lt;br&gt;&#xA;आरम्भणशब्दादिभ्यस्तदभावो ऽवगम्यते ।&lt;br&gt;&#xA;ततोर्थात्स्वतन्त्रकारणान्तरभावे च प्रमाणैरुपलब्धेः प्रसङ्ग इति वदन्प्रमाणाभावमाह ।&lt;br&gt;&#xA;एवं मन्यते ।&lt;br&gt;&#xA;शुष्काभ्यो बहुयुक्तिभ्यो ऽपि श्रुत्यनुगृहीतानां बह्वीनां युक्तीनां प्राबल्यात्तद्विरुद्धानां पूर्वपक्षयुक्तीनामप्रामाण्यमिति ।&lt;br&gt;&#xA;&lt;em&gt;६,२१५&lt;/em&gt;&lt;br&gt;&#xA;स्यादेतत् ।&lt;br&gt;&#xA;अद्भयः सम्भूत इत्यादिवचनात्कथं ब्रह्मातिरिक्तस्य स्वतन्त्रकारणस्यानुपलब्धिः ।&lt;br&gt;&#xA;नचात्र न स्वातन्त्र्यं श्रूयत इति वाच्यम् ।&lt;br&gt;&#xA;पारतन्त्र्यानुक्तौ स्वातन्त्र्यस्य लोकानुरोधादेव सिद्धेरिति ।&lt;br&gt;&#xA;एतत्परिहाराय सूत्रम् ओं सत्त्वाच्चावरस्येति ओं ।&lt;br&gt;&#xA;तस्या(यमर्)थः ।&lt;br&gt;&#xA;स्यादयं दोषो यदि वयं ब्रह्मातिरिक्तं कारणमेव नास्तीति वदामः ।&lt;br&gt;&#xA;न चैवम् ।&lt;br&gt;&#xA;अवरस्य तदधीनस्य प्रकृत्यादेः कारणस्य सत्त्वादिति ।&lt;br&gt;&#xA;तदिदं परिहाराय न पर्याप्तम् ।&lt;br&gt;&#xA;यावता पूर्वपक्षिणा पारतन्त्र्यानुक्तौ स्वातन्त्र्यमेव सेत्यस्यतीत्युक्तम् ।&lt;br&gt;&#xA;अन्यथा पूर्वपक्षस्य निर्दलत्वापत्तेः, इत्यतः प्रकृत्यादेः कारणजातस्येश्वराधीनसत्ताकत्व प्रमाणं दर्शयन्सूत्रं व्याचष्टेद्रव्यमिति ।&lt;br&gt;&#xA;सत्त्वाच् चापरस्य । ब्ब्स्_२,१.१६ ।&lt;br&gt;&#xA;असद्व्यपदेशान् नेति चेन् न धर्मान्तरेण वाक्यशेषात् । ब्ब्स्_२,१.१७ ।&lt;br&gt;&#xA;द्रव्यं कर्म च कालश्च स्वभावश्चेतना धृतिः ।&lt;br&gt;&#xA;यत्प्रसादादिमे सन्ति न सन्ति यदुपेक्षया ।&lt;br&gt;&#xA;इति श्रुतेस्तद्वशस्य भावो &amp;hellip; । मनुव्_२,१.८९अफ़् ।&lt;br&gt;&#xA;चेतनाः जीवाः ।&lt;br&gt;&#xA;धृतिः चित्प्रकृतिः,’धारकत्वात्’ इति श्रुतेः ।&lt;br&gt;&#xA;प्रकृत्यादेस्तद्वशस्य भावः अङ्गीक्रियते ।&lt;br&gt;&#xA;अतो ऽद्भयः सम्भूत इत्यत्रापि स्वातन्त्र्यासिद्धेर्नानुपलब्धिर्युक्तेत्यर्थः ।&lt;br&gt;&#xA;यद्यपि आरम्भणशब्दादेरद्भयः सम्भूत इति श्रुतेश्च परस्परविरेधादर्थापत्त्यैवैषो ऽर्थो लभ्यते ।&lt;br&gt;&#xA;तथापि मन्दापेक्षया स्पष्टश्रुत्युदाहरणम् ।&lt;br&gt;&#xA;&lt;em&gt;६,२१७&lt;/em&gt;&lt;br&gt;&#xA;यद्वा स्वतन्त्रकारणान्यत्वं निषिद्धयत इत्यनेन परतन्त्रकाणान्तरसद्भावः सूचितः ।&lt;br&gt;&#xA;अन्यथा कारणान्यत्वमित्येव स्या(ब्रूया)त् ।&lt;br&gt;&#xA;(स) परतन्त्रकारणसद्भावः कृत इत्यत आहद्रव्यमिति ।&lt;br&gt;&#xA;भावो गम्यत इति शेषः ।&lt;br&gt;&#xA;अत्र तद्वशत्वं विधेयम् ।&lt;br&gt;&#xA;काररसद्भावस्य परेणाप्यङ्गीकृतत्वात् ।&lt;br&gt;&#xA;। ओं असद्वयपदेशान्नेति चेन्न धर्मान्तरेण वाक्यशेषात् ओं ।&lt;br&gt;&#xA;इति सूत्रम् ।&lt;br&gt;&#xA;तत्र आक्षेपस्यायमर्थः ।&lt;br&gt;&#xA;‘नासदासीन्नोसदासीत्तदानीम्’ इति महाप्रलये मूर्तामूर्तादेरशेषस्यासत्त्वव्यपदेशात्कारणोपलब्धिपरिचोदना, तस्येश्वरवशस्याङ्गीकारेण&lt;br&gt;&#xA;समाधानं च नोपपद्यते ।&lt;br&gt;&#xA;नचायं पक्षः’असदिति चेत्’ इत्यादिनैव निराकृतः ।&lt;br&gt;&#xA;तत्रेश्वरस्याप्यनङ्गीकारात् ।&lt;br&gt;&#xA;इह पुनरीश्वरमङ्गीकृत्य कारणान्तरनिराकरणात् ।&lt;br&gt;&#xA;नच’अद्भयः सम्भूतः’ इत्यादिविरोधः ।&lt;br&gt;&#xA;अत्र महाप्रलये कारणान्तरसद्भावस्याश्रवणात् ।&lt;br&gt;&#xA;ईश्वरातिरिक्तकर्तृकासु सृष्टिष्वबादिकारणसद्भावपरत्वाच्च ।&lt;br&gt;&#xA;एवञ्चारम्भणशब्दादयो ऽपि समञ्जसा भवन्तीति ।&lt;br&gt;&#xA;(अत्र) नेति सिद्धान्तांशं व्याचष्टेद्रव्यमिति ।&lt;br&gt;&#xA;न महाप्रलये कारणान्तरस्याभावो वाच्यः ।&lt;br&gt;&#xA;किन्तु तद्वशस्य भाव एव ।&lt;br&gt;&#xA;तस्य तद्वशत्वं कुत इति चेत् ।&lt;br&gt;&#xA;द्रव्यमिति&lt;br&gt;&#xA;श्रुतेरिति ।&lt;br&gt;&#xA;व्यास(१८)&lt;br&gt;&#xA;&lt;em&gt;६,२१९&lt;/em&gt;&lt;br&gt;&#xA;ननु’नासदासीत्’ इति सर्वस्यासत्त्वव्यपदेशात्कथं नेत्यत उक्तं’धर्मान्तरेण’ इति ।&lt;br&gt;&#xA;तद्वयाचष्टेतद्वशस्येति ।&lt;br&gt;&#xA;सावधारणं चेदम् ।&lt;br&gt;&#xA;तद्वशस्यैव भावः प्रलये, न स्वतन्त्रस्य ।&lt;br&gt;&#xA;ततः स्वातन्त्र्यलक्षणधर्मविशेषाभिप्रायेणासत्त्वव्यपदेशो युज्यते ।&lt;br&gt;&#xA;उपलक्षणमेतत् ।&lt;br&gt;&#xA;यथोक्तं भाष्ये ।&lt;br&gt;&#xA;यत्खलु परतन्त्रमव्यक्तं कार्यानभिमुखं तदसदिति व्यपदिश्यते ।&lt;br&gt;&#xA;&lt;em&gt;६,२२१&lt;/em&gt;&lt;br&gt;&#xA;कुतः श्रुतेः मुख्यार्थपरित्यागेनामुख्यार्थो ऽङ्गीक्रियते ।&lt;br&gt;&#xA;‘तम आसीत्’ इत्यादिवाक्यशेषात् ।&lt;br&gt;&#xA;नच तमो ब्रह्म,’आनीदवातम्’ इति तस्य पृथगवस्थानोक्तेः ।&lt;br&gt;&#xA;नचानन्तप्रकाशस्य तमस्त्वमुपपद्यते ।&lt;br&gt;&#xA;किन्तु प्रकृतेरेव, आच्छादकत्वादेरिति ।&lt;br&gt;&#xA;&lt;em&gt;६,२२२फ़्.&lt;/em&gt;&lt;br&gt;&#xA;ननु च प्रलये ऽवस्थितं चेत्प्रकृत्यादि तस्य स्वातन्त्र्यादिधर्माभावः कुतः, येनैवं व्याख्यायत इति चेत् ।&lt;br&gt;&#xA;वाक्योपक्रमतच्छेषयोर्विरोधादर्थापत्त्यैवेति ब्रूमः ।&lt;br&gt;&#xA;श्रूयते च स्पष्टमित्याशयवान्वाक्यशेषादित्येतत्प्रकारान्तरेण व्याचष्टेन पर इति ।&lt;br&gt;&#xA;&lt;em&gt;६,२२३&lt;/em&gt;&lt;br&gt;&#xA;&amp;hellip; न पर इत्यतः । मनुव्_२,१.८९फ़् ।&lt;br&gt;&#xA;‘तस्माद्धान्यत्र परः किञ्च नास’ इत्यतो वाक्यशेषात्प्रकृत्यादीनां प्रलये स्वातन्त्र्याद्यभावो ऽवगम्यत इत्यर्थः ।&lt;br&gt;&#xA;इह हि तस्माद्ब्रह्मणो ऽन्यत्प्रकृत्यादिकं परः परं स्वातन्त्र्यादिधर्मोपेतं नासेति तत्सद्भावाभ्युपगमेन परत्वं निषिद्धयते ।&lt;br&gt;&#xA;अन्यथा परशब्दवैयर्थ्यादिति ।&lt;br&gt;&#xA;&lt;em&gt;६,२२४&lt;/em&gt;&lt;br&gt;&#xA;स्यादेतत् ।&lt;br&gt;&#xA;कारणान्तरसद्भावमभ्युपगम्य तस्येश्वराधीनतां वदता सिद्धान्तिनेदं वक्तव्यम् ।&lt;br&gt;&#xA;किमीश्वरः प्रकृत्यादिभिर्विनापि कदाचित्सृष्टयादिकं करोत्युत तैरेवेति नियमः ।&lt;br&gt;&#xA;आद्ये तेषां कथं कारणत्वमनियतत्वात् ।&lt;br&gt;&#xA;अन्यथा रासभस्यापि घ(प)टकारणतापत्तेः ।&lt;br&gt;&#xA;द्वितीये तु कथं तत्परित्यागेन कदाप्यकुर्वाणस्येश्वरस्य स्वातन्त्र्यम् ।&lt;br&gt;&#xA;कथं च नियमेनापेक्षणीयानां तेषां पारतन्त्र्यम् ।&lt;br&gt;&#xA;एवं पृकृत्यैव महान्तं महतैवाहङ्कारमित्यादिनियमं कदाचिदपहाय सृजति उतानेन नियमेनैव ।&lt;br&gt;&#xA;आद्ये त्वनियतत्वेनाकारणत्वप्रसङ्गः ।&lt;br&gt;&#xA;द्वितीये पुनरीश्वरादेः स्वातन्त्र्याद्यनुपपत्तिः ।&lt;br&gt;&#xA;तथा प्रकृत्यादिकमुपादानीकृत्य कालादिकं निमित्तीकृत्य सृजतीति नियमे व्यत्यासे चोक्तदोषानुषङ्गः ।&lt;br&gt;&#xA;&lt;em&gt;६,२२५&lt;/em&gt;&lt;br&gt;&#xA;अतो युक्तिबाधितत्वादस्यार्थस्य कारणान्तरनिरपेक्ष एव भगवन्त्सृष्टयादिकं करातीत्येव ज्यायः ।&lt;br&gt;&#xA;एवञ्च निरर्गलमैश्वर्यमस्य समर्थितं स्यात् ।&lt;br&gt;&#xA;नच प्रमाणबाधः ।&lt;br&gt;&#xA;अद्भयः सम्भूतः पृथिव्यै रसाच्चेत्यादेरनीश्वरकर्तृकावान्तरसृष्टिविषयत्वस्योक्तत्वात् ।&lt;br&gt;&#xA;तम आसीदित्यादौ तमःप्रभृतीनां प्रलये सत्त्वश्रवणे ऽपीश्वरकर्तृकायां सृष्टौ कारणत्वाश्रवणादित्याशङ्कापनोदनार्थं सूत्रम्।&lt;br&gt;&#xA;ओं युक्तेः शब्दान्तराच्च ओं ।&lt;br&gt;&#xA;इति ।&lt;br&gt;&#xA;अस्यायमर्थः ।&lt;br&gt;&#xA;नोक्तयुक्तिविरोधेन भगवतः कारणान्तरविधुरत्वमुररीकर्तव्यम् ।&lt;br&gt;&#xA;कारणान्तरसद्भावाभ्युपगमे ऽपि प्रकृत्यादेः कारणत्वस्येश्वरादिस्वातन्त्र्यादिकस्य च युक्तेः ।&lt;br&gt;&#xA;नचैवं तर्हि विनिगमने कारणाभाव इति वाच्यम् ।&lt;br&gt;&#xA;अद्भयः सम्भूतो हिरण्यगर्भ इत्यादिशब्दान्तरात् ।&lt;br&gt;&#xA;पूर्वोदाहृतशब्दविलक्षणशब्दः शब्दान्तरम् ।&lt;br&gt;&#xA;तेनेदमुक्तं भवति ।&lt;br&gt;&#xA;यद्यपि प्रागुदाहृताः शब्दाः कथञ्चिदन्यथा नेतु शक्यन्ते ।&lt;br&gt;&#xA;तथाप्ययं न तथा ।&lt;br&gt;&#xA;अत्रेश्वरकर्तृकायामेव सृष्टौ कारणान्तरसद्भावश्रवणात् ।&lt;br&gt;&#xA;नहि हिरण्यगर्भसृष्टिरनीश्वरकर्तृका ।&lt;br&gt;&#xA;तस्यैव प्रथमजत्वादिति ।&lt;br&gt;&#xA;&lt;em&gt;६,२२७&lt;/em&gt;&lt;br&gt;&#xA;अत्र युक्तेरिति या स्वपक्षे कारणत्वादेर्घटनोक्ता सा कथमित्यपेक्षायामाह शक्तो ऽपीति ।&lt;br&gt;&#xA;युक्तेः शब्दान्तराच् च । ब्ब्स्_२,१.१८ ।&lt;br&gt;&#xA;शक्तो ऽपि ह्यन्यथाकर्तुं स्वेच्छानियमतो हरिः ।&lt;br&gt;&#xA;कारणैर्नियतैरेव करोतीदं जगत् सदा । मनुव्_२,१.९० ।&lt;br&gt;&#xA;अन्यथा, कारणैर्विना, कर्तुं शक्तो ऽपि हरिः कारणान्तराण्युपादायैव करिष्यामीति स्वेच्छानियमतः कारणैरेवेदं जगत्सदा सृजति ।&lt;br&gt;&#xA;एवमन्यथा, प्रकृत्याहङ्कारमहङ्कारेण महान्तमिति एवम् तथा प्रकृतिं निमित्तीकृत्य कालादिकं चोपादानीकृत्य कर्तुं शक्तो&lt;br&gt;&#xA;ऽप्येतेनैवेदमेतदुपादानीकृत्यैवेदं स्रक्ष्यामीति स्वेच्छानियमतो नियतैः क्ळ्प्तैरेव, तथा नियतैः स्वनियतसत्ताशक्त्यादिमद्भिरेव कारणैरिदं&lt;br&gt;&#xA;जगत्सदा करोतीति योजना ।&lt;br&gt;&#xA;&lt;em&gt;६,२२८&lt;/em&gt;&lt;br&gt;&#xA;इदमुक्तं भवति ।&lt;br&gt;&#xA;यदुक्तमीश्वरस्य कारणोपादानादिनियमो ऽस्ति न वेति ।&lt;br&gt;&#xA;तत्रास्तीति ब्रूमः ।&lt;br&gt;&#xA;तथाच प्रकृत्यादीनां कारणत्वं युक्तम् ।&lt;br&gt;&#xA;सच नियमो न कुलालादेरिव तान्यपहाय व्यत्यस्य वा अकरणे शक्त्यभावनिबन्धनः ।&lt;br&gt;&#xA;येन तस्य स्वातन्त्र्यम् तेषां च पारतन्त्र्यं न स्यात् ।&lt;br&gt;&#xA;किन्नाम स्वेच्छायत्त एव ।&lt;br&gt;&#xA;ततः स्वातन्त्र्यादिकमपि युक्तम् ।&lt;br&gt;&#xA;नच तानि स्वाधीनसत्ताशक्त्यादिमन्ति, येनैश्वर्यं निरर्गलं न स्यात् ।&lt;br&gt;&#xA;किन्तु भगवत्येव तदीयं सत्तादिकमायतते ।&lt;br&gt;&#xA;ततस्तत्साचिव्यमतिशयेनैश्वर्यस्य द्योतकमेव ।&lt;br&gt;&#xA;यथोक्तम्’साधनानां साधनत्वं यदाऽत्माधीनमिष्यते ।&lt;br&gt;&#xA;तदा साधनसम्पत्तिरैश्वर्यद्योतिका भवेत्’ इति ।&lt;br&gt;&#xA;ननु शक्तस्यापीश्वरस्य तन्नियमानुसरणेच्छा कुत इति चेत् ।&lt;br&gt;&#xA;किं कारणं पृच्छस्युत ज्ञापकम् ।&lt;br&gt;&#xA;आद्ये स्वभावो ऽयमिति ब्रूमः (वदामः) ।&lt;br&gt;&#xA;द्वितीये तु श्रुतिप्रसिद्धेरिति ।&lt;br&gt;&#xA;तदिदमुक्तं हिशब्देन ।&lt;br&gt;&#xA;श्रुतिं चोदाहरिष्यति ।&lt;br&gt;&#xA;अनेन शब्दान्तराच्चेति सूत्रं प्रकारान्तरेण व्याख्यातं ज्ञातव्यम् ।&lt;br&gt;&#xA;शब्दान्तरं च शब्दविशेषो, विवक्षितार्थप्रतिपादकः शब्द इति यावत् ।&lt;br&gt;&#xA;‘पटवच्चऽ,’यथा प्राणादिः’ इति सूत्रे, भाष्य एव व्यक्ते ।&lt;br&gt;&#xA;&lt;em&gt;६,२२९&lt;/em&gt;&lt;br&gt;&#xA;अन्ये पुनरन्यथैतानि सूत्राणि वर्णयन्ति ।&lt;br&gt;&#xA;तथाहि ।&lt;br&gt;&#xA;भावे चोपलब्धेः ।&lt;br&gt;&#xA;मृदादेः कारणस्य भाव एव घटादेः कार्यस्योपलब्धेश्चानन्यत्वं कारणात्कायर्स्य ।&lt;br&gt;&#xA;नहि यद्यतो भिन्नं तत्तद्भाव एवोपलभ्यते ।&lt;br&gt;&#xA;न ह्यश्वो गोतो ऽन्यो गोर्भाव एवोपलभ्यते ।&lt;br&gt;&#xA;किञ्च, भावे तिलादौ कारणे, तैलाद्युपलभ्यते ।&lt;br&gt;&#xA;कार्ये च भावे कुण्डलादौ सुवर्णादिकम् ।&lt;br&gt;&#xA;अतश्च तदभेदसिद्धिः ।&lt;br&gt;&#xA;सत्वाच्चावरस्य ।&lt;br&gt;&#xA;अवरकालीनस्य कायर्स्य प्रागुत्पत्तेः’सदेव सोम्येदमग्र आसीत्’ इति सत्त्वावधारराच्चानन्यत्वं कारणात्कार्यस्य ।&lt;br&gt;&#xA;&lt;em&gt;६,२३०&lt;/em&gt;&lt;br&gt;&#xA;असद्वयपदेशान्नेति चेन्न धर्मान्तरेण वाक्यशेषात् ।&lt;br&gt;&#xA;‘असदेवेदमग्र आसीत्ऽ,’असद्वा इदमग्र आसीत्’ इति प्रागुत्पत्तेः कार्यस्यासत्त्वव्यपदेशान्नेति चेन्न ।&lt;br&gt;&#xA;भवेदेतद्यदि कार्यस्वरूपाभिप्रायेणायं व्यपदेशः स्यात्किन्तु व्यक्तत्वलक्षणधर्मान्तराभिप्रायेण ।&lt;br&gt;&#xA;कुतः ।&lt;br&gt;&#xA;वाक्यशेषात् ।&lt;br&gt;&#xA;असदेवेदमग्र आसीत् इत्यसच्छब्देनोपक्रमे निर्दिष्यं पुनस्तत्सदासीदिति वाक्यशेषे निर्दिशति ।&lt;br&gt;&#xA;असद्वेत्यत्रापि’तदात्मानं स्वयमकुरुत’ इति ।&lt;br&gt;&#xA;तेन ज्ञायते नासत्कार्यं धर्मान्तरेणैवासत्त्वव्यपदेश इति ।&lt;br&gt;&#xA;युक्तेः शब्दान्तराच्च ।&lt;br&gt;&#xA;युक्तेश्च कायर्स्य प्रागुत्पत्तेः सत्त्वं कारणादनन्यत्वं च गम्यते ।&lt;br&gt;&#xA;शब्दान्तराच्च ।&lt;br&gt;&#xA;युक्तिस्तावदसदकारणादित्यादिका साङ्खयोक्ता ।&lt;br&gt;&#xA;वृत्तिविकल्पानुपपत्त्यादिका च सौगतोक्ता ।&lt;br&gt;&#xA;शब्दान्तरं चासद्वयपदेशादन्यः’सदेव सोम्येदमग्र आसीत्’ इत्यादिसद्वयपदेशः ।&lt;br&gt;&#xA;पटवच्च ।&lt;br&gt;&#xA;संवेष्यितप्रसारितपटन्यायेनेदं कारणात्कार्यस्यानन्यत्वं प्रागुत्पत्तेः सत्त्वं च प्रतिपत्तव्यम् ।&lt;br&gt;&#xA;&lt;em&gt;६,२३८&lt;/em&gt;&lt;br&gt;&#xA;अत्र सूत्राक्षराणामार्जवानार्जवादिचिन्ता शिष्यैरेव क्रियतामित्याशयवान् यदुक्तं कारणात्कार्यस्यानन्यत्वं तत्तावन्निराकरिष्यन् किमनेन&lt;br&gt;&#xA;प्रबन्धेन निमित्तकारणानन्यत्वं कार्यस्योपपादितम्, उतोपादानकारणानन्यत्वमिति विकल्पं चेतसि निधायाद्यं निराकरोतिनित्यभेद इति ।&lt;br&gt;&#xA;नित्यभेदो निमित्तेन ह्य् &amp;hellip; । मनुव्_२,१.९१अ ।&lt;br&gt;&#xA;नित्यशब्दो नियमार्थः ।&lt;br&gt;&#xA;भेद एवेति ।&lt;br&gt;&#xA;कार्यस्येति शेषः ।&lt;br&gt;&#xA;हीति सर्वप्रमाणप्रसिद्धिं सूचयति ।&lt;br&gt;&#xA;तथाच सर्वमिदं बाधितविषयमिति ।&lt;br&gt;&#xA;न द्वितीयः ।&lt;br&gt;&#xA;प्रकृतानुपयोगात् ।&lt;br&gt;&#xA;&lt;em&gt;६,२४०&lt;/em&gt;&lt;br&gt;&#xA;वियदादिप्रपञ्चस्य ब्रह्मानन्यत्वमुपपादयितुं खल्वस्योपन्यासः ।&lt;br&gt;&#xA;तद्यदि नाम उपादानानन्यत्वं कार्यस्य तदा किमायातं प्रकृते ।&lt;br&gt;&#xA;नहि ब्रह्म प्रपञ्चोपादानमित्येतदुक्तप्रायमिति मन्वानो दूषणान्तरमाहउपादानेनेति ।&lt;br&gt;&#xA;&amp;hellip; उपादानेन तु द्वयम् । मनुव्_२,१.९१ब् ।&lt;br&gt;&#xA;हीत्यनुवर्त्यते ।&lt;br&gt;&#xA;उपादानेन कार्यस्य द्वयं भेदाभेदौ प्रमितौ ।&lt;br&gt;&#xA;ततो ऽस्मिन्नपि पक्षे बाधितविषयत्वमिति ।&lt;br&gt;&#xA;&lt;em&gt;६,२४१&lt;/em&gt;&lt;br&gt;&#xA;कथं कार्यं कारणेन भिन्नाभिन्नं प्रमितमित्यत आहअसदिति ।&lt;br&gt;&#xA;असद् यत् कार्यरूपेण कारणात्मतयास्ति हि । मनुव्_२,१.९१च्द् ।&lt;br&gt;&#xA;यत् घटादिकं मृदादिकारणात्मतया प्रागुत्पत्तेरस्तीति प्रमितं परेणाङ्गीकृतं च तदेव पृथुबुध्नोदराकारादिना कार्यरूपेर प्रागुत्पत्तेरसत् हि&lt;br&gt;&#xA;यस्मात्तस्मादुपादानेन भिन्नाभिन्नमिति निश्चीयते ।&lt;br&gt;&#xA;एतदुक्तं भवति ।&lt;br&gt;&#xA;परो हि घटादेः कार्यस्य प्रागुत्पत्तेः सत्त्वमभ्युपगच्छति ।&lt;br&gt;&#xA;तत्किं पृथगेवोत मृदादिकारणात्मतयेति वक्तव्यम् ।&lt;br&gt;&#xA;नाद्यः ।&lt;br&gt;&#xA;अनभ्युपगमात् ।&lt;br&gt;&#xA;अनुपलब्धेश्च ।&lt;br&gt;&#xA;द्वितीये तु कार्यस्योपादानाभेदस्तावदङ्गीकृतः ।&lt;br&gt;&#xA;न चात्यन्ताभेदः ।&lt;br&gt;&#xA;घटादेः कार्याकारेण प्रागुत्पत्तेरसत्त्वात् ।&lt;br&gt;&#xA;यदा हि घटादिकं मृदादिनात्यन्ताभिन्नं स्यात् ।&lt;br&gt;&#xA;तदा प्रागुत्पत्तेर्घटादिरूपेण सत्स्यात् ।&lt;br&gt;&#xA;मृदादेस्तदा सत्त्वात् ।&lt;br&gt;&#xA;न चैवम् ।&lt;br&gt;&#xA;तेन जानीमो घटादिकं मृदादिना भिन्नाभिन्नमिति ।&lt;br&gt;&#xA;अत्यन्तासत्कार्यवादिनं प्रति भेदाभेदसमर्थनं विरोधपरिहारश्चोत्तरत्र विधास्यत इति ।&lt;br&gt;&#xA;&lt;em&gt;६,२४३&lt;/em&gt;&lt;br&gt;&#xA;यच्च कार्यस्य प्रागुत्पत्तेः सत्त्वमुक्तं तदपि नोपपन्नमित्याहअसदिति ।&lt;br&gt;&#xA;यत् घटादिकं प्रागुत्पत्तेरस्तीत्यावयोः सम्मतम् ।&lt;br&gt;&#xA;तदेव तदासच्च यस्मात्तस्मात्सदेवेति सत्कार्यवादो ऽनुपपन्न एव ।&lt;br&gt;&#xA;तस्यैव तदैव तत्रैव सत्त्वमसत्त्वं च विरुद्धमिति चेन्न ।&lt;br&gt;&#xA;रूपभेदेन अविरोधात् इत्याशयेनोक्तं कारणात्मतया कार्यरूपेणेति ।&lt;br&gt;&#xA;नन्वेवं सति किञ्चित्सदेव किञ्चित् असदेव सदसत्तु न किमपि स्यात् ।&lt;br&gt;&#xA;न स्यात् ।&lt;br&gt;&#xA;तयोरपि रूपयोरत्यन्तभेदाभावादिति ।&lt;br&gt;&#xA;&lt;em&gt;६,२४४&lt;/em&gt;&lt;br&gt;&#xA;स्यादेतदुक्तं यद्यसत्त्वं प्रागुत्पत्तेः कार्यस्य स्यात्तदेव कुतः ।&lt;br&gt;&#xA;तथा चात्यन्ताभिन्नं कार्यमुपादानेनेत्यतो विपक्षे बाधकप्रदर्शनेन कार्यस्य प्रागुत्पत्तेरसत्त्वमुपादानाद्भेदं चोपपादयतिअनवस्थेति ।&lt;br&gt;&#xA;अनवस्थान्यथा हि स्यात् सर्वत्रोत्पत्तिनाशयोः । मनुव्_२,१.९२अब् ।&lt;br&gt;&#xA;अन्यथा कार्यस्य प्रागुत्पत्तेरात्यन्तिके सत्त्वे कारणेनात्यन्ताभेदे चाङ्गीकृते सर्वत्रोत्पत्तिनाशयोरनवस्था अव्यवस्था स्यात् ।&lt;br&gt;&#xA;यथा हि ।&lt;br&gt;&#xA;पटस्तन्त्वात्मकः प्रागपि सन्नेव ।&lt;br&gt;&#xA;तथा तन्तवो ऽपि स्वकारणात्मकाः सन्त एवेत्यनेन क्रमेण सर्वस्य मूलकारणात्मकत्वेनात्यन्तिकं सत्त्वं स्यात् ।&lt;br&gt;&#xA;नच मूलकारणमुत्पद्यते विनश्यति चेति पटादीनामप्युत्पत्तिविनाशौ न स्याताम् ।&lt;br&gt;&#xA;तथाच पटादय उत्पत्तिविनाशवन्त आत्मादयस्तद्रहिता इति लोकवेदप्रसिद्धोत्पविनाशव्यवस्था न स्यादिति ।&lt;br&gt;&#xA;उपलक्षणं चैतत् ।&lt;br&gt;&#xA;पटादीनामुत्पत्तिविनाशाभावे तत्कारकव्यापारवैकल्यं स्यादित्यपि द्रष्टव्यम् ।&lt;br&gt;&#xA;&lt;em&gt;६,२४६&lt;/em&gt;&lt;br&gt;&#xA;यद्वोत्पत्तिनाशशब्दाभ्यां सत्त्वमसत्त्वं चोपलक्ष्यते ।&lt;br&gt;&#xA;ततश्चायमर्थः ।&lt;br&gt;&#xA;यदि पटस्तन्त्वात्मकः प्रागुत्पत्तेरपि सन्नेव तदा(तदा)ऽप्युपलभ्येत तन्तुवत् ।&lt;br&gt;&#xA;यदि चानुपलभ्यमानो ऽपि सन्नभ्युपेयते, तदा सर्वत्रोत्पत्तिनाशयोस्सदसत्त्वयोरनवस्था स्यात् ।&lt;br&gt;&#xA;उपलभ्यमानं घटादिकमस्त्यनुपलभ्यमानं खरविषाणादिकं नास्तीति सर्वजनसम्मता व्यवस्था न स्यात् ।&lt;br&gt;&#xA;&lt;em&gt;६,२४७&lt;/em&gt;&lt;br&gt;&#xA;अथवोत्पत्तिविनाशशब्दाभ्यां तदुपपादनस्योपलक्षणम् ।&lt;br&gt;&#xA;तथा चैवं योजना आस्तां तावदन्यत् ।&lt;br&gt;&#xA;सत्कार्यवादे सर्वत्र शिष्यं प्रतिवादिनं वा प्रति उत्पत्तिनाशयोर्नासदुत्पद्यते न सद्विनश्यतीत्येवंरूपोपपादनस्याप्यनवस्थावस्थानाभावः स्यात् ।&lt;br&gt;&#xA;तथाहि ।&lt;br&gt;&#xA;इदमुपपादनं किमर्थमिति वाच्यम् ।&lt;br&gt;&#xA;शिष्यादेर्विद्योत्पत्तये ऽविद्यानाशाय वाद जल्पादौ तु ख्यात्याद्युत्पादायेति चेत् ।&lt;br&gt;&#xA;तद्विद्यादिकं सच्चेन्नोत्पाद्यम्, सत्त्वादात्मवत् ।&lt;br&gt;&#xA;असच्चेन्नोत्पादयितुं शक्यम्, अन्यथा सत्कार्यवादभङ्गप्रसङ्गात् ।&lt;br&gt;&#xA;एवमविद्या सती चेन्न विनाश्या ।&lt;br&gt;&#xA;अन्यथापसिद्धान्तापत्तेः ।&lt;br&gt;&#xA;असती चेत्(नितरां) न तारम् ।&lt;br&gt;&#xA;नित्यनिवृत्तत्वात् ।&lt;br&gt;&#xA;ततः सर्वथा प्रतिपादनासम्भव एवेति ।&lt;br&gt;&#xA;&lt;em&gt;६,२४८&lt;/em&gt;&lt;br&gt;&#xA;यदि वोत्पत्तिविनाशयोरिति विरुद्धधर्मोपलक्षणम् ।&lt;br&gt;&#xA;तथाहि ।&lt;br&gt;&#xA;यदि कार्यमुपादानात्मकमेव सदेव च प्रागुत्पत्तेः स्यात् ।&lt;br&gt;&#xA;तदोत्पत्तिविनाशादिधर्माणामनवस्था स्यात् ।&lt;br&gt;&#xA;तन्तवः प्रागेव सन्तो नेदानीमुत्पद्यन्ते ।&lt;br&gt;&#xA;पटस्तूत्पद्यते ।&lt;br&gt;&#xA;तन्तुष्वविनष्टेष्वेव पटो विनश्यति ।&lt;br&gt;&#xA;तन्तवो बहवः पटस्त्वेकः ।&lt;br&gt;&#xA;एवमाकाराभिधानबुद्धिकार्यभेदो ऽपि द्रष्टव्यः ।&lt;br&gt;&#xA;सैषा व्यवस्था न स्यादिति ।&lt;br&gt;&#xA;&lt;em&gt;६,२४९&lt;/em&gt;&lt;br&gt;&#xA;नन्वेतत्सकलमपि पटवच्च, यथा प्राणादिरिति व्यक्त्यव्यक्त्यवष्टम्भेन परिहृतम् ।&lt;br&gt;&#xA;तथाहि ।&lt;br&gt;&#xA;व्यक्त्यपेक्षयोत्पत्तिः पटादीनामव्यक्त्यपेक्षया च विनाशो युज्यते ।&lt;br&gt;&#xA;व्यक्त्यव्यक्त्यर्थमेव च कारकाण्युपयुज्यन्ते ।&lt;br&gt;&#xA;व्यक्त्यव्यक्तिभ्यामेवोपलब्ध्यनुपलब्धी भवतः ।&lt;br&gt;&#xA;अत एव प्रतिपादनं सङ्गच्छते ।&lt;br&gt;&#xA;व्यक्ताव्यक्तरूपेणैव विरुद्धधर्मा व्यवतिष्ठन्ते ।&lt;br&gt;&#xA;यथा हि संवेष्यितः पटो न स्फुटं पट इति प्रतीयते ।&lt;br&gt;&#xA;न प्राव्रियते न शीतमपनुदति ।&lt;br&gt;&#xA;न बहुदेशव्यापी भवति ।&lt;br&gt;&#xA;प्रसारितस्तु स्फुटप्रतीत्यादिमान् ।&lt;br&gt;&#xA;न चैतावता भेदः ।&lt;br&gt;&#xA;नापि प्रसारितः प्रागसत् ।&lt;br&gt;&#xA;यथा च प्राणायामेन निरुद्धः शारीरो वायुर्जीवनमात्रं करोति नोत्क्षेपणादि ।&lt;br&gt;&#xA;निरोधापगमे त्वासादितव्यक्तिस्तदपि करोति ।&lt;br&gt;&#xA;न तावन्मात्रेण भिद्यते ।&lt;br&gt;&#xA;प्रागसन्वा ।&lt;br&gt;&#xA;तथैवैतदपि व्यक्त्यव्यक्तिभ्यां समञ्जसमिति ।&lt;br&gt;&#xA;अत्र ब्रूमः ।&lt;br&gt;&#xA;केयं पटस्य प्रागुत्पत्तेरूर्ध्वं च विनाशादव्यक्तिर्मध्ये च व्यक्तिः ।&lt;br&gt;&#xA;अनुपलब्धिरव्यक्तिरुपलब्धिर्व्यक्तिरिति चेत्तत्राहअनवस्थेति ।&lt;br&gt;&#xA;यद्युपलब्ध्यनुपलब्धी एवोत्पत्तिविनाशौ ।&lt;br&gt;&#xA;तदा सर्वत्रोत्पत्तिनाशयोरनवस्था स्यात् ।&lt;br&gt;&#xA;यद्यदोपलब्धं तत्तदैवोत्पन्नम् अनुपलब्धं च विनष्टमिति स्यादिति यावत् ।&lt;br&gt;&#xA;किञ्च प्रागुत्पत्तेस्सत्त्वे पटस्य कस्मान्नोपलब्धिः कथं चोर्ध्वमुपलब्धिरिति प्रश्नस्य उपलब्ध्यनुपलब्धि(अनुपलब्ध्युपलब्धि)भ्यामेवेति परिहारं&lt;br&gt;&#xA;वदन्देवानाम्प्रियः श्लाघनीयप्रज्ञः स्यात् ।&lt;br&gt;&#xA;अपि च प्रागूर्ध्वं च तन्तूपलब्धौ कथं तन्मात्रस्य सतः पटस्यानुपलब्धिः ।&lt;br&gt;&#xA;अन्यथा तन्तूनामपि सा स्यात् ।&lt;br&gt;&#xA;&lt;em&gt;६,२५१&lt;/em&gt;&lt;br&gt;&#xA;अथ पटधर्मावेव व्यक्त्यव्यक्ती ।&lt;br&gt;&#xA;तदा तावपि तन्तूनां विद्येते न वा ।&lt;br&gt;&#xA;न चेन्न कार्यकारणयेरत्यन्ताभेदः ।&lt;br&gt;&#xA;विद्येते चेत्तत्राहअनवस्थेति ।&lt;br&gt;&#xA;उत्पत्तिनाशव्यवहारहेतूव्यक्त्यव्यक्ती यदि तन्तुष्वपि विद्येते तदा सर्वत्रोत्पत्तिनाशयोरनवस्था स्यात् ।&lt;br&gt;&#xA;तन्तवो नोत्पन्ना न नष्टाः ।&lt;br&gt;&#xA;किन्तु पट एवेत्युत्पत्तिविनाशव्यवस्था न स्यादिति ।&lt;br&gt;&#xA;&lt;em&gt;६,२५२&lt;/em&gt;&lt;br&gt;&#xA;किञ्चेयमभिव्यक्तिरुत्पत्त्यादिव्यवहारकारणतयोपादीयते ।&lt;br&gt;&#xA;सा किं चक्रचीवरादिभिः प्रागसत्येवोत्पद्यते मुद्गराभिघातादिना च नश्यति, उत प्रागपि सत्येवाविनाशिनी च ।&lt;br&gt;&#xA;एवमव्यक्तिरपि किं प्रागसती मुद्गराभिघातादिनोत्पद्यते ।&lt;br&gt;&#xA;किंवा प्रागपि सती ।&lt;br&gt;&#xA;उभयत्राद्यौ दूषयतिअनवस्थेति ।&lt;br&gt;&#xA;व्यक्त्यव्यक्त्योरुत्पत्तिनाशवत्त्वे सर्वत्रोत्पत्तिनाशयोरनवस्था व्यवस्थाभावः स्यात् ।&lt;br&gt;&#xA;न किञ्चिदसदुत्पद्यते न किञ्चित्सद्विनश्यतीति सिद्धान्तविरोधः(हानिः) स्यादित्यर्थः ।&lt;br&gt;&#xA;द्वितीयौ दूषयतिअनवस्थेति ।&lt;br&gt;&#xA;व्यक्त्यव्यक्त्योः सदा सत्त्वे सर्वत्रोत्पत्तिनाशयोरनवस्थाव्यवस्थितिः स्यात् ।&lt;br&gt;&#xA;तथाहि ।&lt;br&gt;&#xA;एतावन्तं कालमनुत्पन्नो घट इदानीमुत्पन्न इति तावन्न स्यात् ।&lt;br&gt;&#xA;उत्पत्तिव्यवहारहेतोरभिव्यक्तेः प्रागपि सत्त्वात् ।&lt;br&gt;&#xA;तथा मुद्गराभिघाताद्युत्तरकालमपि घटसत्त्वव्यवहारः स्यात् ।&lt;br&gt;&#xA;तद्धेतोरभिव्यक्तेरविनष्टत्वात् ।&lt;br&gt;&#xA;तथेदानीमेव नष्टो घट इत्यपि न स्यात् ।&lt;br&gt;&#xA;विनाशव्यवहारकारणानभिव्यक्तेः प्रागपि सत्त्वादिति ।&lt;br&gt;&#xA;कारकव्यापारवैफल्यतादवस्थ्यं स्फुटमेव ।&lt;br&gt;&#xA;&lt;em&gt;६,२५३&lt;/em&gt;&lt;br&gt;&#xA;अथैतद्दोषपरिहाराय व्यक्त्यव्यक्त्योरपि व्यक्त्यव्यक्ती स्वीक्रियेते, तदा तयोरप्युक्तविकल्पदोषानुषङ्गः स्यात् ।&lt;br&gt;&#xA;अथ तत्रापि व्यक्त्यव्यक्त्यन्तराङ्गीकारस्तदानवस्था स्यादित्याहअनवस्थेति ।&lt;br&gt;&#xA;उत्पत्तिनाशयोरिति विषयसप्तमी ।&lt;br&gt;&#xA;सन्त्वनन्ता व्यक्तयो ऽव्यक्तयश्च ।&lt;br&gt;&#xA;मूलक्षयाभावान्नानवस्था दोष इत्यत आहअनवस्थेति ।&lt;br&gt;&#xA;अन्यथानवच्छिन्नव्यक्त्यव्यक्तिपरम्पराङ्गीकारे सवर्त्र घटादावुत्पत्तिनाशयोरनवस्थानवक्ळ्प्तिः स्यात् ।&lt;br&gt;&#xA;उत्तरोत्तरव्यक्त्यव्यक्तिसिद्धौ हि पूर्वपूर्वव्यक्त्यव्यक्तीनामुत्पत्तिनाशव्यवहारनिदानत्वम् ।&lt;br&gt;&#xA;ततः प्रयोजनपरिक्षयहेतुत्वादनवस्था दूषणमेव ।&lt;br&gt;&#xA;&lt;em&gt;६,२५५&lt;/em&gt;&lt;br&gt;&#xA;नन्विदं भवतामपि समानम् ।&lt;br&gt;&#xA;प्रागसतः सत्तासमवायो हि जनिरिष्यते ।&lt;br&gt;&#xA;सत्तासमवायाह च सदा सन्ताविति प्राग्विनाशोत्तरमपि जनिः स्यात् ।&lt;br&gt;&#xA;विनाशश्च न स्यादित्यत आहअनवस्थेति ।&lt;br&gt;&#xA;इयं सर्वत्रोत्पत्तिविनाशयोरनवस्थाव्यवस्थितिः अन्यथा समवायस्य जनित्वाङ्गीकृतावेव हि स्यात् ।&lt;br&gt;&#xA;नास्मन्मते ।&lt;br&gt;&#xA;प्रकारान्तरेण जनेर्वक्ष्यमाणत्वादिति ।&lt;br&gt;&#xA;ननु जनिः किं प्राक् सती उत कारकव्यापारजन्या ।&lt;br&gt;&#xA;आद्ये प्रागुक्त एव दोषः ।&lt;br&gt;&#xA;द्वितीये जनेर्जनिरपि तथेत्यनवस्था ।&lt;br&gt;&#xA;एवं विनाशोपीत्यत आहअनवस्थेति ।&lt;br&gt;&#xA;सर्वत्रोत्पत्तिनाशयोरियमुक्तानवस्था ।&lt;br&gt;&#xA;अन्यथा घटजनेरन्या जनेर्जनिरित्यङ्गीकार एव स्यात् ।&lt;br&gt;&#xA;न त्वेवमङ्गीक्रियते ।&lt;br&gt;&#xA;अपि तर्हि घटजन्मैव जन्मनो जन्मेति ।&lt;br&gt;&#xA;यथाऽहुः’यथा जनेर्जनिर्नान्या तस्या वस्तुजनिर्जनिः’ इति ।&lt;br&gt;&#xA;घटो जायते घटजन्म जायत इत्यनयोरेकार्थतैव हि लौकिकपरीक्षकसम्मता ।&lt;br&gt;&#xA;नच व्यक्त्यव्यक्त्योरप्येवमङ्गीकर्तुमुचितम् ।&lt;br&gt;&#xA;जन्मविनाशावुपलब्ध्यनुपलब्धी वा विहाय व्यक्त्यव्यक्त्योरेवाप्रामाणिकत्वादिति ।&lt;br&gt;&#xA;&lt;em&gt;६,२५७&lt;/em&gt;&lt;br&gt;&#xA;ननु यद्यसदुत्पद्येत सच्च विनश्येत तदा सर्वत्रोत्पत्तिनाशयोरनवस्थैव स्यात् ।&lt;br&gt;&#xA;एवं सति हि (खर)शशविषाणमप्युत्पद्येत ।&lt;br&gt;&#xA;आत्मा च नश्येदित्यत आहअनवस्थेति ।&lt;br&gt;&#xA;अन्यथा कारणशक्त्यनादरणे हीमुत्पत्तिविनाशयोरनवस्था स्यात् ।&lt;br&gt;&#xA;नचैवं किन्तु यस्योत्पत्तिकारणमस्ति तदसदप्युत्पद्यते ।&lt;br&gt;&#xA;यस्य च विनाशकारणं विद्यते तत्सदपि निरुद्धयते ।&lt;br&gt;&#xA;नच खरविषाणजन्मन्यात्मविनाशे वा कारणमस्तीति तयोर्जननविनाशाभावः ।&lt;br&gt;&#xA;कारणस्वभावाननुगमे तु सत्कार्यवादिनो ऽप्यतिप्रसङ्ग एवेति ।&lt;br&gt;&#xA;अथवा स्यादियमनवस्था यद्यत्यन्तासदेवोत्पद्यते सन्मात्रं विनश्यतीति ब्रूमः ।&lt;br&gt;&#xA;सदसदेवोत्पद्यत इति चोक्तं विनाशकारणवदेव च विनश्यतीति ।&lt;br&gt;&#xA;&lt;em&gt;६,२५८&lt;/em&gt;&lt;br&gt;&#xA;यच्चोक्तं भावे चोपलब्धेरिति सूत्रार्थत्वेन, तद्वयाप्यव्यापकभावेनैवोपपन्नं नात्यन्ताभेदसाधकम् ।&lt;br&gt;&#xA;अथ कारणोपरक्तबुद्धिः सामानाधिकरण्यबुद्धिर्वात्राभिमतेति मतम् ।&lt;br&gt;&#xA;सापि अभेदमात्रेण चरितार्था नात्यन्ताभेदसाधनायालम् ।&lt;br&gt;&#xA;किञ्चैतद्युक्तेश्चेत्यनेनैव शक्यसङ्ग्रहं न पुनरभिधातव्यम् ।&lt;br&gt;&#xA;अथानेन प्रत्यक्षमुपन्यस्यते तदपि नात्यन्ताभेदसाधकम् ।&lt;br&gt;&#xA;अत एव भावाच्चोपलब्धेरिति सूत्रविपरिणामो ऽपि निरस्तः ।&lt;br&gt;&#xA;सत्त्वाच्चावस्येति युक्तिश्चेद्युक्तेश्चेत्येतेनैव गतार्थता ।&lt;br&gt;&#xA;श्रुतिश्चेच्छब्दान्तराच्चेत्यनेन ।&lt;br&gt;&#xA;असद्वयपदेशादिति तु परिचोदनैवासङ्गता ।&lt;br&gt;&#xA;परमार्थतो ब्रह्मकारणतापरत्वेनापाततस्तु शून्यस्याभावस्य वा कारणभावप्रतिपादकताप्रतिभासेन कार्यासत्त्वस्य श्रुतावप्रतीतेः ।&lt;br&gt;&#xA;युक्तेरित्युक्तयुक्तिं तूत्तरत्रापाकरिष्यामः ।&lt;br&gt;&#xA;शब्दान्तरं त्वाचार्येणैवान्यत्रान्यथैव व्याख्यातम् ।&lt;br&gt;&#xA;पटे प्राणादौ च नात्यन्तानुपसञ्जातविशेषत्वमित्यनुदाहरणमेवेत्यलं प्रपञ्चेन ।&lt;br&gt;&#xA;&lt;em&gt;६,२६४&lt;/em&gt;&lt;br&gt;&#xA;यदुक्तं शक्तो ऽपि हीति यच्च नित्यभेद इत्रत तदुभयं श्रुत्यापि साधयतिशक्तो ऽपीति ।&lt;br&gt;&#xA;शक्तो ऽपि भगवान् विष्णुरकर्तुं कर्तुमन्यथा । मनुव्_२,१.९२च्द् ।&lt;br&gt;&#xA;स्वभिन्नं कारणाभिन्नभिन्नं विश्वं करोत्यजः ।&lt;br&gt;&#xA;इति श्रुतेरवसित उक्तार्थो ऽयमशेषतः । मनुव्_२,१.९३ ।&lt;br&gt;&#xA;अकर्तुं शक्तो ऽपि करोति ।&lt;br&gt;&#xA;अन्यथा विना कारणैस्तद्वयत्यासेन च कर्तुं शक्तो ऽपि नियतैः कारणैः करोतीच्छयेति योज्यम् ।&lt;br&gt;&#xA;स्वस्मान्निमित्तकारणाद्भिन्नम् ।&lt;br&gt;&#xA;उपादानकारणेनाभिन्नं भिन्नं च ।&lt;br&gt;&#xA;संसारिणो हि विष्यिगृहीता इवेश्वरप्रेरिता अनिष्यमपि धारकप्रयत्नेनाकृत्वा न स्थातुमीशते ।&lt;br&gt;&#xA;नच भगवांस्तथेत्यकर्तुं शक्तो ऽपीत्युक्तम् ।&lt;br&gt;&#xA;अशेषतः प्रागिदानीं चोक्तो न तु सन्निहित एवेत्यर्थः ।&lt;br&gt;&#xA;। इति श्रीमन्न्यायसुधायां आरम्भणाधिकरणम् ।&lt;/p&gt;</description>
    </item>
    <item>
      <title>०६ इतरव्यपदेशाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/06_itaravyapadeshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/06_itaravyapadeshAdhikaraNam/</guid>
      <description>&lt;p&gt;&lt;em&gt;६,२६५&lt;/em&gt;&lt;br&gt;&#xA;। अथ श्रीमन्न्यायसुधायां इतरव्यपदेशाधिकरणम् ।&lt;br&gt;&#xA;। ओं इतरव्यपदेशाद्धिताकरणादिदोषप्रसक्तिः ओं ।&lt;br&gt;&#xA;अस्मिन्नधिकरणे जीवकर्तृत्वपक्षः श्रुतिप्राप्तो विस्तरान्निराक्रियत इति भाष्यम् ।&lt;br&gt;&#xA;अत्र वक्तव्यम् ।&lt;br&gt;&#xA;किमत्र जीवस्य सर्वथा कर्तृत्वं निराक्रियते ।&lt;br&gt;&#xA;उतेश्वराधीनं तदङ्गीकृत्य स्वातन्त्र्यमात्रम् ।&lt;br&gt;&#xA;नाद्यः ।&lt;br&gt;&#xA;तथा सति कर्ता शास्त्राथर्वत्त्वादित्यादिवक्ष्यमाणविरोधापत्तेः ।&lt;br&gt;&#xA;स्वतःकर्तृत्वानुपपत्तिरित्यादिविशेषणवैयर्थ्यप्रसङ्गाच्च ।&lt;br&gt;&#xA;न द्वितीयः ।&lt;br&gt;&#xA;हितकरणादिदोषप्रसक्तिरित्यादिसूत्राणां स्वातन्त्र्यनिराकरणपरत्वेन शक्ययोजनत्वे ऽपि&lt;br&gt;&#xA;कृत्स्नप्रसक्तिर्निरवयवत्वशब्दकोषो वेत्यस्य सूत्रस्याशक्यव्याख्यानत्वात् ।&lt;br&gt;&#xA;इदं हि सूत्रं सर्वथा कर्तृत्वं निराकुर्वदुपलभ्यते ।&lt;br&gt;&#xA;तथाहि ।&lt;br&gt;&#xA;कर्तृत्वं कृत्स्नैकदेशाभ्यां व्याप्तम् ।&lt;br&gt;&#xA;तत्र कृत्स्नप्रसक्तावनुभवविरोधः ।&lt;br&gt;&#xA;एकदेशाङ्गीकारे च’अथ यः स जीवः स नित्यो निरवयवः’ इत्यनंशत्वश्रुतिव्याकोपः स्यात् ।&lt;br&gt;&#xA;नहि सामर्थ्यापरपर्यायं प्रयत्नादिरूपं कर्तृत्वमस्माकं जीवाद्भिन्नम् ।&lt;br&gt;&#xA;येन तस्य विचित्रत्वे ऽपि जीवस्य निरंशत्वं न व्याहन्येत ।&lt;br&gt;&#xA;ततो व्यापकनिवृत्त्या व्याप्यं कर्तृत्वमपि विचित्रत्वे ऽपि जीवस्य निरंशत्वं न व्याहन्येत ।&lt;br&gt;&#xA;ततो व्यापकनिवृत्त्या व्याप्यं कर्तृत्वमपि निवर्तत इति खल्वस्य(त्र) तात्पर्यं प्रतीयते ।&lt;br&gt;&#xA;प्रसङ्गस्य विपर्यये पर्यवसानावश्यम्भावात् ।&lt;br&gt;&#xA;अथ जीवकर्तृत्वस्येश्वराधीनतानङ्गीकार एवैतो प्रसङ्गावुक्तौ न कर्तृत्वमात्रे ।&lt;br&gt;&#xA;तथा चेश्वराधीनत्वमेव विपर्ययवर्यवसानलभ्यं भविष्यतीति चेन्न ।&lt;br&gt;&#xA;स्यादप्येवं यदि जीवकर्तृत्वस्येश्वराधीनत्वाङ्गीकारेणेमौ प्रसङ्गौ शक्यसमाधानौ स्याताम् ।&lt;br&gt;&#xA;नचैवं पराधीनेनापि खल्वनेन कृत्स्नेन वा कर्तव्यमेकदेशेन वा ।&lt;br&gt;&#xA;तृतीयप्रकाराभावात् ।&lt;br&gt;&#xA;भावे वा तेनैवापराधीनत्वे ऽपि कर्तृत्वोपपत्तेः ।&lt;br&gt;&#xA;&lt;em&gt;६,२६५फ़्.&lt;/em&gt;&lt;br&gt;&#xA;अतो विपर्ययापर्यवसानान्नैवं व्याख्यानं युक्तमिति कर्तृत्वाभाव एव तात्पर्यम् ।&lt;br&gt;&#xA;तथाच वक्ष्यमाणविरोधः ।&lt;br&gt;&#xA;अथ वस्तुतो नास्त्येव जीवस्य कर्तृत्वम्, आभिमानिकं तु तदित्यविरोधः ।&lt;br&gt;&#xA;मैवम् ।&lt;br&gt;&#xA;विहारोपदेशादित्यादिना वास्तवस्यैव तस्य साधयिष्यमाणत्वात् ।&lt;br&gt;&#xA;&lt;em&gt;६,२६६&lt;/em&gt;&lt;br&gt;&#xA;अतो दुर्घटमेतदधिकरणमित्यतो द्वितीयपक्षमङ्गीकृत्य प्रसङ्गौ जीवकर्तृत्वस्येश्वराधीनतानङ्गीकारविषयौ व्याकरिष्यन्नादौ&lt;br&gt;&#xA;तावदीश्वराधीनताङ्गीकारे प्रसङ्गनिवृत्तिप्रकारमागमवाक्योदाहरणेन दर्शयतिअनंशस्यापीति ।&lt;br&gt;&#xA;इतरव्यपदेशाद् धिताकरणादिदोषप्रसक्तिः । ब्ब्स्_२,१.२१ ।&lt;br&gt;&#xA;अनंशस्यापि जीवस्य किञ्चित् सामर्थ्ययोजनाम् ।&lt;br&gt;&#xA;कार्येषु यः करोत्यद्धा नमस्तस्मै स्वयम्भुवे । मनुव्_२,१.९४ ।&lt;br&gt;&#xA;किञ्चित्सामर्थ्ययोजनां कार्यानुरूपसामर्थ्यप्रयोगात् ।&lt;br&gt;&#xA;स्वयम्भुवे स्वतन्त्राय ।&lt;br&gt;&#xA;इति वचनादवसितो ऽयमभिप्रेतः अर्थ इत्यनुवर्तते ।&lt;br&gt;&#xA;ततश्चैतदुक्तं भवति ।&lt;br&gt;&#xA;यदि जीवः परमेश्वराधीनतया कर्ताङ्गीक्रियते ।&lt;br&gt;&#xA;तदोपपद्यते एव तस्य कर्तृत्वम् ।&lt;br&gt;&#xA;प्रसङ्गयोः समाधातुं शक्यत्वात् ।&lt;br&gt;&#xA;अनंशत्वस्याभ्युपगमेन हि न निरवयवत्वशब्दकोषः ।&lt;br&gt;&#xA;अनंशस्यापि परमेश्वराचिन्त्यशक्तिवशेन कार्यानुरूपसामर्थ्यप्रयोगसम्भवान्न कृत्स्नप्रसक्तिरिति ।&lt;br&gt;&#xA;एतचचानुपदं स्फुटीभविष्यति ।&lt;br&gt;&#xA;&lt;em&gt;६,२७१&lt;/em&gt;&lt;br&gt;&#xA;एवमुपोद्घातप्रक्रियया विपर्ययपर्यवसानोपपत्तिमुक्त्वेदानीं विवक्षितार्थे सूत्रं योजयतियदीति ।&lt;br&gt;&#xA;यदि भागेन कार्येषु जीवशक्तिं न योजयेत् ।&lt;br&gt;&#xA;हरिस्तदा हि सर्वत्र कृत्स्नयत्नोंऽशितापि वा । मनुव्_२,१.९५ ।&lt;br&gt;&#xA;भागेन कार्यानुगुणांशेन ।&lt;br&gt;&#xA;अत्र यदीश्वराधीनतया कर्ता न स्यादिति वक्तव्ये यदि भागेनेत्यादिवचनं प्रसङ्गस्फुटीकरणार्थम् ।&lt;br&gt;&#xA;ईश्वराधीनत्वप्रकारप्रपञ्चनार्थं च ।&lt;br&gt;&#xA;सर्वत्र तृणादानादावपि कृत्स्नयत्नोंऽशितापि वा प्रसज्येत ।&lt;br&gt;&#xA;तथा चानुभवश्रुतिविरोधः ।&lt;br&gt;&#xA;तस्मात्परमेश्वराधीन एव जीवः कर्तेति शेषः ।&lt;br&gt;&#xA;न चोपाधिकृतांशकल्पनया कर्तृत्वस्याविद्यकत्वेन (वो)चोपपत्तिः ।&lt;br&gt;&#xA;अनंशस्यापीत्यादिप्रमाणसिद्धोपपन्नोपपादकपरित्यागेनाप्रामाणिकानुपपन्नस्वीकारस्यायुक्तत्वात् ।&lt;br&gt;&#xA;&lt;em&gt;६,२७२फ़्.&lt;/em&gt;&lt;br&gt;&#xA;ननु जीवशक्त्यैवेदं घटताम् ।&lt;br&gt;&#xA;मैवम् ।&lt;br&gt;&#xA;तस्याघटितघटकाचिन्त्यशक्त्यभावात् ।&lt;br&gt;&#xA;भावे वा हिताकरणादिदोषप्रसक्तिः ।&lt;br&gt;&#xA;न ह्यत्राधिकरणे पूर्वपक्षिणा महदादिसकलकार्यकर्तृत्वं जीवस्याशङ्कितम् ।&lt;br&gt;&#xA;किन्तु घटादिकर्तृत्वम् ।&lt;br&gt;&#xA;तत्तावदनुभवसिद्धत्वात्कुलालादीनां न त्यक्तुं शक्यम् ।&lt;br&gt;&#xA;तत्रेश्वरस्यापि कर्तृत्वाङ्गीकारे कल्पागौरवं स्यादित्यतो नेश्वरस्य सर्वकर्तृत्वमिति ।&lt;br&gt;&#xA;तथाच कथमचिन्त्यशक्तिप्रसक्तिः ।&lt;br&gt;&#xA;&lt;em&gt;६,२७६फ़्.&lt;/em&gt;&lt;br&gt;&#xA;ननु च व्यतिरेको गन्धवदिति जीवानामनेकरूपतां सूत्रकार एव वक्ष्यति ।&lt;br&gt;&#xA;उत्क्रान्तिगत्यागतीनामित्यणुत्वं च ।&lt;br&gt;&#xA;न चाणोर्युगपदनेकरूपत्वं विना सांशतयोपपद्यत इति सांशतापि तत एव सिद्धा ।&lt;br&gt;&#xA;तत्कथमत्र निरवयवत्वशब्दकोपो वेत्यवादीदिति गूढाभिसन्धेराशङ्कामविदिताभिप्रायैव परिहरतिअंशिनो हीत्यादिना ।&lt;br&gt;&#xA;सार्धेन श्लोकद्वयेन ।&lt;br&gt;&#xA;&lt;em&gt;६,२७७&lt;/em&gt;&lt;br&gt;&#xA;अंशिनो हि पटाद्या ये भिन्नैरेव परस्परम् ।&lt;br&gt;&#xA;अंशैरंशिन उच्यन्ते नैवमेव हि चेतनाः । मनुव्_२,१.९६ ।&lt;br&gt;&#xA;अतो ऽनंशिन इत्येव श्रुतिरेतेषु वर्तते ।&lt;br&gt;&#xA;अप्यनेकस्वरूपेषु विशेषादेव केवलम् । मनुव्_२,१.९७ ।&lt;br&gt;&#xA;बहुस्वरूपताख्या तु तेष्वस्त्येव हि सांशता । मनुव्_२,१.९८अब् ।&lt;br&gt;&#xA;तत्र बहुस्वरूपताख्येत्यनेन वक्ष्यमाणमभ्युपैति ।&lt;br&gt;&#xA;बह्वित्यनेकत्वोपलक्षणम् ।&lt;br&gt;&#xA;बहुस्वरूपतया ख्यायत इति बहुस्वरूपताख्या ।&lt;br&gt;&#xA;तुशब्दः श्रुतिनिषेध्याया वैशिष्ययद्योतकः ।&lt;br&gt;&#xA;तेषु चेतनेषु ।&lt;br&gt;&#xA;हिशब्दः प्रमाणप्रसिद्धिं द्योतयति ।&lt;br&gt;&#xA;अत एवास्त्येवेत्यवधारणम् ।&lt;br&gt;&#xA;ततश्चायमर्थः ।&lt;br&gt;&#xA;अस्त्येव वक्ष्यमाणानेकस्वरूपताणुत्वं च तदन्यथानुपपत्तिसिद्धा सांशता च ।&lt;br&gt;&#xA;प्रामाणिकस्य त्यक्तुमशक्यत्वादिति ।&lt;br&gt;&#xA;तर्हि कथमत्र तद्विरुद्धमुक्तमित्यत उक्तम्अंशिन इत्यादि ।&lt;br&gt;&#xA;आद्यो हिशब्दः प्रमाणप्रसिद्धौ द्वितीयो यस्मादित्यर्थे ।&lt;br&gt;&#xA;ये पटाद्या अंशिनः प्रसिद्धास्ते परस्परं भिन्नैरेवांशैरंशिना च वक्ष्यमाणप्रकारेण भिन्नाभिन्नैरेव न त्वत्यन्ताभिन्नैः तन्त्वादिभिरंशैरंशिन उच्यन्ते ।&lt;br&gt;&#xA;चेतनास्त्वेवमेव पटादिवदुक्तरूपैरंशैरंशिनो न भवन्ति ।&lt;br&gt;&#xA;किन्तु परस्परमंशिना चात्यन्ताभिन्नैः ।&lt;br&gt;&#xA;यस्मादेवमतः प्रसिद्धांशिवैधर्म्यादेवानेकस्वरूपेषु तत एव सांशेष्वप्येतेषु चेतनेष्वनंशिन इति श्रुतिर्वर्तते ।&lt;br&gt;&#xA;नतु सर्वथांशराहित्याभिप्रायेण ।&lt;br&gt;&#xA;अतो न विरोध इति ।&lt;br&gt;&#xA;ननु यदि भेदो नास्ति कथं तर्ह्यनेकत्वं तस्याभेदव्याप्तत्वात् ।&lt;br&gt;&#xA;कथं चांशित्वम् ।&lt;br&gt;&#xA;मत्वर्थस्य भेदेन विनानुपपत्तेरित्यत उक्तं विशेषादेवेति ।&lt;br&gt;&#xA;भेदाभावे ऽपि केवलं तत्प्रतिनिधेर्विशेषादेवानेकस्वरूपेष्विति योजना ।&lt;br&gt;&#xA;यद्वा’अप्यनेकस्वरूपेषु’ इत्यनेनैव वक्ष्यमाणमङ्गीकृत्यांशिन इत्यादिना विरोधः परिहृतः ।&lt;br&gt;&#xA;तत्र भेदाभावे कथमनेकत्वमंशित्वं चेत्याशङ्कां&lt;br&gt;&#xA;विशेषादेवेत्यादिपादत्रयेण परिहरति ।&lt;br&gt;&#xA;केवलमेव भेदेन विनैव तेषु बहुस्वरूपता तया ख्यायमाना सांशता चास्ति ।&lt;br&gt;&#xA;कथम् ।&lt;br&gt;&#xA;विशेषादेवेति ।&lt;br&gt;&#xA;कुत एतत्कल्प्यते ।&lt;br&gt;&#xA;श्रुतिद्वयविरोधादेवेति हिशब्देनाह ।&lt;br&gt;&#xA;अत्र जीवस्येति प्रकृते ऽपि यच्चेतना इति सामान्येनोक्तम् ।&lt;br&gt;&#xA;तेन चेतनमात्रे ऽप्ययं न्याय इति सूचयति ।&lt;br&gt;&#xA;अथवा यद्यंशिनो जीवास्तर्हि पटादिवदेव स्युरित्यस्याचेतनत्वमुपाधिमनेन द्योतयति ।&lt;br&gt;&#xA;&lt;em&gt;६,२८१&lt;/em&gt;&lt;br&gt;&#xA;नन्वेवं तर्हि किं जीवकर्तृत्वस्येश्वराधीनत्वकल्पनया ।&lt;br&gt;&#xA;तदभावे ऽपि स्वतो बहुरूपत्वसद्भावेनैकदेशतः क्रियोपपत्तौ कृत्स्नप्रसक्तेरभावात् ।&lt;br&gt;&#xA;विभिन्नांशाभावेन निरवयवत्वशब्दकोपस्यापि परिहारात् ।&lt;br&gt;&#xA;एतदतिरिक्तस्य चेश्वरकृत्यस्यादर्शनादिति पूर्वपक्षिणा स्वाभिसन्धावुद्घाटिते सत्याहबहुत्वेनेति ।&lt;br&gt;&#xA;बहुत्वेनाविनाभावाद् भिन्नता नियमाद् भवेत् । मनुव्_२,१.९८च्द् ।&lt;br&gt;&#xA;यदि नैवं नियमकृद् भगवान् पुरुषोत्तमः । मनुव्_२,१.९९अब् ।&lt;br&gt;&#xA;यदि भगवान्पुरुषोत्तम एवं न नियमकृद्बहुत्वे ऽपि भेदो जीवेषु मा भूदिति व्यवस्थायाः कर्ता न स्यात् ।&lt;br&gt;&#xA;तदा बहुत्वेन हेतुना जीवेष्वपि भिन्नता भवेत् ।&lt;br&gt;&#xA;बहुत्वसङ्खयाया भिन्नत्वेनाविनाभावलक्षणान्नियमात् ।&lt;br&gt;&#xA;यथोक्तम्तदनुविधानात्पृथक्त्वम्’ इति ।&lt;br&gt;&#xA;एतदुक्तं भवति ।&lt;br&gt;&#xA;परमेश्वरानपेक्षस्य जीवस्य कर्तृत्वाङ्गीकारे न सर्वथोक्तप्रसङ्गद्वयपरिहारः ।&lt;br&gt;&#xA;तथाहि ।&lt;br&gt;&#xA;कृत्स्नप्रसक्तिस्तावत्कथं परिहरणीया ।&lt;br&gt;&#xA;बहुत्वसद्भावेनेति चेत् ।&lt;br&gt;&#xA;तर्हि बहुत्वस्य लोके भेदाविनाभूतत्वेन जीवस्य बहुत्वे भिन्नत्वमप्यापद्येत ।&lt;br&gt;&#xA;तथाच दुरात्मा निरवयवत्वशब्दकोपो दुष्परिहारः ।&lt;br&gt;&#xA;अथ तत्परिहारार्थं भेदो नेष्यते ।&lt;br&gt;&#xA;तदा व्यापकनिवृत्त्या व्याप्यनिवृत्तेरावश्यकत्वाद्बहुत्वसङ्खयापि त्याज्या स्यात् ।&lt;br&gt;&#xA;तथा च पुनः सैव कृत्या कृत्स्नप्रसक्तिरास्कन्देत ।&lt;br&gt;&#xA;अथ जडेष्वेव यत्र बहुत्वं तत्र भेद इति नियमो न चेतनेष्विति चेत् ।&lt;br&gt;&#xA;कुत एतत् ।&lt;br&gt;&#xA;तथ दर्शनादिति चेन्न ।&lt;br&gt;&#xA;यतः कारकप्रश्नो ऽयं न प्रमाणप्रश्नः ।&lt;br&gt;&#xA;स्वभावो ऽयं पदार्थानामिति चेन्न ।&lt;br&gt;&#xA;अनीश्वरवादपादप्रसारिकापातात् ।&lt;br&gt;&#xA;किञ्च विरुद्धश्च स्वभावश्चेति कथम् ।&lt;br&gt;&#xA;नहि स्वयमेव स्वेन सद्वितीय इति युक्तम् ।&lt;br&gt;&#xA;प्रमितत्वान्न विरोध इति तु प्रत्युक्तम् ।&lt;br&gt;&#xA;चैतन्यसामर्थ्यादिदं घटत इति चेत् ।&lt;br&gt;&#xA;धूमवानपि कश्चिन्निरग्निको घटताम् ।&lt;br&gt;&#xA;अथ विशेषशक्त्येदमुपपद्यत इति चेत् ।&lt;br&gt;&#xA;घटे ऽप्युपपद्यताम् ।&lt;br&gt;&#xA;नहि तत्र विशेषो नास्ति ।&lt;br&gt;&#xA;विशेषवैचित्र्यान्नेति चेत् ।&lt;br&gt;&#xA;तदेव कुतः ।&lt;br&gt;&#xA;तस्माद्भगवानेव स्वरूपस्वभावविशेषाणां नियामकश्चैतन्यमवच्छेदकं विधाय विशेषं निमित्तीकृत्य विरुद्धे अप्यभेदबहुत्वे समावेश्याभेदेन&lt;br&gt;&#xA;निरवयवत्वशब्दकोपमपास्य बहुत्वेन कृत्स्नप्रसक्तिं न्यक्कृत्य कार्यानुरूपं सामर्थ्याविशेषं (नि)योजयञ्जीवेन कारयतीत्यङ्गीकर्तव्यमिति ।&lt;br&gt;&#xA;नन्वेतत्सर्वं जीवसामर्थ्यादिनाशक्यसम्पादनं कथं भगवानपि सम्पादयेदित्यत आहतस्य त्विति ।&lt;br&gt;&#xA;&lt;em&gt;६,२८२&lt;/em&gt;&lt;br&gt;&#xA;तस्य त्वशेषशक्तित्वाद् युज्यते सवर्मेव च । मनुव्_२,१.९९च्द् ।&lt;br&gt;&#xA;तदेवमस्य सूत्रस्यैवं तात्पर्यव्याख्याने न कश्चिद्विरोध इति स्थितम् ।&lt;br&gt;&#xA;। इति श्रीमन्न्यायसुधायां इतरव्यपदेशाधिकरणम् ।&lt;br&gt;&#xA;व्यास(१९)&lt;/p&gt;</description>
    </item>
    <item>
      <title>०७ शब्दमूलत्वाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/07_shabdamUlatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/07_shabdamUlatvAdhikaraNam/</guid>
      <description>&lt;p&gt;&lt;em&gt;६,२८७&lt;/em&gt;&lt;br&gt;&#xA;। अथ श्रीमन्न्यायसुधायां शब्दमूलत्वाधिकरणम् ।&lt;br&gt;&#xA;। ओं श्रुतेस्तु शब्दमूलत्वात् ओं ।&lt;br&gt;&#xA;नन्वीश्वरस्यापि कर्तृत्वं न युज्यते ।&lt;br&gt;&#xA;जीववत्कृत्स्नप्रसक्तेः ।&lt;br&gt;&#xA;नहि ब्रह्माण्डपिपीलिका(ण्ड)निर्माणे समं सामर्थ्यं प्रयुञ्जानः प्रेक्षावान्भवति ।&lt;br&gt;&#xA;गत्यन्तराभावान्न दोष इति चेन्न ।&lt;br&gt;&#xA;ईश्वरत्वव्याघातात् ।&lt;br&gt;&#xA;अथैतत्परिहाराथर्मेकदेशेन प्रवृत्तिरङ्गीक्रियते तदा’नेह नाना’ इत्यादिनिरवयवत्वशब्दकाषः स्यात् ।&lt;br&gt;&#xA;शरीरेन्द्रियादिविकलत्वाच्च न कर्तृत्वम् ।&lt;br&gt;&#xA;नहि कश्चिच्छरीरादिविकलः कर्तोपलब्धः ।&lt;br&gt;&#xA;भूम्याद्याधारविधुरत्वाच्च ।&lt;br&gt;&#xA;एवं दौर्घट्ये ऽपि यदि कर्तृत्वमीश्वरस्य स्यात्तदा जीवस्यापि किन्न स्यात् ।&lt;br&gt;&#xA;विशेषादर्शनात् ।&lt;br&gt;&#xA;एवञ्च सर्वकर्तृत्वं दूरनिरस्तमित्ययं पूर्वपक्षो ऽत्राधिकरणे निरस्यते ।&lt;br&gt;&#xA;तस्य तात्पर्यमाहतस्य त्विति ।&lt;br&gt;&#xA;श्रुतेस् तु शब्दमूलत्वात् । ब्ब्स्_२,१.२७ ।&lt;br&gt;&#xA;तस्य त्वशेषशक्तित्वाद् युज्यते सवर्मेव च । मनुव्_२,१.९९च्द् ।&lt;br&gt;&#xA;&lt;em&gt;६,२८८फ़्.&lt;/em&gt;&lt;br&gt;&#xA;तुशब्दो जीवाद्विशेषं द्योतयति ।&lt;br&gt;&#xA;चशब्दो हेतुसमुच्चये ।&lt;br&gt;&#xA;ईश्वरस्यलौकिकत्वश्रुतेरागमैकागम्यत्वेन युक्तिविरोधानवकाशात् ।&lt;br&gt;&#xA;विचित्रशक्तिः पुरुषःऽ,’सर्वैर्युक्ता शक्तिभिर्देवता सा’ इत्यादिश्रुतिभिर्विचित्राशेषशक्तित्वावगमाच्च ।&lt;br&gt;&#xA;सर्वं भिन्नांशरहितस्यापि कार्येषु कृत्स्नप्रसक्त्यभावः, स्वरूपांशबाहुल्ये ऽपि भेदाभावः, अंशतः कार्यकरणे ऽपि निरवयवत्वशब्दकोपाभावः,&lt;br&gt;&#xA;देहादिरहितस्यापि कर्तृत्वनिर्वाह इत्यादि युज्यत इति ।&lt;br&gt;&#xA;ननु दुर्घटमपि जीवकर्तृत्वमीश्वरशक्त्या घटत इत्यतीताधिकरणे ऽभिहितम् ।&lt;br&gt;&#xA;तथाच कथमत्र पूर्वपक्षावकाशः ।&lt;br&gt;&#xA;यो हि परत्र प्रमितं घटयितुमीष्ये सः स्वस्मिन्न ईष्ये इत्यसम्भावितम् ।&lt;br&gt;&#xA;उच्यते ।&lt;br&gt;&#xA;नैषोर्थः सूत्रकृतातीताधिकरणे ऽभिहितः ।&lt;br&gt;&#xA;किन्त्वागामिनमर्थं मनसि निधाय जीवकर्तृत्ववादनिरास एव विहितः ।&lt;br&gt;&#xA;भाष्यकारेण तु शिष्यहितैषिणा वक्ष्यमाणमप्यर्थमाकृष्ट पूर्वोत्तरविरोधः परिहृत इति ।&lt;br&gt;&#xA;&lt;em&gt;६,२९०&lt;/em&gt;&lt;br&gt;&#xA;परिणामवादिनो विवर्तवादिनश्च ब्रह्मणो जगदुपादानत्वं कृत्स्नप्रसक्तिरित्यनेनाक्षिप्य श्रुतेस्त्वित्यादिना समाधीयत इति व्याचक्षते ।&lt;br&gt;&#xA;तथाहि ।&lt;br&gt;&#xA;न ब्रह्म जगदुपादानम् ।&lt;br&gt;&#xA;यतस्तथात्वे कृत्स्नस्यापि ब्रह्मणः कार्याकारताप्रसक्तिः स्यात् ।&lt;br&gt;&#xA;स्थितौ च ब्रह्माभावे तद्दर्शनोपदेशानर्थक्यादि स्यात् ।&lt;br&gt;&#xA;अथैतद्दोषपरिजिहीर्षया ब्रह्म एकदेशेन परिणमते एकदेशेन चावतिष्ठत इत्युच्यते तदा’निष्कलं शान्तम्’ इत्यादिनिरवयवत्वशब्दकोपः&lt;br&gt;&#xA;स्यादिति ।&lt;br&gt;&#xA;अत्रोच्यते ।&lt;br&gt;&#xA;नायं दोषः ।&lt;br&gt;&#xA;‘तदात्मानं स्वयमकुरुत’ इत्यादिश्रुतेर्ब्रह्मणो जगदुपादानत्वस्य कृत्स्नपरिणामाभावस्य चावगमात् ।&lt;br&gt;&#xA;शब्दमूलत्वेन युक्तिविरोधानवकाशाच्च ।&lt;br&gt;&#xA;अपि च सर्वशक्त्युपेता च परदेवता श्रूयते ।&lt;br&gt;&#xA;‘सर्वकर्मा सर्वकामः’ इत्यादि ।&lt;br&gt;&#xA;ततो निरवयवस्यापि ब्रह्मणः कृत्स्नप्रसक्त्यभावेनैव जगदुपादानत्वमुपपन्नमित्यादि ।&lt;br&gt;&#xA;तदेतद्वयाख्यानमनुपपन्नम् ।&lt;br&gt;&#xA;एवं सति एषां सूत्राणामेतदध्यायान्तर्भावलक्षणसङ्गत्यभावप्रसङ्गात् ।&lt;br&gt;&#xA;तत्कथमित्यत आहविरोध इति ।&lt;br&gt;&#xA;&lt;em&gt;६,२९१&lt;/em&gt;&lt;br&gt;&#xA;विरोधः सर्ववैशिष्टये यो द्वितीये निरस्यते ।&lt;br&gt;&#xA;नारायणस्य त्वध्याये &amp;hellip; । मनुव्_२,१.१००अच् ।&lt;br&gt;&#xA;तुशब्दो ऽवधारणे ।&lt;br&gt;&#xA;परब्रह्मणा नारायणस्य सर्वस्माच्चेतनादचेतनाच्च वैशिष्यये वैलक्षण्ये&lt;br&gt;&#xA;परमोत्कृष्टत्वे ऽत्यन्तव्यावृत्तत्वे च यो युक्त्यादिविरोधः स एवात्र द्वितीये ऽध्याये निरस्यते ।&lt;br&gt;&#xA;सकलजगदुपादनत्वेन सर्वात्मकत्वं तु न सर्ववैशिष्ययम् ।&lt;br&gt;&#xA;नापि तदुपयुक्तम् ।&lt;br&gt;&#xA;प्रत्युत विरुद्धमेव ।&lt;br&gt;&#xA;तत्कथं तत्र विरोधपरिहारो ऽत्रान्तर्भावमासादयेत् ।&lt;br&gt;&#xA;ननु जगदुपादानत्वादेव सर्ववैशिष्ययं ब्रह्मणः ।&lt;br&gt;&#xA;नहि जगज्जगदुपादानमिति चेत् ।&lt;br&gt;&#xA;तत्किमुपादानोपादेययोर्भेदं मन्यसे ।&lt;br&gt;&#xA;तथाच तदनन्यत्वमित्युक्तविरोधः ।&lt;br&gt;&#xA;जगत् ब्रह्मणो न भिद्यते ब्रह्म तु जगतो भिद्यत इति चेत् ।&lt;br&gt;&#xA;न ।&lt;br&gt;&#xA;उक्तोत्तरत्वात् ।&lt;br&gt;&#xA;&lt;em&gt;६,२९३&lt;/em&gt;&lt;br&gt;&#xA;प्राग्ब्रह्मोपादानत्वस्यानुक्तत्वात्कृत्स्नप्रसक्त्यादिपरिचोदनैवानवकाशा ।&lt;br&gt;&#xA;परिणामप्रतिपादकश्रुतेरभावेन गगनादिप्रपञ्चात्मकस्य तदसम्भविशब्दमूलत्वसर्वशक्तित्वाद्यसम्भवेन च समाधानमप्ययुक्तम् ।&lt;br&gt;&#xA;विवर्तवादे तु सर्वथापि नैषा शङ्कावकाशमश्नुते ।&lt;br&gt;&#xA;शुक्त्यादिकमिव रजताद्यारोपस्य ब्रह्माविद्यकप्रपञ्चारोपस्याधिष्ठानमिति स्पष्टमारम्भणाधिकरणे ऽभिहितम् ।&lt;br&gt;&#xA;तत्र कथं कृत्स्नैकदेशविचारः ।&lt;br&gt;&#xA;उक्तानवछानाच्छङ्गेति चेत् ।&lt;br&gt;&#xA;तर्ह्युक्तं स्मरेति वक्तव्यम् ।&lt;br&gt;&#xA;स्पष्टं चारोपितत्वं प्रपञ्चस्य ब्रह्मण्युपपादनीयम् ।&lt;br&gt;&#xA;श्रुतेस्त्वित्यादेस्तु का सङ्गतिः ।&lt;br&gt;&#xA;&lt;em&gt;६,२९५&lt;/em&gt;&lt;br&gt;&#xA;कश्चित्परिहारादर्शनसम्भ्रान्तचित्त आह ।&lt;br&gt;&#xA;अविद्यासंवलितं खलु ब्रह्म जगदुपादानम् ।&lt;br&gt;&#xA;तत्राविद्योपादानत्वस्यायमाक्षेपः परिहारश्चेति ।&lt;br&gt;&#xA;तदतीव मन्दम् ।&lt;br&gt;&#xA;न ह्यविद्याया उपादानत्वमपि वास्तवम् ।&lt;br&gt;&#xA;तस्याविचारितरमणीयतयैव शङ्काविषयत्वात् ।&lt;br&gt;&#xA;किञ्च कृत्स्नप्रसक्तिः सावयवत्वं चाविद्यायां किं करिष्यति ।&lt;br&gt;&#xA;समाधानं तु सर्वथाप्यसङ्गतमेव ।&lt;br&gt;&#xA;एतेन विकरणत्वादित्याक्षेपपरिहारावप्यसङ्गतौ वेदितव्यौ ।&lt;br&gt;&#xA;नहि भ्रमाधिष्ठानता शरीरादिकमपेक्षते ।&lt;br&gt;&#xA;ईश्वरविषयं तदिति चेन्न ।&lt;br&gt;&#xA;तस्य किरणत्वाभावेनाक्षेपानुदयादित्यादिकं स्वयमेव शिष्यैरवगन्तव्यमित्यसङ्गतिरेवाचार्येणोक्ता ।&lt;br&gt;&#xA;&lt;em&gt;६,२९६&lt;/em&gt;&lt;br&gt;&#xA;स्यादेवमसङ्गतिर्यदि ब्रह्मणः सर्ववैशिष्यये विरोधपरिहारो ऽध्याहायर्ः स्यात्तदेव कुत इत्यत आहतदन्य इति ।&lt;br&gt;&#xA;&amp;hellip; तदन्ये तत्रतत्रगाः । मनुव्_२,१.१००च् ।&lt;br&gt;&#xA;&lt;em&gt;६,२९६फ़्.&lt;/em&gt;&lt;br&gt;&#xA;तस्मात्सर्ववैशिष्ययविषयादन्ये विरोधास्तत्र तत्रैवाधिकरणेषु गताः परिहृताः ।&lt;br&gt;&#xA;एतदुक्तं भवति ।&lt;br&gt;&#xA;अविरोधलक्षणो द्वितीयो ऽध्याय इति तावत्सम्मतम् ।&lt;br&gt;&#xA;न चानुक्ते ऽर्थे विरोधपरिहारः सङ्गत इति प्रथमाध्यायार्थे ऽविरोधो द्वितीयस्यार्थः ।&lt;br&gt;&#xA;प्रथमे चादिसूत्रेण शास्त्रीयविषयप्रयोजनप्रदर्शनमुखेन ब्रह्मजिज्ञासायाः कतर्व्यत्वमुक्तम् ।&lt;br&gt;&#xA;तच्चतुरध्यायीपरिसमाप्यं नैकत्र पर्यवस्यति ।&lt;br&gt;&#xA;ततः किं तद्ब्रह्म ।&lt;br&gt;&#xA;किं जीवो ऽथ जडमिति स्वरूपजिज्ञासायां शृङ्गग्राहिकया प्रदर्शयितुमशक्यत्वात् ।&lt;br&gt;&#xA;द्वितीयसूत्रे सर्वतो वैलक्षण्यप्रदर्शनेन सर्वोत्कृष्टं सर्वस्माद्वयावृत्तं चेति प्रतिपादितम् ।&lt;br&gt;&#xA;सजातीयविजातीयासम्भावितधर्मस्य लक्षणत्वात् ।&lt;br&gt;&#xA;सकलेतरव्यावृत्तेश्च तत्प्रयोजनत्वात् ।&lt;br&gt;&#xA;तृतीयसूत्रे शास्त्रं तत्र प्रमाणमभिधाय तस्योत्तरप्रबन्धेन सामान्यतो विशेषतश्च सकलजीवजडव्यावृत्तवस्तुविषयता समर्थिता ।&lt;br&gt;&#xA;एवञ्च द्वये विरोधः परिहरणीया भवन्ति ।&lt;br&gt;&#xA;द्वितीयसूत्रसिद्धसर्ववैशिष्ययविषयाः शास्त्रसमन्वयविषयाश्च ।&lt;br&gt;&#xA;तत्र द्वितीया विकारशब्दादित्यादिना तत्र तत्रैवाधिकरणे परिहृता इति परिशेषात्सर्ववैशिष्ययविषयविरोधपरिहार एव द्वितीयार्थ इति ज्ञायत&lt;br&gt;&#xA;इति ।&lt;br&gt;&#xA;&lt;em&gt;६,२९९&lt;/em&gt;&lt;br&gt;&#xA;ननु च श्रुतीनां परस्परविरोधो ऽपि द्वितीये ऽध्याये न वियदश्रुतेरित्यादिना परिहृतः ।&lt;br&gt;&#xA;तत्कथमुच्यते ब्रह्मणः सर्ववैशिष्यये विरोधो द्वितीये निरस्यत इति तत्राहसृष्टीति ।&lt;br&gt;&#xA;सृष्टिसंहारवाक्यानां जीवरूपाभिधायिनाम् ।&lt;br&gt;&#xA;अप्यन्योन्याविरोधस्तु द्वितीयाध्यायगोचरः । मनुव्_२,१.१०१ ।&lt;br&gt;&#xA;जीवरूपाभिधायिनां वाक्यानाम् ।&lt;br&gt;&#xA;उपलक्षणमेतत् ।&lt;br&gt;&#xA;प्राणादिविषयाणां चेत्यपि द्रष्टव्यम् ।&lt;br&gt;&#xA;सृष्टयादिविशेषणमुपपत्तिसूचनार्थम् ।&lt;br&gt;&#xA;तुशब्दो विशेषार्थः ।&lt;br&gt;&#xA;यो द्वितीयाध्यायगोचरो वाक्यानामन्योन्यविरोधः सो ऽपि पारमेश्वरसर्ववैशिष्ययविरोधपरिहार एव ।&lt;br&gt;&#xA;किन्तु प्रथमद्वितीयपादयोः साक्षत्तृतीयचतुर्थयोस्तु व्यवधानेनेति विशेषः ।&lt;br&gt;&#xA;तथाहि ।&lt;br&gt;&#xA;श्रुतीनां परस्परविरोधपरिहारः किं तत्प्रामाण्यनिर्णयमात्रफलः किं वा प्रमेयनिर्णयफलः ।&lt;br&gt;&#xA;नाद्यः ।&lt;br&gt;&#xA;मीमांसाया न्यायशास्त्रत्वापत्तेः ।&lt;br&gt;&#xA;किञ्चैवं सति वियदादिसृष्टयादिविषयवाक्यविरोधपरिहार एव कस्मात्क्रियते ।&lt;br&gt;&#xA;उदितहोमादिवाक्यानामपि न्यायदर्शन इवोपादानोपपत्तेः ।&lt;br&gt;&#xA;आकाशवाय्वादिक्रमश्चात्र नात्यन्तमुपयुज्यते ।&lt;br&gt;&#xA;द्वितीये ऽपि किं सृष्टयादिकमेव प्रमेयमुत तदङ्गिभूतमन्यत् ।&lt;br&gt;&#xA;नाद्यः ।&lt;br&gt;&#xA;तस्य स्वरूपतो ऽप्रयोजनत्वात् ।&lt;br&gt;&#xA;प्रथमाप्रतिपाद्यत्वम् ।&lt;br&gt;&#xA;अन्यथा पुनरुदितहोमादिवाक्यविरोधपरिहारो ऽपि कार्यः स्यात् ।&lt;br&gt;&#xA;&lt;em&gt;६,३००&lt;/em&gt;&lt;br&gt;&#xA;सृष्टयादिविषयनिष्कर्षो ऽपि निर्हेतुकः ।&lt;br&gt;&#xA;अतो द्वितीय एव परिशिष्यते ।&lt;br&gt;&#xA;नचान्यदस्ति सृष्टयादिप्रमेयस्याङ्गि प्रथमोक्तं द्वितीयसूत्राभिहिताद्ब्रह्मणः सर्ववैशिष्ययात् ।&lt;br&gt;&#xA;अतो युक्तमुक्तम् ।&lt;br&gt;&#xA;तदेवं परोक्तसूत्रार्थस्य द्वितीयाध्यायान्तर्भावलक्षणसङ्गत्यभावाद्विरोधाच्चोक्त एव सूत्रार्थ इति सिद्धम् ।&lt;br&gt;&#xA;&lt;em&gt;६,३०२&lt;/em&gt;&lt;br&gt;&#xA;अत्रेश्वरस्य शरीरेन्द्रियादिकरणरहितत्वात्कर्तृत्वं नोपपद्यते इत्याक्षेपसमाधानार्थं सूत्रम् ।&lt;br&gt;&#xA;ओं विकरणत्वान्नेति चेत्तदुक्तम् ओं ।&lt;br&gt;&#xA;इति ।&lt;br&gt;&#xA;एतदनारम्भणीयम् ।&lt;br&gt;&#xA;पुनरुक्तत्वात् ।&lt;br&gt;&#xA;श्रुतेस्तु शब्दमूलत्वात्, तात्मनि चैवं विचित्राश्च हि, सर्वोपेता च तद्दर्शनादिति&lt;br&gt;&#xA;सूत्रैरेवालौकिकत्वशब्दैकसमधिगम्यत्वविचित्रानन्तशक्तित्वादियुक्तिभिः सर्वस्यापि दौर्घट्यस्य परिहृतत्वात् ।&lt;br&gt;&#xA;यो हि साक्षात्कारकाधिष्ठानस्य नेष्ये स शरीरव्यवधानमपेक्षते ।&lt;br&gt;&#xA;यस्य चागन्तुकं ज्ञानं स तदर्थमिन्द्रियाणि ।&lt;br&gt;&#xA;यश्च गुरुशरीरो नावस्थातुं शक्नोति स क्षित्यादिकमाधारम् ।&lt;br&gt;&#xA;भगवांस्तु सर्वशक्तिः सर्वज्ञः किमर्थपपेक्षतेति ।&lt;br&gt;&#xA;नच काचिदभ्यधिका शङ्कास्ति येन पुनरारम्भः स्यादित्यत आहमानेति ।&lt;br&gt;&#xA;विकरणत्वान् नेति चेत् तद् उक्तम् । ब्ब्स्_२,१.३१ ।&lt;br&gt;&#xA;मानमेयविशेषेण पुनरुक्तिर्न जायते । मनुव्_२,१.१०२अब् ।&lt;br&gt;&#xA;यथा अत एव प्राण इत्यादौ मानैक्ये ऽपि मेयविशेषण न पुनरुक्तिदोषस्तथात्र मेयैक्ये ऽपि मानविशेषण न पुनरुक्तिदोषः ।&lt;br&gt;&#xA;एतदुक्तं भवति ।&lt;br&gt;&#xA;किमुक्तार्थोक्तिमात्रं दोषः ।&lt;br&gt;&#xA;किं वोक्तानतिरिक्तोक्तिः ।&lt;br&gt;&#xA;नाद्यः ।&lt;br&gt;&#xA;उक्तपरिहारातिदेशोक्तेरपि दोषत्वानुषङ्गात् ।&lt;br&gt;&#xA;द्वितीयस्तु प्रकृते न सिद्धः ।&lt;br&gt;&#xA;प्रमेयैक्ये ऽपि प्रमाणभेदस्य सत्त्वात् ।&lt;br&gt;&#xA;इह हि चिदानन्दाद्यात्मकदिव्यमङ्गलविग्रहवतो महापुरुषस्य प्राकृतशरीराद्यभावे ऽपि सकलकार्यकर्तृत्वमपाणिपाद&lt;br&gt;&#xA;इत्यादिश्रुतिमाश्रित्योक्तमिति ।&lt;br&gt;&#xA;यद्वा मानमेययोर्विशेषेणेति योज्यम् ।&lt;br&gt;&#xA;तथा चायमथर्ः ।&lt;br&gt;&#xA;पूर्वसूत्रैः सामान्यविषयप्रमाणान्याश्रित्य सामान्यत एव सर्वानुपपत्तिपरिहारो विहितः ।&lt;br&gt;&#xA;इह तु विशेषविषयेणैव प्रमाणेन विशेषानुपपत्तिपरिहारः क्रियत इति कथं पुनरुक्तिदोषावकाश इति ।&lt;br&gt;&#xA;तथाप्याक्षेपो नोपपद्यत इति चेन्न ।&lt;br&gt;&#xA;विशेषजिज्ञासयोपपत्तेरिति ।&lt;br&gt;&#xA;। इति श्रीमन्न्यायसुधायां शब्दमूलत्वाधिकरणम् ।&lt;/p&gt;</description>
    </item>
    <item>
      <title>०८ नप्रयोजनाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/08_naprayojanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/08_naprayojanAdhikaraNam/</guid>
      <description>&lt;p&gt;&lt;em&gt;६,३०४&lt;/em&gt;&lt;br&gt;&#xA;। अथ श्रीमन्न्यायसुधायां नप्रयोजनाधिकरणम् ।&lt;br&gt;&#xA;&lt;em&gt;६,३०४फ़्.&lt;/em&gt;&lt;br&gt;&#xA;। ओं न प्रयोजनवत्त्वात् ओं ।&lt;br&gt;&#xA;ओं लोकवत्तु लीलाकैवल्यम् ओं ।&lt;br&gt;&#xA;यत्प्रयोजनार्थं सृष्टयादिस्तदूनत्वादपूर्णतेत्याक्षेपपरिहारायेदमधिकरणमारभ्यते ।&lt;br&gt;&#xA;तदेतदनुपपन्नमित्याभाति ।&lt;br&gt;&#xA;तथाहि ।&lt;br&gt;&#xA;यद्यत्र कर्तृत्वेन प्रयोजनवत्त्वं प्रसाध्यापूर्णत्वसाधनं पूर्वपक्षिणो विवक्षितं स्यात्तदा प्रथमसूत्रमयुक्तं स्यात् ।&lt;br&gt;&#xA;अपूर्णतासाधकं प्रति प्रयोजनवत्त्वहेतोरसिद्धत्वात् ।&lt;br&gt;&#xA;अथ कर्ता चेत्प्रयोजनवान्स्यात् तथा चापूर्णः स्यादित्यापादनं विवक्षितम् ।&lt;br&gt;&#xA;तदा व्यर्थमेवेदं सूत्रम् ।&lt;br&gt;&#xA;न चापूर्णस्ततो न प्रयोजनवानिति परेणैवाङ्गीकृतत्वात् ।&lt;br&gt;&#xA;अन्यथा विपर्ययापर्यवसानात् ।&lt;br&gt;&#xA;लोकवत्तु लीलाकैवल्यमिति द्वितीयसूत्रं तु पक्षद्वये ऽप्ययुक्तम् ।&lt;br&gt;&#xA;साधनापादनदूषणस्यानुद्भावनादिति ।&lt;br&gt;&#xA;मैवम् ।&lt;br&gt;&#xA;ईश्वरस्य सृष्टयादिना प्रयोजनमस्ति न वा ।&lt;br&gt;&#xA;आद्ये ऽपूर्णत्वं प्रसज्येत ।&lt;br&gt;&#xA;द्वितीये तु कर्तृत्वानुपपत्तिः तस्य प्रयोजनव्याप्तत्वादित्युभयथापीश्वरस्य जगत्सृष्टयादिकर्तृत्वानुपपत्तिरित्यत्र पूर्वपक्षिणो विवक्षितम् ।&lt;br&gt;&#xA;तत्र प्रथमसूत्रेण प्रयोजनाभावपक्षं सयुक्तिकमुपादत्ते ।&lt;br&gt;&#xA;तत्रोक्तदोषपरिहारार्थं द्वितीयं सूत्रम् ।&lt;br&gt;&#xA;यद्वा कर्तृत्वेन प्रयोजनस्य तेन चापूर्णत्वस्य इदं स धनं विवक्षितमुतापादनमिति सिद्धान्ती विकल्प्याद्यमाद्येन निराचष्टे ।&lt;br&gt;&#xA;न कर्तृत्वेन प्रयोजनवत्त्वं साध्यम् ।&lt;br&gt;&#xA;कृतकृत्यत्वेन प्रयोजनाभावस्यैव निश्चितत्वात् ।&lt;br&gt;&#xA;नचासिद्धो हेतुः ।&lt;br&gt;&#xA;अथैष एव परम आनन्दो निरनिष्यो निरवद्य इति श्रुतेः ।&lt;br&gt;&#xA;प्रयोजनवत्त्वेनापूर्णतानुमानं तु गर्भस्रावेणैव ग(लि)तमिति ।&lt;br&gt;&#xA;आद्यस्य दूषणान्तरं वदन्द्वितीयं द्वितीयेन निराकरोतीति ।&lt;br&gt;&#xA;&lt;em&gt;६,३०८&lt;/em&gt;&lt;br&gt;&#xA;ननूक्तमत्र लोकवदिति सूत्रेण साधनस्यापादनस्य वा न किञ्चिद्दूषणमुद्भाव्यत इति ।&lt;br&gt;&#xA;मैवम् ।&lt;br&gt;&#xA;बाधादेरुद्भावनादित्याशयवान्द्वितीयसूत्रस्य तात्पर्यमाहसदेति ।&lt;br&gt;&#xA;न प्रयोजनवत्त्वात् । ब्ब्स्_२,१.३२ ।&lt;br&gt;&#xA;लोकवत् तु लीलाकैवल्यम् । ब्ब्स्_२,१.३३ ।&lt;br&gt;&#xA;सदा प्रवृत्तिरीशस्य स्वभावादेव केवलम् । मनुव्_२,१.१०२च्द् ।&lt;br&gt;&#xA;&lt;em&gt;६,३०९&lt;/em&gt;&lt;br&gt;&#xA;यथा लोके ज्वलनपवनादीनां तथेशस्यापि सदा सृष्टयादौ केवलं प्रयोजनेन विना स्वभावादेव प्रवृत्तिः प्रमितेति शेषः ।&lt;br&gt;&#xA;तदनेनेश्वरस्य प्रवृत्त्या प्रयोजनसाधनमनैकान्तिकं बाधितविषयं च ।&lt;br&gt;&#xA;प्रसङ्गस्तु व्यप्तिविकलो विपर्ययापर्यवसायी चेत्युक्तं भवति ।&lt;br&gt;&#xA;अथ मन्येत ।&lt;br&gt;&#xA;चेतनप्रवृत्तिः न प्रयोजनेन विना दृष्टा ।&lt;br&gt;&#xA;अतो नानैकान्त्यादीति ।&lt;br&gt;&#xA;तदपि नास्ति ।&lt;br&gt;&#xA;मत्तस्य सुखोद्रेकादेव नृत्तगानादिप्रवृत्तिदर्शनात् ।&lt;br&gt;&#xA;&lt;em&gt;६,३१०&lt;/em&gt;&lt;br&gt;&#xA;ननु च प्रेक्षावत्प्रवृत्तिर्न प्रयोजनोद्देशेन विनोपलब्धा इयं च प्रेक्षावत्प्रवृत्तिः ।&lt;br&gt;&#xA;अतः प्रयोजनोद्देशवती स्यादिति साध्यमापाद्यं चेत्यत आहअङ्गेति ।&lt;br&gt;&#xA;अङ्गचेष्या यथा पुंसः काश्चिदुद्देशवर्जिताः । मनुव्_२,१.१०३अब् ।&lt;br&gt;&#xA;काश्चिद्वयाख्यानादावङ्गुलिचालनादिकाः ।&lt;br&gt;&#xA;उद्देशवर्जिताः प्रयोजनोद्देशवर्जिताः ।&lt;br&gt;&#xA;तथा ईशस्यापि प्रवृत्तिरिति पूर्वेणान्वयः ।&lt;br&gt;&#xA;तथाप्यनैकान्त्याद्यनिस्तार इति भावः ।&lt;br&gt;&#xA;&lt;em&gt;६,३११&lt;/em&gt;&lt;br&gt;&#xA;यदुक्तमीश्वरस्य प्रवृत्तिः प्रयोजनेन विना स्वभावादेव प्रमितेति ।&lt;br&gt;&#xA;तत्प्रमाणमिदानीमाहदेवस्येति ।&lt;br&gt;&#xA;देवस्यैष स्वभावो ऽयमित्याह श्रुतिरञ्जसा । मनुव्_२,१.१०३च्द् ।&lt;br&gt;&#xA;‘देवस्यैष स्वभावो ऽयमाप्तकामस्य का स्पृहा’ इति श्रुतिरञ्जसा स्फुटमुक्तमर्थमाह ।&lt;br&gt;&#xA;देवस्यायं सृष्टयादिविषय एषः इच्छा ।&lt;br&gt;&#xA;तत्पूर्विका प्रवृत्तिरिति यावत् ।&lt;br&gt;&#xA;स्वभाव एव ।&lt;br&gt;&#xA;न प्रयोजनाय ।&lt;br&gt;&#xA;कुतः आप्तकामस्य प्रयोजनस्पृहासम्भवादित्यर्थः ।&lt;br&gt;&#xA;&lt;em&gt;६,३१२&lt;/em&gt;&lt;br&gt;&#xA;केचिदिदं सूत्रमन्यथा व्याचक्षते ।&lt;br&gt;&#xA;यथा लोके सप्तद्वीपां मेदिनीमधितिष्ठतः सम्पूणर्शौर्यवीर्यपराक्रमस्यापि महाराजस्य केवललीलैकप्रयोजनाः कन्दुकाद्यारम्भा दृश्यन्ते ।&lt;br&gt;&#xA;तथैव परस्यापि ब्रह्मणः स्वसङ्कल्पमात्रावक्ळ्प्तजगज्जन्मस्थितिध्वंसादेर्लीलैव प्रयोजनमिति तदेतन्निराकरोतिक्रीडामिति ।&lt;br&gt;&#xA;क्रीडां प्रयोजनं कृत्वा सृष्टिः श्रुतिविरोधिनी । मनुव्_२,१.१०४अब् ।&lt;br&gt;&#xA;‘भोगार्थं सृष्टिरित्यन्ये क्रीडाथर्मिति चापरे’ इति क्रीडाप्रयोजनां भगवतः सृष्टयादिप्रवृत्तिं वदतः पूर्वपक्षीकृत्य देवस्यैव स्वभावो ऽयमिति&lt;br&gt;&#xA;सयुक्तिकं प्रयोजनलेशाभावः श्रुत्या सिद्धान्तितः ।&lt;br&gt;&#xA;अतः श्रुतिविरुद्धत्वादपव्याख्यानमेवैतत् ।&lt;br&gt;&#xA;सूत्राक्षराननुगुणं चैतद्वयाख्यानमित्याहइतीति ।&lt;br&gt;&#xA;इति केवललीलैव निर्णीता प्रभुणा स्वयम् । मनुव्_२,१.१०४च्द् ।&lt;br&gt;&#xA;&lt;em&gt;६,३१२फ़्.&lt;/em&gt;&lt;br&gt;&#xA;यत एवं’क्रीडां प्रयोजनं कृत्वा सृष्टिः श्रुतिविरोधिनी’ इति तस्मात् श्रुत्यनुसारिणा प्रभुणा स्वयं साक्षात्सृष्टं केवललीलैव&lt;br&gt;&#xA;सृष्टयादिप्रवृत्तिर्निर्णीता लीलाकैवल्यमिति ।&lt;br&gt;&#xA;नतु लीलार्थेति ततो ऽप्ययुक्तमिदं व्याख्यानमिति ।&lt;br&gt;&#xA;यद्वा पूर्ववाक्योक्तो हेतुः, अयं साध्यनिर्देशः ।&lt;br&gt;&#xA;यस्माल्लीलां प्रयोजनं कृत्वा सृष्टिः श्रुतिविरोधिनी तस्मादेतत्सूत्रे केवललीलैव सूत्रकृता निर्णीता व्याख्याता न पुनर्लीलार्थेति ।&lt;br&gt;&#xA;&lt;em&gt;६,३१३&lt;/em&gt;&lt;br&gt;&#xA;किञ्च कर्तृत्वेन प्रयोजनवत्तां साधयन्नापादयन्वा प्रष्टव्यः ।&lt;br&gt;&#xA;किं प्रयोजनं स्वसम्बन्धि विवक्षितम्, उत परसम्बन्धि, अथ साधारणम् ।&lt;br&gt;&#xA;आद्ये साधने ऽनैकान्त्यम् ।&lt;br&gt;&#xA;आपादने व्याप्त्यभावः ।&lt;br&gt;&#xA;विपर्ययपर्यवसाने व्यभिचार एव ।&lt;br&gt;&#xA;दृश्यन्ते हि कृपालवः स्वप्रयोजनमनुद्दिश्य परप्रयोजनार्थमेव प्रवर्तमानाः ।&lt;br&gt;&#xA;नचादृष्टार्थमिति वाच्यम् ।&lt;br&gt;&#xA;पशूनां पशुप्रायाणां चापत्यपालनादौ प्रवृत्तिदर्शनात् ।&lt;br&gt;&#xA;नच प्रयोजनोद्देशिता कृपालुता चेति सम्भवति ।&lt;br&gt;&#xA;द्वितीये ऽप्यनैकान्त्यादिकमेव ।&lt;br&gt;&#xA;स्वप्रयोजनार्थं प्रवृत्तेर्बहुलमुपलम्भात् ।&lt;br&gt;&#xA;भगवतो ऽपि स्वप्रयोजनाभावे ऽपि परप्रयोजनोद्देशिताङ्गीकारेण क्रमेण सिद्धसाधनेष्यापादनासिद्धत्वप्रसङ्ग(ङ्गा)श्च ।&lt;br&gt;&#xA;अत एव न तृतीयो ऽपि ।&lt;br&gt;&#xA;अत एव (येन) केनचित्कर्तृत्व(त्वे)विशेषणं, प्रवृत्तिस्वभावत्वे सदा प्रवर्तेतेत्यतिप्रसञ्जनं च प्रत्युक्तम् ।&lt;br&gt;&#xA;&lt;em&gt;६,३१४&lt;/em&gt;&lt;br&gt;&#xA;स्यादेतदेवम् ।&lt;br&gt;&#xA;यदीश्वरप्रवृत्तौ परप्रयोजनोद्देशः स्यान्न चासावङ्गीकर्तुमुचितः ।&lt;br&gt;&#xA;का स्पृहा न कापीति श्रुत्या नेति सूत्रकारेण च सर्वथा प्रयोजनोद्देशस्य निवारितत्वादित्यत आहआत्मेति ।&lt;br&gt;&#xA;आत्मप्रयोजनार्थाय स्पृहां श्रुतिरवारयत् । मनुव्_२,१.१०५अब् ।&lt;br&gt;&#xA;श्रुतिरिति सूत्रकृतो ऽप्युपलक्षणम् ।&lt;br&gt;&#xA;परप्रयोजनार्थतां त्वङ्गीकुरुत एवेति शेषः ।&lt;br&gt;&#xA;&lt;em&gt;६,३२४&lt;/em&gt;&lt;br&gt;&#xA;कुत एतदवगम्यत इत्यत आहनेति ।&lt;br&gt;&#xA;&lt;em&gt;६,३२५&lt;/em&gt;&lt;br&gt;&#xA;न प्रयोजनवत्त्वेनेत्यत आह जगद्गुरुः । मनुव्_२,१.१०५च्द् ।&lt;br&gt;&#xA;यतः परप्रयोजनमङ्गीकृत्यात्मप्रयोजनार्थतामेव नेति न्यवारयत् ।&lt;br&gt;&#xA;अत एव हि प्रयोजनवत्त्वादिति तत्र हेतुमाहअन्यथा नैतं ब्रूयात् ।&lt;br&gt;&#xA;एतदुक्तं भवति ।&lt;br&gt;&#xA;यदि नेति सौत्रीप्रतिज्ञा स्वपरप्रयोजनविषया स्यात् तदा प्रयोजनवत्त्वादिति हेतुरनैकान्तिकः स्यात् ।&lt;br&gt;&#xA;स्वयं व्यापारसाध्यप्रयोजनवतो ऽपि परप्रयोजनोद्देशेन व्यापारदर्शनात् ।&lt;br&gt;&#xA;स्वप्रयोजनमात्रविषयत्वे तु नायं दोषः ।&lt;br&gt;&#xA;यो ऽवाप्तयत्प्रयोजनः स स्वार्थं न तदुद्दिशतीति व्याप्तेरनवद्यत्वात् ।&lt;br&gt;&#xA;अतः प्रयोजनवत्त्वादिति हेतुं ब्रह्मणः सूत्रकृदात्मप्रयोजनोद्देशमेव नेति निवारितवान् ।&lt;br&gt;&#xA;न परप्रयोजनोद्देशमपि ।&lt;br&gt;&#xA;तथात्वे तद्वयाप्तमेव कमपि हेतुं ब्रूयात् ।&lt;br&gt;&#xA;स्वप्रयोजननिषेधं कुर्वाणो विशेषनिषेधस्य शेषाभ्यनुज्ञाज्ञापकत्वात्परप्रयोजनस्पृहामभ्युपैतीति (मनुजानातीत्यपि) ज्ञायत इति ।&lt;br&gt;&#xA;उपलक्षणमेतत् ।&lt;br&gt;&#xA;श्रुतिरप्याप्तकामस्येति हेतुगर्भविशेषणं प्रयुञ्जानाऽत्मप्रयोजनस्पृहामेवाक्षिपति परप्रयोजनस्पृहामभ्युपैतीति ज्ञायत इत्यपि द्रष्टव्यम् ।&lt;br&gt;&#xA;&lt;em&gt;६,३२६&lt;/em&gt;&lt;br&gt;&#xA;इह हि बुद्धिरेवेश्वरस्याव्याहता क्रियाशक्तिः, तथैव सर्वस्योपपत्तौ किमिच्छाप्रयत्नकल्पनया ।&lt;br&gt;&#xA;यद्वा प्रयत्नः कर्तत्वम् ।&lt;br&gt;&#xA;तस्यैवाख्यातार्थतया निर्णीतत्वात् ।&lt;br&gt;&#xA;स च द्वेधा बुद्धिमपेक्षते ।&lt;br&gt;&#xA;उत्पत्त्यर्थं विषयनियमार्थं च ।&lt;br&gt;&#xA;तत्रेश्वरप्रयत्नो यद्यपि नित्यत्वान्नोत्पत्तावपेक्षते बुद्धिम् ।&lt;br&gt;&#xA;तथापि विषयनियमार्थं तामपेक्षत एव ।&lt;br&gt;&#xA;न हि निर्विषय एवासौ ।&lt;br&gt;&#xA;व्यर्थत्वप्रसङ्गात् ।&lt;br&gt;&#xA;नच स्वभावत एवार्थप्रवणः ।&lt;br&gt;&#xA;बुद्धित्वप्रसङ्गात् ।&lt;br&gt;&#xA;बुद्धिरेव हि स्वभावतो ऽर्थप्रवणा ।&lt;br&gt;&#xA;अतो ज्ञानप्रयत्नाभ्यामेव सर्वनिर्वाहान्नेश्वरस्येच्छास्ति ।&lt;br&gt;&#xA;न चेच्छया प्रयत्नस्य विषयनियमः ।&lt;br&gt;&#xA;तस्या अपि स्वतो विषयप्रवणताभावात् ।&lt;br&gt;&#xA;तदर्थं बुद्धयङ्गीकारे तयैव प्रयत्नस्य विषयनियमोपपत्तेः किमन्तर्गडुनेच्छयेति मन्वा(न्यमा)नाः केचित्,’का स्पृहा’ इत्रत श्रुतिर्नेश्वरस्य&lt;br&gt;&#xA;प्रयोजनेच्छामात्रनिषेधपरा, किन्त्विच्छालक्षणं गुणमेव निषेधतीति व्याचक्षते ।&lt;br&gt;&#xA;तन्निराकरोतिइच्छामात्रमिति ।&lt;br&gt;&#xA;&lt;em&gt;६,३२७&lt;/em&gt;&lt;br&gt;&#xA;इच्छामात्रं प्रभोः सृष्टिरिति सृष्टौ विनिश्चिताः ।&lt;br&gt;&#xA;इति प्रशंसया &amp;hellip; । मनुव्_२,१.१०६अच् ।&lt;br&gt;&#xA;का स्पृहेति श्रुत्या नेश्वरस्येच्छामात्रं निषि(षे)ध्यते ।&lt;br&gt;&#xA;कुतः ।&lt;br&gt;&#xA;इच्छावत्त्वस्य प्रमाणतः सिद्धत्वात् ।&lt;br&gt;&#xA;तथाहि ।&lt;br&gt;&#xA;‘विभूतिं प्रसवं त्वन्ये मन्यन्ते सृष्टिचिन्तकाः ।&lt;br&gt;&#xA;स्वप्नमायासरूपेति सृष्टिरन्यैर्विकल्पिता ।&lt;br&gt;&#xA;कालात्प्रसूतिं भूतानां मन्यन्ते कालचिन्तकाः’ इति परिणामवादं विवर्तवादं कालादिनिमित्तवादं चान्यमतत्वेनोक्त्वेच्छामात्रमिति श्रुत्या&lt;br&gt;&#xA;स्वमतमुच्यते ।&lt;br&gt;&#xA;ये सृष्टिविषये विशिष्टनिश्चयवन्तस्ते, प्रभोरिच्छामात्राधीना सृष्टिर्न ब्रह्मपरिणामो नच तद्विवर्तो नापि कालादिनिमित्तेति मन्यन्त इति ।&lt;br&gt;&#xA;अनया प्रभोरिच्छामात्रायत्ततां सृष्टेर्मन्यमानानां विनिश्चिता इति प्रशंसया तस्येच्छावत्त्वमवगम्यते ।&lt;br&gt;&#xA;यदीश्वरस्येच्छा न स्यात् तदा तदायत्ततां सृष्टेर्मन्यमाना विपयर्स्ताः स्युः ।&lt;br&gt;&#xA;विशिष्टनिश्चयवन्त इत्येषा प्रशंसानुपपन्ना स्यात् ।&lt;br&gt;&#xA;नच प्रशंसात्वादेवार्थासिद्धिः ।&lt;br&gt;&#xA;पूर्वोत्तरपक्षावधारणप्रसङ्गे प्रशंसानुपपन्ना स्यात् ।&lt;br&gt;&#xA;नच प्रशंसात्वादेवार्थासिद्धिः ।&lt;br&gt;&#xA;पूर्वोत्तरपक्षावधारणप्रसङ्गे प्रशंसाया अपि याथार्थ्यावश्यम्भावात् ।&lt;br&gt;&#xA;अन्यथा परिणामादिवादा अपि प्रशंस्येरन् ।&lt;br&gt;&#xA;&lt;em&gt;६,३३०&lt;/em&gt;&lt;br&gt;&#xA;&amp;hellip; कामश्रुतिभ्यश्चैव &amp;hellip; । मनुव्_२,१.१०६च्द् ।&lt;br&gt;&#xA;न केवलं श्रुतार्थानुपपत्त्या ।&lt;br&gt;&#xA;अपि तर्हि’कामस्तदग्रे समर्वताधिऽ,’सो ऽकामयत’ इत्यादिभ्यो भगवतः कामप्रतिपादकश्रुतिभ्यश्चेच्छावगम्यते ।&lt;br&gt;&#xA;एवशब्दः श्रुतीनामर्थापत्तितः प्राबल्यसूचकः ।&lt;br&gt;&#xA;इच्छाकामशब्दयोर्ज्ञानप्रयत्नोपलक्षणत्वस्य सम्भवान्नार्थापत्तिश्रुतिभ्यामिच्छासिद्धिरिति चेन्न ।&lt;br&gt;&#xA;मुख्ये बाधकाभावात् ।&lt;br&gt;&#xA;&lt;em&gt;६,३३१&lt;/em&gt;&lt;br&gt;&#xA;&amp;hellip; युक्तितः । मनुव्_२,१.१०६द् ।&lt;br&gt;&#xA;मा वा सैत्सीदिच्छा ऽर्थापत्तिश्रुतिभ्यां युक्तितस्तावत्सेत्स्यति ।&lt;br&gt;&#xA;तथाहि ।&lt;br&gt;&#xA;ईश्वर इच्छावान् आत्मत्वात् यज्ञदत्तवत् ।&lt;br&gt;&#xA;नच मुक्तादौ व्यभिचारः ।&lt;br&gt;&#xA;तत्रापि तस्याः साधयिष्यमाणत्वात् ।&lt;br&gt;&#xA;ज्ञानवत्त्वात्, प्रयत्नवत्त्वात्, कर्तृत्वाद्वा ।&lt;br&gt;&#xA;ईश्वरज्ञानं वेच्छासमानाश्रयं ज्ञानत्वादस्मदादिज्ञानवत् ।&lt;br&gt;&#xA;एवं तत्प्रयत्नमपि पक्षीकृत्य प्रयोक्तव्यम् ।&lt;br&gt;&#xA;यद्वा क्षित्यादिकमिच्छावज्जन्यं कार्यत्वाद्घटवत् ।&lt;br&gt;&#xA;नन्वेवं दुःखादिकमपि साधयितुं शक्यमिति चेत्तत्किमतिप्रसङ्गभीरुणा क्षित्यादेर्बुद्धिमत्कारणकत्वानुमानमपि त्यक्ष्यते ।&lt;br&gt;&#xA;दुःखादिसाधने बाधो ऽस्ति न बुद्धिसाधन इति चेत् ।&lt;br&gt;&#xA;समं प्रकृते ऽपि ।&lt;br&gt;&#xA;&lt;em&gt;६,३३३&lt;/em&gt;&lt;br&gt;&#xA;महातात्पर्ययुक्तेश्च &amp;hellip; । मनुव्_२,१.१०६च् ।&lt;br&gt;&#xA;नन्वीश्वरस्य इच्छाभावे बाधकाभावादप्रयोजकत्वमनुमानानामिति ।&lt;br&gt;&#xA;मैवम् ।&lt;br&gt;&#xA;महातात्पर्ययुक्तेश्च ।&lt;br&gt;&#xA;यदीश्वरस्य इच्छा न स्यात् तदा तस्मिन्सर्ववेदानां (वेदान्तानां) महातात्पर्यं न स्यादिति बाधकसद्भावात् ।&lt;br&gt;&#xA;इच्छा निष्प्रयोजनेति चेत् ।&lt;br&gt;&#xA;स्यादेवं यदि प्रयोजनमनुरुध्य कल्प्यते ।&lt;br&gt;&#xA;अन्यतः सिद्धे ऽर्थे किं प्रयोजनगवेषणया ।&lt;br&gt;&#xA;&amp;hellip; नेच्छामात्रं निषिद्धयते । मनुव्_२,१.१०६द् ।&lt;br&gt;&#xA;&lt;em&gt;६,३३३फ़्.&lt;/em&gt;&lt;br&gt;&#xA;किञ्चैवं सति बुद्धिरपि नाङ्गीकरणीया ।&lt;br&gt;&#xA;स्वरूपसामर्थ्येनैवेश्वरस्य कर्तृत्वोपपत्तेः ।&lt;br&gt;&#xA;लोकवैरूप्यमिति चेत् ।&lt;br&gt;&#xA;तत्किमुदासीनस्य बोद्धुः कर्तृत्वमुपलब्धं लोके, येनानिच्छतो ऽपि तदीश्वरस्याङ्गीक्रियते ।&lt;br&gt;&#xA;प्रयत्नवत एव वा कर्तृत्वं भविष्यति ।&lt;br&gt;&#xA;तस्य विषयनियमार्थं बुद्धिरेष्यव्येति चेन्न ।&lt;br&gt;&#xA;बुद्धिवत्स्वतो विषयप्रवणतोपपत्तेः ।&lt;br&gt;&#xA;तथात्वे बुद्धितो भेदो न स्यादिति चेन्न बुद्धित्वादिनैव तदुपपत्तेः ।&lt;br&gt;&#xA;अन्यथा परोपाधिकविषयप्रवणत्वयोरिच्छाप्रयत्नयोरपि भेदा न स्यात् ।&lt;br&gt;&#xA;विषयनियमार्थमिति च को ऽर्थः ।&lt;br&gt;&#xA;किं विषयविशेषसम्बद्धतयोत्पादा(नार्)थम्, उतोत्पन्नस्य स्थितस्यैव वा तत्सम्बन्धार्थम्, अथ तज्ज्ञानार्थम् ।&lt;br&gt;&#xA;नाद्यः ।&lt;br&gt;&#xA;अनादित्वात् ।&lt;br&gt;&#xA;सादित्वे ऽपि क(का)रणसापेक्ष(त)या बुद्धेरपि परतो विषयप्रवणतापत्तेः ।&lt;br&gt;&#xA;न द्वितीयः ।&lt;br&gt;&#xA;पौर्वापर्योभावात् ।&lt;br&gt;&#xA;नहि प्रयत्नः उत्पाद्य स्थित्वा वा पश्चाद्विषयेण सम्बद्धयते ।&lt;br&gt;&#xA;न तृतीयः ।&lt;br&gt;&#xA;स्वरूपग्राहकप्रमाणेनैकतद्ग्रहणात् ।&lt;br&gt;&#xA;बुद्धेरपि परापेक्षाप्रसङ्गाच्चेति ।&lt;br&gt;&#xA;&lt;em&gt;६,३४८फ़्.&lt;/em&gt;&lt;br&gt;&#xA;महातात्पर्ययुक्तेश्चेति यदुक्तं तदसत् ।&lt;br&gt;&#xA;यदीश्वरो नेच्छावान्स्यात्तदा श्रुतिमहातात्पर्यविषयो न स्यादित्यत्र व्याप्त्यभावात् ।&lt;br&gt;&#xA;इच्छारहितस्यापि धर्मादेस्तत्तच्छास्त्रमहातात्पर्यविषयत्वदर्शनात् ।&lt;br&gt;&#xA;आपाद्यस्यानिष्टत्वाभावाच्चेत्यत उक्तं विवृणोतिमोक्षार्था इति ।&lt;br&gt;&#xA;&lt;em&gt;६,३४९&lt;/em&gt;&lt;br&gt;&#xA;मोक्षार्थाः श्रुतयो यस्मात् स च तस्य प्रसादतः ।&lt;br&gt;&#xA;उन्निनीषतिवाक्याच्च लोकदृष्टानुसारतः । मनुव्_२,१.१०७ ।&lt;br&gt;&#xA;इच्छान्निमित्तको यस्मात् तदभावे कुतः श्रुतिः ।&lt;br&gt;&#xA;महातात्पर्यरहिता प्रमाणत्वं गमिष्यति । मनुव्_२,१.१०८ ।&lt;br&gt;&#xA;यस्मात्कारणात्सर्वा अपि श्रुतयो मोक्षार्थाः मोक्षप्रयोजनास्तस्मात्तदभावे परमेश्वरस्येच्छाभावे तत एव मोक्षार्थताभावे श्रुतिस्तत्र&lt;br&gt;&#xA;महातात्पर्यरहिता स्यात् ।&lt;br&gt;&#xA;तथाच कथं प्रमाणत्वं गमिष्यतीति योजना ।&lt;br&gt;&#xA;मोक्षार्थत्वे किमीश्वरस्येच्छयेत्यत उक्तम्स चेति ।&lt;br&gt;&#xA;स च मोक्षस्तस्य ईश्वरस्य प्रसादतो यस्मात्तस्मात्तदभाव इति सम्बन्धः ।&lt;br&gt;&#xA;तथापीश्वरस्य प्रसादेन भाव्यं किमिच्छयेत्यत प्रसादत इत्येतद्वयाख्यातम्इच्छानिमित्तक इति ।&lt;br&gt;&#xA;ईश्वरज्ञानादेव मोक्षसिद्धेः किं तत्प्रसादेनेत्यत उक्तम्लोकेति ।&lt;br&gt;&#xA;विमतो बन्धमोक्षः प्रभुप्रसादसाध्यो मोक्षत्वात् शृङ्खलामोक्षवत् इत्यादिलोकदृष्टव्याप्त्युपेतानुमानानुसारतः इत्यथर्ः ।&lt;br&gt;&#xA;न केवलमनुमानात्किन्त्वागमादपीत्युक्तंउन्निनीषतीति ।&lt;br&gt;&#xA;‘एष ह्येष साधुकर्म कारयति तं, यमेभ्यो लोकेभ्य उन्निनीषते’ इति वाक्याच्च ।&lt;br&gt;&#xA;अत्र कर्मेत्युपलक्षणम् ।&lt;br&gt;&#xA;उन्निनीषते ऊर्ध्वं नेतुमिच्छति ।&lt;br&gt;&#xA;यद्वा प्रसादशब्देनेच्छोच्यते इत्यत इदं वाक्यं (वाक्यमेतत्) ज्ञापकम् ।&lt;br&gt;&#xA;लोकदृष्टा(दृष्ट)नुसारत इत्येतदप्यस्यैव अर्थस्य ज्ञापकमुक्तम् ।&lt;br&gt;&#xA;श्रुतय इत्युपक्रम्य श्रुतिरित्येकवचनं कैमुत्यार्थम् ।&lt;br&gt;&#xA;एकमपि वाक्यं न तत्र महातात्पर्यवत्स्यात् ।&lt;br&gt;&#xA;किमुत सर्वाः श्रुतय इति ।&lt;br&gt;&#xA;&lt;em&gt;६,३५१&lt;/em&gt;&lt;br&gt;&#xA;एतदुक्तं भवति ।&lt;br&gt;&#xA;शास्त्रं हि साध्यसाधनभाववद्विषयप्रयोजनवत्तया व्याप्तम् ।&lt;br&gt;&#xA;तत्र श्रुतीनां मोक्ष एव प्रयोजनम् ।&lt;br&gt;&#xA;‘तेषां दुःखप्रहाणाय श्रुतिरेषा प्रवर्तते’ इति वचनात् ।&lt;br&gt;&#xA;मोक्षादन्यत्रात्यन्तिकदुःखप्रहाणायोगात् ।&lt;br&gt;&#xA;स्वर्गादिप्रयोजनं भवदप्यवान्तरमेव न प्रधानम् ।&lt;br&gt;&#xA;विषयस्तु परमेश्वर एव ।&lt;br&gt;&#xA;‘सर्वे वेदा यत्पदमामनन्ति’ इत्यादिवचनात् ।&lt;br&gt;&#xA;धर्मादिकं त्ववान्तरप्रतिपाद्यम् ।&lt;br&gt;&#xA;अभिप्रेतप्रयोजनसाधनं च विषयतामश्नुते ।&lt;br&gt;&#xA;नच धर्मादिकं मोक्षसाधनम् ।&lt;br&gt;&#xA;‘पुण्यचितो लोकः क्षीयते’ इति श्रुतेः ।&lt;br&gt;&#xA;अतो भगवत्येव मोक्षसाधनत्वात्सवर्श्रुतीनां महातात्पर्यम् ।&lt;br&gt;&#xA;नचाव्यापृतात्साधनात्फलसिद्धिः ।&lt;br&gt;&#xA;व्यापारश्च प्रसाद एव ।&lt;br&gt;&#xA;नतु श्रुतिजनितं तज्ज्ञान साक्षात्कारो वा ।&lt;br&gt;&#xA;‘यस्य प्रसादात्’ इत्यादिवाक्यादुक्तानुमानाच्च ।&lt;br&gt;&#xA;ज्ञानं तु प्रसादसाधनमिति न सम्बन्धानुपपत्तिः ।&lt;br&gt;&#xA;प्रसादो नामेच्छाविशेषः ।&lt;br&gt;&#xA;तथा सति’उन्निनीषतेऽ‘तदिच्छया यतो ह्यस्य बन्धमोक्षौ प्रतिष्ठितौ’ इत्यादिश्रुतिभिः’यस्य प्रसादात्’ इति श्रुतेरैकार्थ्यलाभात् ।&lt;br&gt;&#xA;प्रसन्नो ऽस्मीति प्रतीतौ परोपचिकीर्षाया एव स्फुरणात् ।&lt;br&gt;&#xA;तथाच यदीश्वरो नेच्छावांस्तदा न प्रसिदेद्घटवत् ।&lt;br&gt;&#xA;सामान्याभावे विशेषाभावनियमात् ।&lt;br&gt;&#xA;प्रसादरहितश्च न मोक्षसाधनं स्यात् ।&lt;br&gt;&#xA;यद्यत्र विवक्षितावान्तरव्यापाररहितं न तत्तत्र साधनमिति व्याप्तेः ।&lt;br&gt;&#xA;मोक्षं प्रत्यसाधनं च न मोक्षशास्त्रमहातात्पर्यविषयः स्यात् ।&lt;br&gt;&#xA;तथाच मोक्षप्रयोजनता श्रुतीनां हीयेत ।&lt;br&gt;&#xA;नच विषयान्तरं प्रयोजनान्तरं चास्तीति विषयप्रयोजनशून्यत्वादप्रामाण्यमेवापद्येत ।&lt;br&gt;&#xA;नच तदपौरुषेयतायानाशङ्कितदोषस्य वाक्यस्योपपद्यते ।&lt;br&gt;&#xA;अतो ऽवश्यमुक्तेन क्रमेणेच्छावत्त्वं भगवतो ऽङ्गीकरणीयमिति ।&lt;br&gt;&#xA;&lt;em&gt;६,३५५फ़्.&lt;/em&gt;&lt;br&gt;&#xA;ननु विषयाभावे स्यादप्रामाण्यम् ।&lt;br&gt;&#xA;फलाभावे तु कथमप्रामाण्यापादनम् ।&lt;br&gt;&#xA;नहि फलवत्त्वं प्रामाण्यम् ।&lt;br&gt;&#xA;किन्तु याथार्थ्यमेवेत्युक्तम् ।&lt;br&gt;&#xA;नापि प्रामाण्यस्य व्यापकम् ।&lt;br&gt;&#xA;तृणादिदर्शनस्य प्रयोजनाभावे ऽपि प्रामाण्याभ्युपगमादित्यत आहयाथार्थ्यमेवेति ।&lt;br&gt;&#xA;&lt;em&gt;६,३५६&lt;/em&gt;&lt;br&gt;&#xA;याथार्थ्यमेव मानत्वमपि वाक्यं प्रयोजकम् ।&lt;br&gt;&#xA;मानत्वमेति &amp;hellip; । मनुव्_२,१.१०९अच् ।&lt;br&gt;&#xA;यद्यपि याथार्थ्यमेव मानत्वं न फलवत्त्वम् ।&lt;br&gt;&#xA;नापि तेन व्याप्तम् ।&lt;br&gt;&#xA;तथापि वाक्यं प्रयोजकमेव मानत्वमेतीति युक्तमापादनम् ।&lt;br&gt;&#xA;एतदुक्तं भवति ।&lt;br&gt;&#xA;प्रामाण्यमात्रस्य प्रयोजनवत्त्वेन व्याप्त्यभावे ऽपि तद्विशेषस्य वाक्यप्रामाण्यस्यास्त्येव ।&lt;br&gt;&#xA;पदानामिष्यसाधन एव गृहीतसङ्गतिकत्वात् ।&lt;br&gt;&#xA;पदसङ्गतिग्रहणसव्यपेक्षस्यैव वाक्यस्य बोधकत्वात् ।&lt;br&gt;&#xA;फलस्य विषयविशेषे वाक्यप्रामाण्यनिर्णयहेतुत्वाच्च ।&lt;br&gt;&#xA;अतो व्यापकाभावे व्याप्यवाक्यप्रामाण्याभावापादनमुपपन्नमेवेति ।&lt;br&gt;&#xA;&lt;em&gt;६,३५७&lt;/em&gt;&lt;br&gt;&#xA;ननु च महातात्पर्यगोचरस्य विषयस्य परमप्रयोजनस्य चाभावे ऽप्यवान्तरविषयेण धर्मादिनाप्रधानप्रयोजनेन च स्वर्गादिना विषयप्रयोजनवती&lt;br&gt;&#xA;श्रुतिः प्रमाणं भविष्यति इत्यत आहतत्रापीति ।&lt;br&gt;&#xA;&amp;hellip; तत्रापि यत् सम्पूर्णप्रयोजनम् । मनुव्_२,१.१०९च्द् ।&lt;br&gt;&#xA;वाक्ये ऽपि निर्धारणे सप्तमी ।&lt;br&gt;&#xA;प्रयोजनवत्त्वे ऽपीति वा ।&lt;br&gt;&#xA;यत् वाक्यं सम्पूर्णप्रयोजनं महाप्रयोजनम् ।&lt;br&gt;&#xA;उपलक्षणं चैतत् ।&lt;br&gt;&#xA;प्रधानविषयं चेत्यपि द्रष्टव्यम् ।&lt;br&gt;&#xA;यदिति श्रवणात्तदिति लभ्यते ।&lt;br&gt;&#xA;सम्पूर्णप्रयोजनमिति चावर्तनीयम् ।&lt;br&gt;&#xA;मानत्वमेतीत्यनुवर्तनीयम् ।&lt;br&gt;&#xA;तथा चायमर्थः ।&lt;br&gt;&#xA;नावान्तरविषयप्रयोजनाभ्यां वाक्यस्य प्रामाण्यं सम्भवति ।&lt;br&gt;&#xA;किन्नाम यद्वाक्यं यन्म(हा)हत्प्रयोजनमुद्दिश्य यं प्रधानं विषयं प्रतिपादयितुं प्रवृत्तं तत्ताभ्यां(एव) प्रयोजनविषटाभ्यामुपेतं प्रामाण्यमश्नुते ।&lt;br&gt;&#xA;तदभावे ऽवान्तरप्रयोजनादेरप्यसिद्धेः ।&lt;br&gt;&#xA;सिद्धौ वा वा तस्यैव प्राधान्यप्राप्तेः ।&lt;br&gt;&#xA;वेदवाक्यं च मोक्षोद्देशेन महातत्पर्योपेतमित्युक्तम् ।&lt;br&gt;&#xA;तत्तयोरेव विषयप्रयोजनयोरुपपत्तौ प्रमाणं स्यान्नान्यथेति ।&lt;br&gt;&#xA;। इति श्रीमन्न्यायसुधायां न प्रयोजनाधिकरणम् ।&lt;br&gt;&#xA;व्यास(२०)&lt;/p&gt;</description>
    </item>
    <item>
      <title>०९ वैषम्यनैर्घृण्याधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/09_vaiShamyanairghRNyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/09_vaiShamyanairghRNyAdhikaraNam/</guid>
      <description>&lt;p&gt;&lt;em&gt;६,३५९&lt;/em&gt;&lt;br&gt;&#xA;। अथ श्रीमन्न्यायसुधायां वैषम्यनैर्घृण्याधिकरणम् ।&lt;br&gt;&#xA;। ओं वैषम्यनैर्घृण्ये न सापेक्षत्वात्तथा हि दर्शयति ओं ।&lt;br&gt;&#xA;प्राणिनां विविधान्देहेन्द्रिय(यादि)विषयांस्तत्फलं च सुखदुःखलक्षणमुत्पादयन्नीश्वरः किं तदीयं धर्माधर्मरूपं कर्मापेक्षते न वा ।&lt;br&gt;&#xA;आद्ये तस्य स्वातन्त्र्यप्रच्युतिः ।&lt;br&gt;&#xA;द्वितीये निर्निमित्तं कांश्चित्सुखयन्विषमः स्यात् ।&lt;br&gt;&#xA;कांश्चिद्दुःखयन्निर्घृणः स्यात् ।&lt;br&gt;&#xA;इत्युभयथा न तस्य सर्वकर्तृत्वमित्येष(व) पूर्वपक्षो ऽत्राधिकरणे निराक्रियते ।&lt;br&gt;&#xA;तत्र तावदाद्येन सूत्रेण कर्मादिसापेक्षस्य कर्तृत्वमभ्युपेत्य वैषम्यनैर्घण्ये परिहृते ।&lt;br&gt;&#xA;अपेक्षणीयं कर्मादि ईश्वरायत्तं न वा ।&lt;br&gt;&#xA;नेति पक्षे सर्वकारणत्वहानिः ।&lt;br&gt;&#xA;आद्ये निर्निमित्तं विषमाणां कर्मणां कारयितुर्वैषम्यनैर्घृण्ये स्यातामित्याक्षिप्य कर्मादीनामनादिता(त्वा)भ्युपगमेन समाधानमुक्तं’न&lt;br&gt;&#xA;कर्माविभागादिति चेन्नानादित्वात्’ इति सूत्रेण ।&lt;br&gt;&#xA;एवं तर्हि कर्मादिसापेक्षस्य स्वातन्त्र्यं न स्यादित्याशङ्कयोक्तमुपपद्यते चेति ।&lt;br&gt;&#xA;कर्माद्यपेक्षस्यापि तस्य स्वातन्त्र्यमुपपद्यते ।&lt;br&gt;&#xA;कर्मादिसत्तादेरपि तदधीनत्वस्यारम्भणाधिकरणे समर्थितत्वात् ।&lt;br&gt;&#xA;नहि स्वाधीनसत्तादिकमपेक्षमाणस्य स्वातन्त्र्यप्रच्युतिर्युक्तेति ।&lt;br&gt;&#xA;एवं(च) तर्हि तदपेक्षा नामानपेक्षैव ।&lt;br&gt;&#xA;तथाच पुनर्वैषम्याद्यापत्तिरित्याशङ्कयोक्तम्उपलभ्यते चेति ।&lt;br&gt;&#xA;उपलभ्यते ही(चे)श्वरस्येदृशं वैषम्यं निर्घृणत्वं च प्रमाणैः ।&lt;br&gt;&#xA;अतो नेदमनिष्यमिति ।&lt;br&gt;&#xA;तदिदमयुक्तम् ।&lt;br&gt;&#xA;वैषम्यनैर्घृण्ये हि वस्तुतो दूषणे न वा ।&lt;br&gt;&#xA;आद्ये कथमन्ततो ऽप्यङ्गीक्रियेते ।&lt;br&gt;&#xA;द्वितीये प्रथममेवाङ्गीकार्ये ।&lt;br&gt;&#xA;किं सापेक्षतापक्षं कक्षीकृत्य तत्र दूषणपरिहारक्लेशेन ।&lt;br&gt;&#xA;तथाच बकबन्ध(क)रीतिरित्यतो ऽभिप्रायमाहवैषम्यमिति ।&lt;br&gt;&#xA;&lt;em&gt;६,३६०&lt;/em&gt;&lt;br&gt;&#xA;वैषम्यनैर्घृण्ये न सापेक्षत्वात् तथा हि दर्शयति । ब्ब्स्_२,१.३४ ।&lt;br&gt;&#xA;वैषम्यं चैव नैर्घृण्यं वेदाप्रामाण्यकारणम् ।&lt;br&gt;&#xA;नाङ्गीकार्यमतो ऽन्यत्तु न वैषम्यादिनामकम् । मनुव्_२,१.११० ।&lt;br&gt;&#xA;द्विविधं खल्विदं वैषम्यं निर्घृणत्वं च ।&lt;br&gt;&#xA;एकं (ध)कर्माद्यनपेक्षताप्रयुक्तम् ।&lt;br&gt;&#xA;अपरं तु सापेक्षत्वे ऽपि कर्मादिसत्तादेरपीश्वराधीनत्वप्रयुक्तम् ।&lt;br&gt;&#xA;तत्राद्यं वेदाप्रामाण्यकारणत्वेन दूषणत्वात् नेश्वरस्याङ्गीकर्तुमुचितम् ।&lt;br&gt;&#xA;वेदो हि धर्मं सुखसाधनमधर्मं च दुःखसाधनमाह ।&lt;br&gt;&#xA;तत्र यदीश्वरो धर्माधर्मानपेक्ष्य विषमो निर्घृणश्च स्यात् तदा वेदोदितं धर्माधर्मयोः सुखदुःखसाधनत्वमसत्स्यात् ।&lt;br&gt;&#xA;तथाच तस्य कथं प्रामाण्यं स्यात् ।&lt;br&gt;&#xA;अतः सूत्रकारेण कर्मादिसापेक्षतापक्षमुररीकृत्य तत्परिहृतम् ।&lt;br&gt;&#xA;अतो ऽन्यत्तु द्वितीयं वैषम्यं नैर्घृण्यं च न वैषम्यादिनामकं दूषणरूपं न भवतीति यावत् ।&lt;br&gt;&#xA;तथाहि वैषम्यादिकं तावन्न स्वरूपेण दोषः किन्तु दोषहेतुतया ।&lt;br&gt;&#xA;न चेदं वेदाप्रामाण्यकारणम् ।&lt;br&gt;&#xA;कर्मादिसापेक्षत्वाङ्गीकारात् ।&lt;br&gt;&#xA;नापि जीवानामिवेश्वरस्य प्रत्यवायहेतुः ।&lt;br&gt;&#xA;तदभावात् ।&lt;br&gt;&#xA;अतो ऽदूषणत्वादङ्गीकृतं सूत्रकृतेति न कश्चिद्दोषः ।&lt;br&gt;&#xA;तथाच भाग्यम् ।&lt;br&gt;&#xA;‘नच पुनर्वैषम्याद्यापातेन दोषः’ इति ।&lt;br&gt;&#xA;। इति श्रीमन्न्यायसुधायां वैषम्यनैर्घृण्याधिकरणम् ।&lt;/p&gt;</description>
    </item>
    <item>
      <title>१० सर्वधर्मोपपत्त्यधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/10_sarvadharmopapattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/10_sarvadharmopapattyadhikaraNam/</guid>
      <description>&lt;p&gt;&lt;em&gt;६,३६६&lt;/em&gt;&lt;br&gt;&#xA;। अथ श्रीमन्न्यायसुधायां सर्वधर्मोपपत्त्यधिकरणम् ।&lt;br&gt;&#xA;। ओं सर्वधर्मोपपत्तेश्च ओं ।&lt;br&gt;&#xA;सर्वे चेतना अपूर्णगुणा दोषिणश्च दृष्टास्तद्दृष्टान्तेन चेतनत्वादीश्वरस्यापि समासव्यासाभ्यामपरिपूणर्गुणत्वं दोषित्वं च स्यादिति पूर्वपक्षो&lt;br&gt;&#xA;ऽत्राधिकरणे निरस्यते ।&lt;br&gt;&#xA;तदिदमस्पष्टं भाष्ये ।&lt;br&gt;&#xA;चशब्दसमुच्चितायाः श्रुतेरेवोदाहृतत्वात् ।&lt;br&gt;&#xA;युक्तेरव्युत्पादनात् ।&lt;br&gt;&#xA;ततः स्पष्टं यदधीना इति ।&lt;br&gt;&#xA;सर्वधर्मोपपत्तेश् च । ब्ब्स्_२,१.३७ ।&lt;br&gt;&#xA;यदधीना गुणाश्चैव दोषा अपि हि सर्वशः ।&lt;br&gt;&#xA;गुणास्तस्य कथं न स्युः स्युर्देषाश्च कथं पुनः । मनुव्_२,१.१११ ।&lt;br&gt;&#xA;चापिशब्दावन्योन्यसमुच्चये ।&lt;br&gt;&#xA;एवशब्दस्य यदधीना एवेत्यन्वयः ।&lt;br&gt;&#xA;हिशब्दः सर्वस्य भगवदधीनतायां श्रुत्यादिप्रसिद्धिं द्योतयति ।&lt;br&gt;&#xA;कथमित्याक्षेपे ।&lt;br&gt;&#xA;द्वेधा हि वस्तु न प्राप्यते ।&lt;br&gt;&#xA;तत्र स्वातन्त्र्याभावाद्वा प्रेप्साभावाद्वा ।&lt;br&gt;&#xA;द्वेधा च न हीयते ।&lt;br&gt;&#xA;स्वातन्त्र्याभावाद्वा जिहासाभावाद्वा ।&lt;br&gt;&#xA;अस्ति तावदीश्वरस्य सर्वत्र स्वातन्त्र्यम् ।&lt;br&gt;&#xA;अस्ति च मया सर्वदाऽनन्दादिगुणवता दुःखादिदोषवर्जितेन भाव्यमितीच्छा, प्रेक्षावत्त्वात् ।&lt;br&gt;&#xA;अतः कथं तस्यानन्दादिगुणपूर्णत्वं दुःखादिसर्वदोषदूरत्वं न भवति ।&lt;br&gt;&#xA;अत्रैते प्रयोगाः ।&lt;br&gt;&#xA;ईश्वरः सकलगुणपूर्णः सर्वदोषदूरश्च, स्वतन्त्रत्वात् ।&lt;br&gt;&#xA;व्यतिरेकेण यज्ञदत्तवत् ।&lt;br&gt;&#xA;ईश्वरो विप्रतिपन्नगुणवान्, तत्र प्रेप्सावत्त्वे सति स्वतन्त्रत्वात् ।&lt;br&gt;&#xA;यो यत्र प्रेप्सावत्वे सति स्वतन्त्रः स तद्वान् यथा सम्प्रतिपन्नः ।&lt;br&gt;&#xA;ईश्वरो न विमतदोषवान्, तज्जिहासुत्वे सति स्वतन्त्रत्वात् ।&lt;br&gt;&#xA;यो यत्र जिहासावत्त्वे सति स्वतन्त्रः स तदभाववान् ।&lt;br&gt;&#xA;यथा सम्मत इति ।&lt;br&gt;&#xA;&lt;em&gt;६,३६८&lt;/em&gt;&lt;br&gt;&#xA;सर्वधर्मापपत्तेस्तद् वाक्यैरपि हि तादृशैः ।&lt;br&gt;&#xA;निर्दोषाशेषगुणको निर्णीतो भगवान् हरिः । मनुव्_२,१.११२ ।&lt;br&gt;&#xA;॥ इति श्रीमदानन्दतीर्थभगवत्पादाचार्यविरचिते श्रीब्रह्मसूत्रानुव्याख्याने द्वितीयाध्यायस्य प्रथमः पादः ॥&lt;br&gt;&#xA;तत् एवमुक्तप्रकारेण सर्वेषां धर्माणां गुणानां दोषाभावानां च सम्बन्धिन्यास्तत्प्रतिपादिकया उपपत्तेः तादृशैः सर्वगुणपूर्त्यादेरुपपादकैः ।&lt;br&gt;&#xA;हिशब्दस्तेषां’गुणाः श्रुताः’ इत्यादीनां प्रसिद्धानां सूचयति ।&lt;br&gt;&#xA;तदनेन स्वपक्षे प्रमाणमभिदधतैव परकीययुक्तीनां कालात्ययापदिष्टत्वं स्वातन्त्र्याभावोपाधिदुष्टत्वं चोक्तं भवतीति ।&lt;br&gt;&#xA;। इति श्रीमत्पूर्णप्रमतिभगवत्पादसुकृतेरनुव्याख्यानस्य प्रगुणजयतीर्थाख्ययतिना ।&lt;br&gt;&#xA;कृतायां टीकायां विषमपदवाक्याथर्विवृतौ द्वितीयाध्यायस्य प्रथमचरणः पर्यवसितः ।&lt;br&gt;&#xA;। इति श्रीमन्न्यायसुधायां द्वितीयाध्यायस्य प्रथमचरणः समाप्तः ।&lt;/p&gt;</description>
    </item>
    <item>
      <title>११ रचनानुपपत्त्यधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/11_rachanAnupapattyadhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/11_rachanAnupapattyadhikaraNa/</guid>
      <description>&lt;p&gt;। अथ श्रीमन्न्यायसुधायां रचनानुपपत्त्यधिकरणम् ।&lt;br&gt;&#xA;&lt;em&gt;७,१&lt;/em&gt;&lt;br&gt;&#xA;सकलजगज्जन्मादिकारणे सकलगुणपरिपूर्णे समस्तावद्यगन्धविधुरे परे ब्रह्मणि विष्णौ समस्तश्रुतिसमन्वयो यः प्रथमाध्याये ऽभिहितः, तस्य&lt;br&gt;&#xA;साङ्खयादिसमयविरोधेनान्यथात्वश(ङ्कायां तन्निराकरणार्थमयं)ङ्कां निवारयितुं द्वितीयपाद आरभ्यते ।&lt;br&gt;&#xA;&lt;em&gt;७,४&lt;/em&gt;&lt;br&gt;&#xA;नन्वनारम्भणीय एवायं पादः ।&lt;br&gt;&#xA;तथाहि साङ्खयादिमतानि किं स्मृतित्वेनोक्तार्थमन्यथमन्तीति शङ्कयते, किंवा युक्त्युपेततया, अथवा श्रुत्युपेततया, यद्वा प्रत्यक्षोपेततया ।&lt;br&gt;&#xA;नाद्यः, प्रतिस्मृतिपराहतत्वेनाप्तिनिश्चायकाभावेन च तेषामपस्मृतित्वस्य प्रथमपादे समर्थितत्वात् ।&lt;br&gt;&#xA;अत एव न चतुर्थः ।&lt;br&gt;&#xA;न द्वितीयः ।&lt;br&gt;&#xA;उक्तार्थविरुद्धानां सकलयुक्तीनामाभासत्वस्य तत्रैव व्युत्पादितत्वात् ।&lt;br&gt;&#xA;प्रबलयुक्तिविरोधो ऽत्र निरस्यत इति चेन्न ।&lt;br&gt;&#xA;प्राबल्यं हि युक्तीनां श्रुत्यादिप्रमाणमूलत्वेन, तत्संवादित्वेन (वा), बहुत्वेन वा स्यात् ।&lt;br&gt;&#xA;सर्वथापि नाधिकाशङ्कावकाशः ।&lt;br&gt;&#xA;श्रुत्यादिसंवादिनीनां तन्मूलानां बह्वीनां च युक्तीनां तत्रैव निराकृतत्वात् ।&lt;br&gt;&#xA;काश्चिदेव तत्र निरस्ता न समस्ता इति चेन्न ।&lt;br&gt;&#xA;सूत्राणामुपलक्षणार्थत्वात् ।&lt;br&gt;&#xA;अन्यथा युक्त्याभासानामनन्तत्वेन अपर्यवसानं स्यात् ।&lt;br&gt;&#xA;पादभेदश्चैवं सति न स्यात् ।&lt;br&gt;&#xA;न तृतीयः, समस्तश्रुतीनां ब्रह्मणि समन्वयस्योक्तत्वात् ।&lt;br&gt;&#xA;अत्र कश्चिदाह ।&lt;br&gt;&#xA;स्वपक्षसादनपरपक्षप्रतिक्षेपाभ्यामेव निर्णयो भवति ।&lt;br&gt;&#xA;तत्र प्रथमाध्याये स्वपक्षे प्रमाणमुक्तम् ।&lt;br&gt;&#xA;तस्य युक्तिविरोधो द्वितीयस्य आद्यपादेन निरस्तः ।&lt;br&gt;&#xA;एवं स्वपक्षस्थापने जाते परपक्षप्रतिक्षेपाथर्मयं वाद आरभ्यत इति ।&lt;br&gt;&#xA;तदयुक्तम् ।&lt;br&gt;&#xA;परपक्षप्रतिक्षेपो हि तदीयसाधननिरासादन्यो नास्ति ।&lt;br&gt;&#xA;साधनानि च स्मृत्यादीन्येव ।&lt;br&gt;&#xA;निरस्तानि च समस्तानि तानि प्रथमपाद इति किमस्य कृत्यम् ।&lt;br&gt;&#xA;किञ्चैवं सति विरोधपरिहारो ऽध्यायार्थो न स्यादिति ।&lt;br&gt;&#xA;अपर आह ।&lt;br&gt;&#xA;उक्तार्थे स्मृतिन्यायविरोधो नास्तीति स्थापिते ऽप्यस्ति ब्रह्मणि समन्वयाभावशङ्का ।&lt;br&gt;&#xA;कथम् ।&lt;br&gt;&#xA;यद्यप्यनुमानं ब्रह्मणो जगत्कारणत्वमपबाधितुं नालम्, तथापि कारणान्तरं जगतो ऽवगमयितुमलम् ।&lt;br&gt;&#xA;ततश्च वस्तुविकल्पानुपपत्तेरन्यतरपरिग्रहे हेत्वभावात् ब्रह्मैव जगत्कारणमिति न निश्चेतुं शक्यते, प्रत्युत&lt;br&gt;&#xA;सर्वज्ञप्रणेतृकत्वेनानुमानस्योपबृंहितत्वात् प्रधानाद्येव जगत्कारणं न ब्रह्मेति बुद्धिः स्यात् ।&lt;br&gt;&#xA;अतो न केवलं ब्रह्मणो जगत्कारणत्वमपबाधितुमनुमानं नोत्सहते ।&lt;br&gt;&#xA;किन्तु कारणान्तरमप्यवगमयितुं नालमिति प्रदर्शनार्थं द्वितीयः पाद आरभ्यत इति ।&lt;br&gt;&#xA;एतदप्युक्तम् ।&lt;br&gt;&#xA;तथाहि ।&lt;br&gt;&#xA;किमनेनोक्तं स्यात् ।&lt;br&gt;&#xA;यदि, प्राक् स्वाभिमतार्थे युक्तिविरोधपरिहारेण स्वपक्षस्थपाना विहिता, इदानीं परपक्षप्रतिक्षेपो विधीयत इति ।&lt;br&gt;&#xA;तदोक्तमेवोत्तरम् ।&lt;br&gt;&#xA;अथ युक्तिविरोधपरिहार एव पादद्वयार्थः, किन्तु स्वपक्षविरोधियुक्तिनिराकरणं प्रथमे, द्वितीये तु परपक्षसाधकयुक्तिनिराकरणमिति, तन्न ।&lt;br&gt;&#xA;न्यायसाम्येन तासामपि शक्यनिराकरणत्वात् (सार्वज्ञं) सर्वज्ञत्वं च प्रणेतॄणां प्रागेव निरस्तम् ।&lt;br&gt;&#xA;&lt;em&gt;७,५&lt;/em&gt;&lt;br&gt;&#xA;अतो नायं पाद आरम्भणीय इत्यत आहस्मृतीति ।&lt;br&gt;&#xA;स्मृतियुक्तिश्रुतिगुणयुक्तयो बहुयुक्तयः ।&lt;br&gt;&#xA;एवं चतुर्विधा नैव विरुद्धयन्ते ऽन्वयं प्रति । मनुव्_२,२.१ ।&lt;br&gt;&#xA;इति प्रथमपादेन निर्णीते ऽप्यभियोगतः ।&lt;br&gt;&#xA;दर्शनानां प्रवृत्तत्वान्मन्द आशङ्कते पुनः । मनुव्_२,२.२ ।&lt;br&gt;&#xA;न्यायसुधा-&lt;br&gt;&#xA;श्रुतयो गुरा उपसर्जना(नि) यासां तास्तथोक्ताः ।&lt;br&gt;&#xA;चतुर्विधा विरोधिप्रतीतयः ।&lt;br&gt;&#xA;अन्वयं प्रति न विरुद्धयन्ते इति श्रुतिसमन्वयसिद्धमर्थं नान्यथयितुं शक्नुवन्तीत्यर्थः ।&lt;br&gt;&#xA;अभियोग आग्रहः ।&lt;br&gt;&#xA;दृश्यते प्रमेयमेभिरिति दर्शनानि साङ्खयादिशास्त्राणि ।&lt;br&gt;&#xA;एतदुक्तं भवति ।&lt;br&gt;&#xA;यद्यपि परमतसाधकानामस्मन्मतबाधकानां च स्मृत्यादीनामाभासत्वव्युत्पादनेन स्पपरपक्षसाधनोपालम्भौ कृतावेवेति परमार्थः ।&lt;br&gt;&#xA;तथाप्युक्ते ऽर्थे पुनः पुरुषस्य आशङ्का भवत्येव, किमेतदेवमन्यथा वेति ।&lt;br&gt;&#xA;कस्मात् ।&lt;br&gt;&#xA;अभियोगतो (दर्शनानां) मतानां प्रवृत्तत्वात् तदुपलम्भादिति ।&lt;br&gt;&#xA;&lt;em&gt;७,१०&lt;/em&gt;&lt;br&gt;&#xA;ननु च श्रुतयस्तावदपौरुषेयतयानाशङ्कितदोषाः बहुल(प्रबल)युक्तिभिश्चानुसंहितार्था निरस्तसमस्तप्रतिपक्षाश्च ।&lt;br&gt;&#xA;तत्कथं तत्समन्वयसिद्धे ऽर्थे ऽभियोगप्रवृत्तदर्शनोपलम्भमात्रेणान्यथात्वशङ्का स्यात् ।&lt;br&gt;&#xA;अतिप्रसङ्गात् ।&lt;br&gt;&#xA;नन्वत एवोक्तं मन्द इति ।&lt;br&gt;&#xA;मैवम् ।&lt;br&gt;&#xA;प्राप्तिमनालोच्य शङ्कमानस्याविचिकित्सितशङ्कस्य शास्त्रे ऽनधिकारादित्यतो ऽभियोगतो दर्शनानां प्रवृत्तत्वादित्युक्तशङ्काकारणं&lt;br&gt;&#xA;विवृणोतिअनादीति ।&lt;br&gt;&#xA;अनादिकालतो वृत्ताः समया हि प्रवाहतः ।&lt;br&gt;&#xA;नचोच्छेदो ऽस्ति कस्यापि समयस्येत् &amp;hellip; । मनुव्_२,२.३ ।&lt;br&gt;&#xA;&lt;em&gt;७,११&lt;/em&gt;&lt;br&gt;&#xA;न्यायसुधा-&lt;br&gt;&#xA;कपिलकणादादीनां प्रणेतॄणां स्मरणात्कथमनादित्वमित्यत उक्तम्प्रवाहत इति ।&lt;br&gt;&#xA;कपिलादयो हि पूर्वैः प्रणीतान्येव शास्त्राणि कालबलादुत्सन्नानि स्व(तपः)प्रभावादिनावगम्य प्रबन्धान्तररचनया प्रवर्तयन्ति ।&lt;br&gt;&#xA;एवं पूर्वे ऽपि पूर्वतरैरित्येवं प्रवाहतो ऽनादित्वाददोषः ।&lt;br&gt;&#xA;तथैव च स्मरणानीति ।&lt;br&gt;&#xA;इति हेतोराशङ्कित इति पूर्वेण सम्बन्धः ।&lt;br&gt;&#xA;इदमुक्तं भवति ।&lt;br&gt;&#xA;करणदोषबाधकप्रत्ययवशादेव ह्यप्रामाण्यं कल्पनीयम् ।&lt;br&gt;&#xA;अन्यथा अतिप्रसङ्गात् ।&lt;br&gt;&#xA;तत्र यता श्रुतीनामनादित्वात्करणदोषाभावः, तथा समयानामपि ।&lt;br&gt;&#xA;स्वरूपानादित्वं प्रवाहानादित्वमिति तु वैषम्यमात्रम् ।&lt;br&gt;&#xA;पुरुषदोषसञ्चाराभावस्योभयत्रापि साम्यात् ।&lt;br&gt;&#xA;यथा चानुच्छेदेनानुवृत्तेः श्रुतीनां बाधकाभावः, एवं समयानामपि ।&lt;br&gt;&#xA;यदि करणदोषबादकप्रत्ययोपेताः स्युः तदोन्मत्तवाक्यवदिदम्प्रथमाः समुच्छेदवन्तश्च स्युः ।&lt;br&gt;&#xA;नचैवम् ।&lt;br&gt;&#xA;अतः कथमप्रामाण्यमश्नुवते ।&lt;br&gt;&#xA;यथा च श्रुतयो बलवद्युक्त्यनुसंहितार्था एवं समया अपि ।&lt;br&gt;&#xA;नच तासामाभासत्वमुक्तमिति वाच्यम् ।&lt;br&gt;&#xA;सर्वेषां तदनुवर्तिनामस्माभिरनवगतत्वेन तत्परिहारसम्भावनात् ।&lt;br&gt;&#xA;एवमेवाप्रतिपक्षत्वं श्रुतीनामिव समयानां सम्भावितम् ।&lt;br&gt;&#xA;कथमन्यथा सूत्रकृदेकधुरीणाः शौद्धोदनिप्रभृतयो ऽभियोगतस्तान्प्रवर्तयेयुः, कथं च प्रेक्षावन्तो ऽनेके ऽभियोगेनैवोपाददीरन् ।&lt;br&gt;&#xA;तदेवं श्रुतितुल्य(समान)योगक्षेमतां समयानां मन्यमानस्य स्यादेवोक्तार्थे सन्देह इति ।&lt;br&gt;&#xA;&lt;em&gt;७,१७&lt;/em&gt;&lt;br&gt;&#xA;नन्वेवं सति परस्परविरुद्धानामनेकेषां प्रामाण्यं तावन्न सम्भवति, वस्तुविकल्पापत्तेः ।&lt;br&gt;&#xA;तथाचावश्याश्रयणीये कस्यचिदेव प्रामाण्ये अनादिकालतो ऽनुवृत्तत्वादेः अन्येष्वन्यथासिद्धौ सर्वथा कल्पनीयायाम्’इतरेषां चानुपलब्धेः’&lt;br&gt;&#xA;इत्युक्तदिशा साङ्खयादिसमयानाम् अप्रामाण्यं कल्पयितुं शक्यत एव, तत्कथं श्रुतिसमन्वयसिद्धे ऽर्थे पुनः शङ्केति ।&lt;br&gt;&#xA;उच्यते ।&lt;br&gt;&#xA;यो हि इतरेषां चानुपलब्धेः’ इति सङ्क्षेपेणोदितं न्यायं पर(परि)कल्पितेषु प्रमेयविशेषेषूत्प्रेक्षितुं क्षमते, तं प्रत्येवमेतत् ।&lt;br&gt;&#xA;यस्त्वेवं न क्षमः स यावदयं सङ्क्षेपो न प्रपञ्च्यते तावदन्यपरित्यागेनैकग्रहणस्यानीशानः शङ्केतैव ।&lt;br&gt;&#xA;नचैवं शास्त्रे नाधिक्रियेत ।&lt;br&gt;&#xA;सङ्ग्रहप्रपञ्चोच्छेदप्रसङ्गात् ।&lt;br&gt;&#xA;तदिदमुक्तं मन्द आशङ्कत इति ।&lt;br&gt;&#xA;किमतो यद्येवमित्यत आहअत इति ।&lt;br&gt;&#xA;अतो विभुः । मनुव्_२,२.३द् ।&lt;br&gt;&#xA;भ्रान्तिमूलत्वमेतेषां पृथग् दर्शयति स्फुटम् । मनुव्_२,२.४अब् ।&lt;br&gt;&#xA;न्यायसुधा-&lt;br&gt;&#xA;भ्रान्तिपदं विप्रलम्भस्याप्युपलक्षणम् ।&lt;br&gt;&#xA;पृथक् विस्तरेण ।&lt;br&gt;&#xA;स्फुटम् सुबोधम् ।&lt;br&gt;&#xA;तत्तत्समयोक्तार्थानामप्रामाणिकत्वं प्रमाणविरुद्धत्वं (च) प्राक् सङ्क्षेपेणास्फुटं चोक्तं, अत्र विस्तरेण स्फुटं दर्शयंस्तेषां भ्रान्त्यादिमूलत्वं&lt;br&gt;&#xA;ज्ञापयतीत्यर्थः ।&lt;br&gt;&#xA;एतेन पूर्वपादेनास्य पादस्य प्रपञ्च्यप्रपञ्चकभावलक्षणा सङ्गतिः, प्रपञ्चने प्रयोजनं चोक्तं भवति ।&lt;br&gt;&#xA;तदिदमुक्तमितरेषामित्यादि भाष्येण ।&lt;br&gt;&#xA;&lt;em&gt;७,१९&lt;/em&gt;&lt;br&gt;&#xA;नन्वेतदशक्यं तैः स्वप्रमेयाणां दृढतर्कागमसाधितत्वात् परकीयतर्कादेनिरस्तत्वादित्यत आहतर्कैरिति ।&lt;br&gt;&#xA;तर्कैर्दृढतमैरेव वाक्यैश्चागमवादिनाम् । मनुव्_२,२.४च्द् ।&lt;br&gt;&#xA;&lt;em&gt;७,१९फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;तर्कशब्दः सोपस्क(स्का)रानुमानार्थः ।&lt;br&gt;&#xA;दृढतमैः परकीयतर्कबाधकैः तदबाध्यैः (च) वाक्यैश्च दृढतरै(मै)रिति सम्बद्धयते ।&lt;br&gt;&#xA;पूर्वेण सम्बन्धः (अन्वयः) ।&lt;br&gt;&#xA;वेदादिवाक्यानां प्रामाण्यमनभ्युपगच्छन्तं प्रति कथं तदुपन्यास इत्यत उक्तम्आगमवादिनामिति ।&lt;br&gt;&#xA;आगमस्य वेदादेः प्रामाण्यमभ्युपगच्छतां पुंसां समयानामिति सम्बन्धः ।&lt;br&gt;&#xA;यद्वा स्वागमप्रामाण्यवादिनामित्यर्थः ।&lt;br&gt;&#xA;ततश्च स्वागमप्रामाण्याभ्युपगमन्यायेन वेदादेरपि प्रामाण्यं तैरङ्गीकार्यमिति(रयित्वेतिर् (येति) भावः ।&lt;br&gt;&#xA;अथवाऽगमस्य वेदादेः प्रामाण्यवादिनां शिष्याणां व्यपेक्षयेति शेषः ।&lt;br&gt;&#xA;तथाच बौद्धाधिकरणान्तेन न विरोधः ।&lt;br&gt;&#xA;यद्यप्येतदनुपदमेव प्रदर्शयिष्यते, तथापि श्रोतृमनःसमाधानार्थमुक्तमिति ।&lt;br&gt;&#xA;&lt;em&gt;७,२१&lt;/em&gt;&lt;br&gt;&#xA;ननु चानाद्यनन्तकाले ऽनुच्छेदेन प्रवर्तमानानां समयानां न भ्रान्त्यादिमूलत्वमुचितम् ।&lt;br&gt;&#xA;नहि तथाविधस्योन्मत्तवाक्यादेरनाद्यन्तकाले ऽनुवृत्तिरस्ति ।&lt;br&gt;&#xA;तदयं प्रयोगः ।&lt;br&gt;&#xA;साङ्खयादिसमयाः प्रमाणभूता, न भ्रान्त्यादि(न्ति)मूला वा, सर्वदानुवर्तमानत्वात्, महाजनपरिगृहीतत्वात्(वा), वेदवदिति ।&lt;br&gt;&#xA;तथाच वक्ष्यमाणस्य तर्कादेर्बाधितविषयत्वमिति ।&lt;br&gt;&#xA;मैवम् ।&lt;br&gt;&#xA;किमत्र सर्वेषामपि समयानां प्रामाण्यादिकं साध्यमुतैकस्य ।&lt;br&gt;&#xA;नाद्यः ।&lt;br&gt;&#xA;परस्परविरुद्धानां प्रामाण्यादिसाधने वस्तुविकल्पापत्त्या बाधितविषयत्वात् ।&lt;br&gt;&#xA;परस्परप्रतिक्षेपरूपत्वेन सत्प्रतिपक्षत्वाच्च ।&lt;br&gt;&#xA;न द्वितीयः ।&lt;br&gt;&#xA;पक्षीकृतादन्यस्य प्रामाण्याद्यभ्युपगमे प्रगुक्तदोषानुषङ्गात् ।&lt;br&gt;&#xA;अनभ्युपगमे तत्रैव व्यभिचारात् ।&lt;br&gt;&#xA;वेदप्रामाण्याद्यभ्युपगमे प्रतिज्ञातार्थानुपपत्तिः ।&lt;br&gt;&#xA;अनभ्युपगमे च दृष्टान्तदोषः ।&lt;br&gt;&#xA;भवेदेवम् ।&lt;br&gt;&#xA;भ्रान्त्यादिमूलत्वे समाने सत्युन्मत्तवाक्ये ऽविद्यमानां अनाद्यनन्तकालानुवृत्तिरेतेषामेव तर्हि किन्निमित्तेति सुहृद्भावेन पृच्छन्तं&lt;br&gt;&#xA;प्रत्याहदौर्लभ्यादिति ।&lt;br&gt;&#xA;&lt;em&gt;७,२२&lt;/em&gt;&lt;br&gt;&#xA;दौर्लभ्याच्छुद्धबुद्धीनां बाहुल्यादल्पवेदिनाम् ।&lt;br&gt;&#xA;तामसत्वाच्च लोकस्य मिथ्याज्ञानप्रसक्तितः । मनुव्_२,२.५अद् ।&lt;br&gt;&#xA;न्यायसुधा-&lt;br&gt;&#xA;समयप्रवर्तकानां पुंसां दुराग्रहगृहीतत्वाद्वर्तन्ते समयाः सदा ।&lt;br&gt;&#xA;नैक्यमुन्मत्तवाक्ये विद्यते ।&lt;br&gt;&#xA;नन्वाग्रहे ऽपि किं कारणमित्यत उक्तम्विद्वेषादिति ।&lt;br&gt;&#xA;विद्वेषात् परमे तत्त्वे तत्त्ववेदिषु चानिशम् । मनुव्_२,२.५एफ़् ।&lt;br&gt;&#xA;न्यायसुधा-&lt;br&gt;&#xA;तर्हि द्वेषोत्पत्त्यनन्तरं प्रवर्तताम् ।&lt;br&gt;&#xA;कथं सदा इत्यत उक्तम्अनिशमिति ।&lt;br&gt;&#xA;ननु पुरुषार्थकामाः कथं (वि)द्वेषनिमित्तादाग्रहादन्यायं प्रवर्तयन्तीत्यत उक्तम्अनादीति ।&lt;br&gt;&#xA;अनादिवासनायोगादसुराणां बहुत्वतः ।&lt;br&gt;&#xA;दुराग्रहगृहीतत्वाद् वर्तन्ते समयाः सदा । मनुव्_२,२.६ ।&lt;br&gt;&#xA;न्यायसुधा-&lt;br&gt;&#xA;वासनावशात्तेभ्यस्तदेव रोचयत इति भावः ।&lt;br&gt;&#xA;नन्वनादिवासनापि बलवत्प्रयत्नेन कुतो न निवर्तत इत्यत उक्तम्असुराणामिति ।&lt;br&gt;&#xA;विपरीतप्रयत्नादिप्रेरकाणां बुद्धयाद्यभिमानिनामिति शेषः ।&lt;br&gt;&#xA;&lt;em&gt;७,२४&lt;/em&gt;&lt;br&gt;&#xA;ननु साधूनां विदुषां निवारणात्कुतो न निवर्तन्त इत्यत उक्तम्दौर्लभ्यादिति ।&lt;br&gt;&#xA;अल्पवेदिनां भ्रमाधिष्ठानस्वरूपमात्रविदां समयप्रवर्तकानाम् ।&lt;br&gt;&#xA;तर्हि राजादिर्लोको निवारयिष्यति इत्यत उक्तम्तामसत्वादिति ।&lt;br&gt;&#xA;तत एव कुपण्डितनिमित्तमिथ्याज्ञानप्रसक्तिश्च ।&lt;br&gt;&#xA;न चैतानि कारणानि स्वरूपतो ऽप्यनादौ वेदे सम्भवन्तीति ।&lt;br&gt;&#xA;यद्यप्येतत्पादान्ते वक्तव्यम्, तथाप्यत्र प्रसङ्गा(दा)गतं बुद्धिसमाधानायोक्तमिति ।&lt;br&gt;&#xA;&lt;em&gt;७,२५&lt;/em&gt;&lt;br&gt;&#xA;यद्येवं तर्ह्येतेषां सुदृढनिरूढानां समयानां सर्वथोत्सादनस्याशक्यत्वाद्वयर्थेयं निराकृतिरित्यत आहतथापीति ।&lt;br&gt;&#xA;तथापि शुद्धबुद्धीनामीशानुग्रहयोगिनाम् ।&lt;br&gt;&#xA;युयुक्तयस्तमो हन्युरागमानुगताः सदा । मनुव्_२,२.७ ।&lt;br&gt;&#xA;इति विद्यापतिः सम्यक् समयानां निराकृतिम् ।&lt;br&gt;&#xA;चकार &amp;hellip; । मनुव्_२,२.८अच् ।&lt;br&gt;&#xA;न्यायसुधा-&lt;br&gt;&#xA;यद्यपि कुसुमया न सर्वथा समुच्छेद्याः तथापि ।&lt;br&gt;&#xA;तमः अज्ञानम् ।&lt;br&gt;&#xA;सुयुक्तित्वस्य विवरणं सदाऽगमानुगता इति ।&lt;br&gt;&#xA;प्रमाणगृहीतव्याप्त्यादियुक्ताः तत्संवादयुक्ताश्च ।&lt;br&gt;&#xA;इति इत्येवमर्थम् ।&lt;br&gt;&#xA;एतदुक्तं भवति ।&lt;br&gt;&#xA;न साङ्खयादिसमयसमुच्छेदार्थो ऽयं प्रयत्नः, येनोक्तदोषः स्यात् ।&lt;br&gt;&#xA;किन्नाम केषाञ्चित्पुंसां तैस्तैः समयैराहिता(न)ज्ञानसंशयविपर्ययान् आगमसहिताभिर्युक्तिभिः तत्त्वज्ञानमुत्पाद्य अपनेतुमिति ।&lt;br&gt;&#xA;&lt;em&gt;७,२५फ़्.&lt;/em&gt;&lt;br&gt;&#xA;नन्वेतदप्ययुक्तम् ।&lt;br&gt;&#xA;अतिनिरूढनिबिडवासनानुबद्धमनाद्यज्ञानम् इदानीमेवोत्पन्नेन तत्त्वज्ञानेनापनीयत इति ।&lt;br&gt;&#xA;किन्तु तत्त्वज्ञानं परिभूय स्ववासनावशात्पुनरुद्भवति ।&lt;br&gt;&#xA;प्रवर्तयति च स्वोचितं कार्यमित्यत उक्तम्शुद्धबुद्धीनामिति ।&lt;br&gt;&#xA;यथार्थज्ञानस्वभावानां मोक्षयोग्यानाम् ।&lt;br&gt;&#xA;अयं भावः ।&lt;br&gt;&#xA;वक्ष्यते हि केचन चेतना मोक्षयोग्याः केचन नेति ।&lt;br&gt;&#xA;तत्र नायोग्यानामज्ञानमपनेतुमयरम्भः, किन्तु योग्यानामेव ।&lt;br&gt;&#xA;तेच विशुद्धविज्ञानस्वभावाः ।&lt;br&gt;&#xA;तथाच प्रमाणैरिदानीमेवोत्पन्नमपीदं मनोवृत्तित्वं तत्त्वज्ञानमन्तरङ्गभूतेन&lt;br&gt;&#xA;विशुद्धस्वरूपज्ञानेनोपोद्बलितं सत् बहिरङ्गमनाद्यपि सवासनमज्ञानं समूलघातं हन्ति ।&lt;br&gt;&#xA;स्वभावस्य सर्वतो ऽपि बलवत्त्वात् ।&lt;br&gt;&#xA;नचैवं प्रमाणवैयर्थ्यम् ।&lt;br&gt;&#xA;स्वभावस्य बाह्यप्रयत्नसचिवस्यैव कार्यकारित्वात् ।&lt;br&gt;&#xA;यथोक्तम्’विना यत्नं न हठो नापि कर्म’ इति ।&lt;br&gt;&#xA;किञ्च सर्वतो ऽपि बलीयानीश्वरानुग्रह इति तावत्सुप्रसिद्धम् ।&lt;br&gt;&#xA;अस्ति चासौ मोक्षयोग्येषु (जीवेषु) अनादित इति वक्ष्यते ।&lt;br&gt;&#xA;तथाच तत्सचिवमिदं वृत्तिज्ञानमज्ञानमतिनिरूढनिबिडवासनानुबद्धमनाद्यपि समूलकाषं कषत्येव ।&lt;br&gt;&#xA;अतो न व्यर्थेयं समयानां निराक्रियेति भावेनोक्तम्ईशानुग्रहयोगिनामिति ।&lt;br&gt;&#xA;नचैवं तत एवाविद्यानिवृत्तिर्भविष्यति किं तत्त्वज्ञानेनेति वाच्यम् ।&lt;br&gt;&#xA;ईश्वरानुग्रहस्य पुरुषप्रयत्नानुसारेणैव फलजननस्वाभाव्यात् ।&lt;br&gt;&#xA;तथाचोक्तम्’फलप्रदो वासुदेवः अखिलस्य’ इति ।&lt;br&gt;&#xA;अखिलस्य योग्यताकमर्प्रयत्नसाकल्यस्य न पुनरेकैकस्येत्यर्थः ।&lt;br&gt;&#xA;&lt;em&gt;७,३०&lt;/em&gt;&lt;br&gt;&#xA;यद्येवं साधूनां कुसुमयाहितमज्ञानमपनेतुं भगवान्समयानां निराकृतिं चकार, तदेयं ब्रह्मादिभिरनादर्तव्या स्यात् ।&lt;br&gt;&#xA;तेषु कुसुमयैरज्ञानस्यानाहितत्वेन प्रयोजनाभावात् ।&lt;br&gt;&#xA;तथाच’एवंविधानि सूत्राणि कृत्वा’ इत्यागमविरोध इत्यत आहनिजेति ।&lt;br&gt;&#xA;&amp;hellip; निजभक्तानां बुद्धिशाणत्वसिद्धये । मनुव्_२,२.८च्द् ।&lt;br&gt;&#xA;न्यायसुधा-&lt;br&gt;&#xA;कुसुमयैरनाहिताज्ञानानां ब्रह्मादीनां बुद्धिं युक्तीनां शाणत्वसिद्धये युक्तिशाणेन ज्ञानासेः अतिनैशित्यसिद्धयर्थमिति यावत् ।&lt;br&gt;&#xA;पूर्वेणैव सम्बन्धः ।&lt;br&gt;&#xA;कुसुमया(हिता)ज्ञाननिरसनप्रयोजनाभावे ऽपि ज्ञानवैशद्यप्रयोजनस्य विद्यमानत्वात्तैरिदमादरणीयमिति भावः ।&lt;br&gt;&#xA;। ओं रचनानुपपत्तेश्च नानुमानम् ओं ।&lt;br&gt;&#xA;तदेवं समर्थितः पादारम्भः ।&lt;br&gt;&#xA;तत्राद्याधिकरणे निरीश्वरसाङ्खयानां निराक्रियते ।&lt;br&gt;&#xA;नच तत्स्वरूपाज्ञाने दूषणं सुबोधं भवति इत्यतः तन्मतस्थितिं तावद्दर्शयतिचेतनेति ।&lt;br&gt;&#xA;रचनानुपपत्तेश् च नानुमानं । ब्ब्स्_२,२.१ ।&lt;br&gt;&#xA;चेतनाचेतनं तत्त्वद्वयमेव निरीश्वराः ।&lt;br&gt;&#xA;आहुस् &amp;hellip; । मनुव्_२,२.९अच् ।&lt;br&gt;&#xA;&lt;em&gt;७,३२&lt;/em&gt;&lt;br&gt;&#xA;न्यायसुधा-&lt;br&gt;&#xA;चेतनमचेतनं चेति द्वन्द्वैकवद्भावः ।&lt;br&gt;&#xA;आहुः सङ्खया इति शेषः ।&lt;br&gt;&#xA;ननु च विधान्तरासम्भवात्प्रामाणिकैस्तत्त्वद्वयमेव वक्तव्यम्, तत्किं तेषां वैषम्यमुच्यत इत्यत उक्तम्निरीश्वर इति ।&lt;br&gt;&#xA;ईश्वरमनभ्युपगम्य जीवजडात्मकं तत्त्वद्वयमेवाहुरित्यर्थः ।&lt;br&gt;&#xA;&lt;em&gt;७,३२फ़्.&lt;/em&gt;&lt;br&gt;&#xA;ननु साङ्खया मन्यन्ते ।&lt;br&gt;&#xA;सङ्क्षेपतस्तत्त्वस्य चतस्रो विधाः ।&lt;br&gt;&#xA;कश्चिदर्थः प्रकृतिरेव ।&lt;br&gt;&#xA;कश्चिदर्थो विकृतिरेव ।&lt;br&gt;&#xA;कश्चित्प्रकृतिविकृतिः ।&lt;br&gt;&#xA;कश्चितनुभयः ।&lt;br&gt;&#xA;तत्र सत्त्वरजस्तमसां साम्यावस्था प्रधानं प्रकृतिरेव ।&lt;br&gt;&#xA;सा हि विश्वस्य कार्यस्य मूलम् ।&lt;br&gt;&#xA;न त्वस्या मूलान्तरमस्ति ।&lt;br&gt;&#xA;महदहङ्कारतन्मात्राः सप्त प्रकृतिविकृतयः ।&lt;br&gt;&#xA;प्रकृतयो विकृतयश्चेति ।&lt;br&gt;&#xA;तथाहि ।&lt;br&gt;&#xA;महत्तत्त्वमहङ्कारस्य प्रकृतिः विकृतिश्च मूलप्रकृतेः ।&lt;br&gt;&#xA;एवमहङ्कारतत्त्वं तन्मात्राणामिन्द्रियाणां च प्रकृतिः विकृतिश्च महतः ।&lt;br&gt;&#xA;एवं पञ्च तन्मात्राणि (तत्त्वानि) भूतानामाकाशादीनां प्रकृतयो, विकृतयश्च अहङ्कारस्येति ।&lt;br&gt;&#xA;पञ्च भूतान्येकादशेन्द्रियाणीति षोडशको गणो विकृतिरेव ।&lt;br&gt;&#xA;यद्यपि पृथिव्यादीनामपि गोघटवृक्षादयो विकाराः, एवं तद्विकारभेदाः पयोबीजादयः, तेषां दध्यङ्कुरादयः ।&lt;br&gt;&#xA;तथापि गवादयो बीजादयो वा न पृथिव्यादिभ्यस्तत्त्वान्तरम् ।&lt;br&gt;&#xA;स्थूलतेन्द्रियग्राह्यतासाम्यात् ।&lt;br&gt;&#xA;तत्त्वोपादानत्वं च प्रकृतित्वमिह विवक्षितमिति ।&lt;br&gt;&#xA;पुरुषस्त्वनुभयो न प्रकृतिर्नापि विकृतिः ।&lt;br&gt;&#xA;तदेवं विस्तरतः पञ्चविंशति तत्त्वानि ।&lt;br&gt;&#xA;यथोक्तम् ।&lt;br&gt;&#xA;‘मूलप्रकृतिविकृतिर्महदाद्याः प्रकृतिविकृतयः सप्त ।&lt;br&gt;&#xA;षोडशकस्तु विकारो न पृकृतिर्न विकृतिः पुरुषः’ इति ।&lt;br&gt;&#xA;तत्कथमुच्यते तत्त्वद्वयमेवाहुरिति, आहतदिति ।&lt;br&gt;&#xA;&amp;hellip; तत् पञ्चपञ्चत्वविभागस्थमचेतनम् ।&lt;br&gt;&#xA;चेतनं &amp;hellip; । मनुव्_२,२.९च्ए ।&lt;br&gt;&#xA;न्यायसुधा-&lt;br&gt;&#xA;पञ्च च ते पञ्चतश्च (पञ्चपञ्चतः) तेषां भावः पञ्चपञ्चत्वम् ।&lt;br&gt;&#xA;स चासौ विभागश्च ।&lt;br&gt;&#xA;तेनोपलक्षितं तिष्ठतीति पञ्चपञ्चत्वविभागस्थम् ।&lt;br&gt;&#xA;तत् चेतनमचेतनं च तत्त्वद्वयमेव, सङ्क्षेपतः चतुर्विधम्, विस्तरतः पञ्चविंशतिप्रभेदमाहुरित्यतो न विरोधः ।&lt;br&gt;&#xA;ननु चेतनमचेतनं चासङ्खयातं प्रत्यक्षादिप्रमाणैरुपलभमानाः कथमेवमाहुरित्यत आहतदिति ।&lt;br&gt;&#xA;&amp;hellip; तदसङ्खयातं &amp;hellip; । मनुव्_२,२.९ए ।&lt;br&gt;&#xA;न्यायसुधा-&lt;br&gt;&#xA;तदित्युभयपरामर्शः ।&lt;br&gt;&#xA;उपाधिक्रोडीकारेण पञ्चविंशतिप्रभेदं वदन्तो ऽप्यवान्तरभेदेन तत्त्वद्वयमसङ्खयातमाहुरित्यर्थः ।&lt;br&gt;&#xA;&lt;em&gt;७,३७&lt;/em&gt;&lt;br&gt;&#xA;चेतनानामचेतनानां च प्रत्येकमसङ्खयातत्वसाम्ये ऽपि नोभयोर्भिन्नत्वेन साम्यम् ।&lt;br&gt;&#xA;किं तर्हीत्यत आहभिन्नमिति ।&lt;br&gt;&#xA;&amp;hellip; भिन्नमन्यद् लयं भवेत् । मनुव्_२,२.९फ़् ।&lt;br&gt;&#xA;&lt;em&gt;७,३८&lt;/em&gt;&lt;br&gt;&#xA;न्यायसुधा-&lt;br&gt;&#xA;चेतनमिति शेषः ।&lt;br&gt;&#xA;चेतनं परस्परतो भिन्नमाहुः ।&lt;br&gt;&#xA;यथोक्तम् ।&lt;br&gt;&#xA;‘जननमरणकारणानां प्रतिनियमादयुगपत्प्रवृत्तेश्च ।&lt;br&gt;&#xA;पुरुषबहुत्वं सिद्धं त्रैगुण्यविपर्ययाच्च’ इति ।&lt;br&gt;&#xA;अन्यत् चेतनात्, अचेतनं भिदोज्खितमाहुः ।&lt;br&gt;&#xA;&lt;em&gt;७,३९&lt;/em&gt;&lt;br&gt;&#xA;नन्वीश्वरानभ्युपगमे कस्यापि प्रवृत्त्यनुपपत्तेः, सर्गाद्यसम्भवादीश्वराख्यं तृतीयं तत्त्वमङ्गीकरणीयम् ।&lt;br&gt;&#xA;तत्कथं नाङ्गीकुर्वन्तीत्यत आहअचेतनस्येति ।&lt;br&gt;&#xA;&lt;em&gt;७,४०&lt;/em&gt;&lt;br&gt;&#xA;अचेतनस्य कर्तृत्वं स्वातन्त्र्येण निगद्यते । मनुव्_२,२.१०अब् ।&lt;br&gt;&#xA;न्यायसुधा-&lt;br&gt;&#xA;निगद्यते साङ्खयैरिति शेषः ।&lt;br&gt;&#xA;तथाहि ।&lt;br&gt;&#xA;चेतनः सङ्घातपरार्थत्वादिहेसिद्धः ।&lt;br&gt;&#xA;अचेतनं च व्यक्तं प्रत्यक्षादिसिद्धम् अव्यक्तं च कारणकार्यविभागादिहेतुसिद्धम् ।&lt;br&gt;&#xA;नचैवमनन्यथासिद्धमीश्वरे प्रमाणमस्ति ।&lt;br&gt;&#xA;अचेतनस्यैव प्रधानस्य कर्तृत्वेन सर्गाद्युपपत्तेरदृष्टेश्वरकल्पनानुपपत्तेरिति मन्यन्त इति ।&lt;br&gt;&#xA;नन्वचेतनं चेतनानधिष्ठितं क्वपि न प्रवृत्तिमदुपलब्धम् ।&lt;br&gt;&#xA;ततः प्रधानस्याधिष्ठात्रेश्वरेण भाव्यमित्यत उक्तम्स्वातन्त्र्येणेति ।&lt;br&gt;&#xA;चेतनाधिष्ठानेन विनेत्यर्थः ।&lt;br&gt;&#xA;त(य)थोक्तम् ।&lt;br&gt;&#xA;‘वत्सविवृद्धिनिमित्तं क्षीरस्य यथा प्रवृत्तिरज्ञस्य ।&lt;br&gt;&#xA;पुरुषस्य विमोक्षनिमित्तं यथा प्रवृत्तिः प्रधानस्य’ इति ।&lt;br&gt;&#xA;&lt;em&gt;७,४४&lt;/em&gt;&lt;br&gt;&#xA;अन्यद्भिदोज्खितमित्युक्तम् ।&lt;br&gt;&#xA;तदसत् ।&lt;br&gt;&#xA;अचेतनानामपि चेतनवत्परस्परतो भेदस्य प्रत्यक्षादिसिद्धत्वादित्यत आहपरस्परेति ।&lt;br&gt;&#xA;परस्परविभेदश्च कार्याणामालयं भवेत् । मनुव्_२,२.१०च्द् ।&lt;br&gt;&#xA;न्यायसुधा-&lt;br&gt;&#xA;आलयं प्रलयपर्यन्तम् ।&lt;br&gt;&#xA;कार्याणां परस्परविभेदश्च भवेदिति निगद्यते तैः ।&lt;br&gt;&#xA;&lt;em&gt;७,४५&lt;/em&gt;&lt;br&gt;&#xA;एतदुक्तं भवति ।&lt;br&gt;&#xA;कार्यं तावत्कारणव्यापारात्प्रागपि सत् ।&lt;br&gt;&#xA;असदकरणात् ।&lt;br&gt;&#xA;असच्चेत् कारणव्यापारात्पूर्वं नास्य सत्त्वं कर्तुं शक्यम् ।&lt;br&gt;&#xA;नहि नीलं शिल्पिसहस्रेणापि पीतं शक्यं कर्तुम् ।&lt;br&gt;&#xA;किञ्च कार्येण सम्बद्धं कारणं कार्यस्य जनकम्, असम्बद्धं वा ।&lt;br&gt;&#xA;आद्ये त्वसता सम्बन्धानुपपत्तेः सत्त्वमङ्गीकार्यम् ।&lt;br&gt;&#xA;न द्वितीयः ।&lt;br&gt;&#xA;असम्बद्धत्वाविशेषेण सर्वस्मात्सर्वसम्भवापत्तेः ।&lt;br&gt;&#xA;असम्बद्धत्वे ऽपि कारणं तदेवं करोति यत्र शक्तमतो नातिप्रसङ्ग इति चेत् ।&lt;br&gt;&#xA;सा शक्तिः शक्यविषया वा स्यात्सवर्त्र वा ।&lt;br&gt;&#xA;सर्वत्र चेत्सैवाव्यवस्था ।&lt;br&gt;&#xA;आद्ये त्वसति शक्ये कथं तद्विषया स्यादिति सदेव कार्यम् ।&lt;br&gt;&#xA;नच कारणादन्यत्कार्यं सदुपलभ्यत इति कार्यकारणयोरभेदो ऽङ्गीकरणीयः ।&lt;br&gt;&#xA;किञ्च न पटस्तन्तुभ्यो भिद्यते तन्तुधर्मत्वात्, यद्यतो भिद्यते तत्तस्य धर्मो न भवति, यथा गौरश्वस्य ।&lt;br&gt;&#xA;उपादानोपादेयभावाच्च ।&lt;br&gt;&#xA;ययोरर्थान्तरत्वं न तयोरुपादानोपादेयभावो, यथा घटपटयोः ।&lt;br&gt;&#xA;संयोगाप्राप्त्यभावाच्च ।&lt;br&gt;&#xA;अर्थान्तरत्वे हि संयोगो दृष्टो यथा कुण्डबदरयोः ।&lt;br&gt;&#xA;अप्राप्तिर्वा यथा हिमवद्विन्ध्ययोः ।&lt;br&gt;&#xA;नचेह संयोगाप्राप्ती ।&lt;br&gt;&#xA;तस्मान्नार्थान्तत्वम् ।&lt;br&gt;&#xA;गुरुत्वान्तरकार्यस्यावनतिभेदस्याग्रहणाच्च ।&lt;br&gt;&#xA;एवञ्च कार्याणां परस्परं भेदे ऽपि स्वस्वकारणैरभेदात्क्रमेण महाप्रलये मूलकारणभावं गतानामभेद एव,&lt;br&gt;&#xA;इत्येनेनाभिप्रायेणान्यद्भिदोज्खितमित्युक्तमिति ।&lt;br&gt;&#xA;तच्चोक्तम्’असदकरणादुपादानग्रहणात्सर्वसम्भवाभावात् ।&lt;br&gt;&#xA;शक्तस्य शक्यकरणात्कारणाभावाच्च सत्कार्यम्’ इति ।&lt;br&gt;&#xA;&lt;em&gt;७,४८&lt;/em&gt;&lt;br&gt;&#xA;तेष्वपि मतभेदमाहभोक्तृतामिति ।&lt;br&gt;&#xA;भोक्तृणां चेतनस्याहुः केचित् तामपि नापरे । मनुव्_२,२.११अब् ।&lt;br&gt;&#xA;न्यायसुधा-&lt;br&gt;&#xA;सर्वे ऽपि साङ्खयाः पुरुषस्य कर्तृत्वं नानुमन्यन्ते ।&lt;br&gt;&#xA;क्रियावेशो हि कर्तृत्वम् ।&lt;br&gt;&#xA;न चात्मनः परिस्पन्दलक्षणा क्रियोपपद्यते ।&lt;br&gt;&#xA;सर्वगतत्वात् ।&lt;br&gt;&#xA;नापि प्रयत्नलक्षणा ।&lt;br&gt;&#xA;तस्याः अन्तःकरणवृत्तित्वात् ।&lt;br&gt;&#xA;नच विक्रियालक्षणा ।&lt;br&gt;&#xA;निर्विकारत्वात् ।&lt;br&gt;&#xA;यथोक्तम् ।&lt;br&gt;&#xA;‘तस्माच्च विपर्यासात्सिद्धं साक्षित्वमस्य पुरुषस्य ।&lt;br&gt;&#xA;कैवल्यं माध्यस्थ्यं द्रष्टृत्वमकर्तृभावश्च’ इति ।&lt;br&gt;&#xA;तत्र केचिच्चेतनस्य भोक्तृतामाहुः ।&lt;br&gt;&#xA;यथा भोक्तृभावादिति ।&lt;br&gt;&#xA;अपरे तामपि नाहुः ।&lt;br&gt;&#xA;यथा’तस्मान्न बध्यते न मुच्यते नापि संसरति कश्चित् ।&lt;br&gt;&#xA;बध्यते संसरति मुच्यते च नानाश्रया प्रकृतिः’ इति ।&lt;br&gt;&#xA;&lt;em&gt;७,५१&lt;/em&gt;&lt;br&gt;&#xA;ननु कर्तृताभावे भोक्तृत्वमपि कथम् ।&lt;br&gt;&#xA;तस्यापि क्रियावेशात्मकत्वादित्यत आहस्वरूपेति ।&lt;br&gt;&#xA;स्वरूपचैतन्यबलात् स्वप्रकाशाच्च भोगिताम् । मनुव्_२,२.११च्द् ।&lt;br&gt;&#xA;न्यायसुधा-&lt;br&gt;&#xA;सुखदुःखाद्यनुभवितृत्वं हि भोक्तृत्वमाहुरित्यत उक्तम्स्वप्रकाशादिति ।&lt;br&gt;&#xA;सुखाद्यनुभवितृत्वस्य स्वप्रतीतिसिद्धत्वादित्यर्थः ।&lt;br&gt;&#xA;यथाऽह ।&lt;br&gt;&#xA;भोक्तृत्वयोग्यता च पुरुषस्य चैतन्यमिति ।&lt;br&gt;&#xA;नचैवं कर्तृत्वमप्यङ्गीकर्तुमुचितम् ।&lt;br&gt;&#xA;उपपत्तिबाधितत्वेन कर्तृत्वप्रतीतेरध्यासरूपत्वात् ।&lt;br&gt;&#xA;&lt;em&gt;७,५२&lt;/em&gt;&lt;br&gt;&#xA;नन्वेवं तर्हि प्रतीतिसिद्धं भोक्तृत्वमपरे कथं नाभ्युपयन्तीत्यत आहप्रकृतेश्चेति ।&lt;br&gt;&#xA;प्रकृतेश्च स्वरूपस्य विवेकाग्रहमेव तु ।&lt;br&gt;&#xA;अभोगवादिनो भोगमाहुर् &amp;hellip; । मनुव्_२,२.१२अच् ।&lt;br&gt;&#xA;न्यायसुधा-&lt;br&gt;&#xA;भोगं भोगव्यवहारकारणम् ।&lt;br&gt;&#xA;अयं तेषामाशयः ।&lt;br&gt;&#xA;भोक्तृत्वं हि न पुरुषस्य स्वभावः ।&lt;br&gt;&#xA;अपवर्गाभावप्रसङ्गात् ।&lt;br&gt;&#xA;आगन्तुकं तु नोपपद्यते ।&lt;br&gt;&#xA;अपरिणामित्वात् ।&lt;br&gt;&#xA;अतः कर्तृत्वमिव भोक्तृत्वमप्यात्मनो न शक्यमङ्गीकर्तुम् ।&lt;br&gt;&#xA;नच प्रतीतिविरोधः ।&lt;br&gt;&#xA;प्रतीतेरभावात् ।&lt;br&gt;&#xA;व्यवहार एव हि केवलं भोक्ताऽत्मेति ।&lt;br&gt;&#xA;स च कर्तृत्वव्यवहारवत्प्रकृतिपुरुषविवेकाग्रहमात्रनिबन्धन इति ।&lt;br&gt;&#xA;&lt;em&gt;७,५३&lt;/em&gt;&lt;br&gt;&#xA;स्यादेतत् ।&lt;br&gt;&#xA;येषां पुरुषो भोक्ता तेषां मोक्षाभावः स्यात् ।&lt;br&gt;&#xA;प्रकृतिसंयोगनिमित्तो हि पुरुषस्य भोगस्तैरङ्गीक्रियते ।&lt;br&gt;&#xA;‘पुरुषस्य दर्शनार्थं कैवल्यार्थं तथा प्रधानस्य ।&lt;br&gt;&#xA;पङ्ग्वन्धवदुभयोरपि संयोगस्तत्कृतः सर्गः’ इति वचनात् ।&lt;br&gt;&#xA;नच प्रकृतिपुरुषसंयोगः कदाप्यपैति येन पुरुषस्य मोक्षः स्यादित्यत आहभेदग्रहादिति ।&lt;br&gt;&#xA;&amp;hellip; भेदग्रहात् तयोः । मनुव्_२,२.१२द् ।&lt;br&gt;&#xA;भोगिनां मुक्तिरुद्दिष्टा &amp;hellip; । मनुव्_२,२.१३अ ।&lt;br&gt;&#xA;न्यायसुधा-&lt;br&gt;&#xA;तयोः प्रकृतिपुरुषयोः भोगिनां पुरुषस्य भोगमभ्युपगच्छतां मते ।&lt;br&gt;&#xA;अयमभिसन्धिस्तेषाम् ।&lt;br&gt;&#xA;प्रकृतिसंयोगो हि पुरुषस्य न केवलं भोगार्थः ।&lt;br&gt;&#xA;किन्नामापवर्गार्थश्च ।&lt;br&gt;&#xA;तत्र विवेकाग्रहसचिवो भोगाय भवति ।&lt;br&gt;&#xA;विवेकग्रहे चापवर्गाय ।&lt;br&gt;&#xA;करोतु नाम पौनःपुन्येन शब्दाद्युपभोगं प्रकृतिः ।&lt;br&gt;&#xA;अनया विवेकख्यातिरकृतेति ।&lt;br&gt;&#xA;कृतविवेकख्यातिस्तु न शब्दाद्युपभोजयति ।&lt;br&gt;&#xA;अविवेकख्यातिनिबन्धनो हि तदुपभोगो, निबन्धनाभावे न भवितुमर्हति ।&lt;br&gt;&#xA;तच्चोक्तम्’दृष्टा मयेत्युपेक्षक एको, दृष्टाहमित्युपरमत्यन्ता ।&lt;br&gt;&#xA;सति संयोगो ऽपि तयोः प्रयोजनं नास्ति सर्गस्य इति ।&lt;br&gt;&#xA;तथा’रङ्गस्य दर्शयित्वा निवर्तते नर्तकी यथा नृत्तात् ।&lt;br&gt;&#xA;पुरुषस्य तथाऽत्मानं प्रकाश्य विनिवर्तते प्रकृतिः’ इति ।&lt;br&gt;&#xA;नच निवृत्तापि पुनः प्रवत्स्यर्तीति शङ्कनीयम् ।&lt;br&gt;&#xA;प्रयोजनाभावात् ।&lt;br&gt;&#xA;उक्तं च’प्रकृतेः सुकुमारतरं न किञ्चिदस्तीति मे मतिर्भवति ।&lt;br&gt;&#xA;तस्यापि स्वेनैव निवृत्तेः ।&lt;br&gt;&#xA;&lt;em&gt;७,५६&lt;/em&gt;&lt;br&gt;&#xA;ननु च येषां मते पुरुषस्य भोग एव नास्ति तेषां कथं मोक्षः ।&lt;br&gt;&#xA;बन्धाभावात् ।&lt;br&gt;&#xA;तथाच योगानुशासनवैयर्थ्यमित्यत आहस एवेति ।&lt;br&gt;&#xA;&amp;hellip; स एवाभोगवादिनाम् । मनुव्_२,२.१३ब् ।&lt;br&gt;&#xA;न्यायसुधा-&lt;br&gt;&#xA;स भेदग्रह एव मुक्तिरुद्धिष्या ।&lt;br&gt;&#xA;भेदाग्रहनिबन्धनो भ्रम एव हि बन्धः ।&lt;br&gt;&#xA;स च भेदग्रहे सति निवर्तते सैव मुक्तिः ।&lt;br&gt;&#xA;न त्वपरास्तीत्यतः स एवेत्युक्तम् ।&lt;br&gt;&#xA;न पुनर्भेदग्रह एव मुक्तिः ।&lt;br&gt;&#xA;तस्यापि निवर्तनीयत्वात् ।&lt;br&gt;&#xA;नापि विवेकख्यातिमित्युक्तत्वादिति ।&lt;br&gt;&#xA;&lt;em&gt;७,५७&lt;/em&gt;&lt;br&gt;&#xA;एवमुपन्यस्तं मतमधुना निरसनीयम् ।&lt;br&gt;&#xA;तत्र सूत्रकृता क्रमविवक्षित्वा’रचनानुपपत्तेश्च नानुमानम्’ इति प्रथमं परपक्षोपालम्भं विधायानन्तरं’प्रवृत्तेश्च’ इति स्वपक्षसाधनं विहितम् ।&lt;br&gt;&#xA;भाष्यकारस्तु साधकप्रमाणस्य तत्त्वप्रतिपत्त्यन्तरङ्गत्वेन तदुपन्यासस्य प्राथम्यं परपक्षनिरासाय तस्थैयर्हेतोर्बहिरङ्गत्वेन&lt;br&gt;&#xA;तदुपन्यास्यानन्तर्यमिति क्रममपि ग्राहयिष्यन् व्यत्ययेन व्याचक्षाणः प्रवृत्तेश्चेति सूत्रस्य पातनिकार्थमाहईशस्येति ।&lt;br&gt;&#xA;ईशस्यासङ्ग्रहादेव न युक्तौ तावुभावपि । मनुव्_२,२.१३च्द् ।&lt;br&gt;&#xA;न्यायसुधा-&lt;br&gt;&#xA;असङ्ग्रहात् अनभ्युपगमात् ।&lt;br&gt;&#xA;एवेत्यस्य दोषस्योल्बणत्वं सूचयति ।&lt;br&gt;&#xA;तावुभापि पुरुषस्य भोक्तृत्वाभोक्तृत्वपक्षौ ।&lt;br&gt;&#xA;&lt;em&gt;७,५८&lt;/em&gt;&lt;br&gt;&#xA;नन्वप्रामाणिकस्येश्वरस्यानभ्युपगमे कथमयुक्तत्वमित्यतः प्रवृत्तेश्चेति सूत्रार्थतयेश्वरे प्रमाणमाहचेतनेति ।&lt;br&gt;&#xA;चेतनेच्छानुसारेण यदा दृष्टः पटोद्भवः ।&lt;br&gt;&#xA;एतादृशत्वमन्यस्य वस्तुत्वात् केन वार्यते । मनुव्_२,२.१४ ।&lt;br&gt;&#xA;&lt;em&gt;७,५९&lt;/em&gt;&lt;br&gt;&#xA;न्यायसुधा-&lt;br&gt;&#xA;यदा यस्मात् ।&lt;br&gt;&#xA;तस्मादिति लभ्यते ।&lt;br&gt;&#xA;एतादृशत्वं पटवच्चेतनेच्छानुसारेणोद्भूतत्वम् ।&lt;br&gt;&#xA;अन्यस्य महदादेः, वस्तुत्वात् कार्यत्वादनुमीयमानमिति शेषः ।&lt;br&gt;&#xA;केन इत्याक्षेपे ।&lt;br&gt;&#xA;अयमत्र प्रयोगः ।&lt;br&gt;&#xA;महदादिकं चेतनेच्छाधीनोत्पत्तिकं कार्यत्वात्पटवदिति ।&lt;br&gt;&#xA;यद्वा महदाद्युद्भवः चेतनेच्छाधीन उद्भवत्वात्पटोद्भववदिति प्रयोक्तव्यम् ।&lt;br&gt;&#xA;प्रयोगद्वयसूचनाय पटोद्भव दृष्टान्तमुक्त्वा वस्तुत्वादिति हेतुमाह ।&lt;br&gt;&#xA;एवमुक्तावुपलक्षणत्वं हि उभयत्र ज्ञायेत ।&lt;br&gt;&#xA;उपलक्षणं चैतत् ।&lt;br&gt;&#xA;महदाद्युपादानं चेतनमधिष्ठितं उपादानत्वात्तन्तुवदित्याद्यपि द्रष्टव्यम् ।&lt;br&gt;&#xA;नचान्यश्चेतनस्तथा भवितुमर्हतीति सर्वातिशयी पुरुष ईश्वर एव सिद्धयतीति ।&lt;br&gt;&#xA;व्यास(२१)&lt;br&gt;&#xA;&lt;em&gt;७,६१&lt;/em&gt;&lt;br&gt;&#xA;स्यादेतत् ।&lt;br&gt;&#xA;महदादिकं न तावत्प्रत्यक्षसिद्धम् ।&lt;br&gt;&#xA;अव्यक्तत्वात् ।&lt;br&gt;&#xA;अतः साङ्खयाचार्यवचनात् तत्प्रयुक्तानुमानाद्वा तदवगमो ऽभ्युपगन्तव्यः ।&lt;br&gt;&#xA;तैश्चानेवंविधमेव तदुक्तमनुमितं चेति बाधः ।&lt;br&gt;&#xA;अन्यथाऽश्रयासिद्धिरिति ।&lt;br&gt;&#xA;मैवम् ।&lt;br&gt;&#xA;वेदतस्तदवगमात् ।&lt;br&gt;&#xA;उक्तं हीदम्’अजामेकाम्’ इत्यादिश्रुतिः प्रधानमपि प्रतिपादयतीति ।&lt;br&gt;&#xA;ननु पुरुषश्चेतनो नान्तःकरणम् ।&lt;br&gt;&#xA;इच्छा चान्तःकरणधर्मो न चेतनस्याविकारस्य ।&lt;br&gt;&#xA;अतः अप्रसिद्धविशेषणता बाधो वा ।&lt;br&gt;&#xA;पटादेरप्येवम्भावाभावाद्दृष्टान्तस्य साध्यवैकल्यं चेति चेन्न ।&lt;br&gt;&#xA;आत्मन एवेच्छावत्त्वस्य वक्ष्यमाणत्वात् ।&lt;br&gt;&#xA;&lt;em&gt;७,६३&lt;/em&gt;&lt;br&gt;&#xA;तथाप्युद्भवो नामोत्पत्तिरभिव्यक्तिर्वा ।&lt;br&gt;&#xA;नाद्यः ।&lt;br&gt;&#xA;प्रथमप्रयोगे ऽप्रसिद्धविशेषणत्वात् ।&lt;br&gt;&#xA;दृष्टान्तस्य साध्यविकलत्वाच्च ।&lt;br&gt;&#xA;द्वितीये चाश्रयासिद्धेः ।&lt;br&gt;&#xA;मया सत्कार्यवादस्य अभ्युपगतत्वात् ।&lt;br&gt;&#xA;द्वितीये ऽप्येत एव दोषाः ।&lt;br&gt;&#xA;त्वया व्यक्त्यनभ्युपगमादिति चेन्न ।&lt;br&gt;&#xA;असत्कार्यवादस्य साधितत्वात् ।&lt;br&gt;&#xA;सत्कार्यवादे प्रमाणाभावाच्च ।&lt;br&gt;&#xA;असदकरणादित्यादिभिश्च किं कार्यस्य प्राक्करणव्यापारात्सत्त्वमात्रं साध्यम् उतात्यन्तसत्त्वम् ।&lt;br&gt;&#xA;आद्ये सिद्धसाधनम् ।&lt;br&gt;&#xA;सदसत्त्वाभ्युपगमात् ।&lt;br&gt;&#xA;द्वितीये त्वसदकरणादितिवत्सदकरणादित्यपि समानम् ।&lt;br&gt;&#xA;नहि सन्नात्मा केनचित्क्रियते ।&lt;br&gt;&#xA;&lt;em&gt;७,६६&lt;/em&gt;&lt;br&gt;&#xA;नन्वसतः कथं कर्मत्वम् ।&lt;br&gt;&#xA;सतः कथं कार्यत्वमित्यपि समानम् ।&lt;br&gt;&#xA;अनेन घटो जायत इत्यपि प्रत्युक्तम् ।&lt;br&gt;&#xA;तर्हि घटं करोतीत्यादेः को ऽर्थः ।&lt;br&gt;&#xA;मृत्तिकां घटीकरोतीति ।&lt;br&gt;&#xA;मृत्तिका घटीभवतीति ।&lt;br&gt;&#xA;असदुत्पत्तौ खरविषाणमपि कुतो नोत्पद्यत इति चेत् ।&lt;br&gt;&#xA;तदात्मकस्योपादानस्याभावादिति ब्रूमः ।&lt;br&gt;&#xA;अन्यथा सत उत्पत्तावात्मापि कुतो नोत्पद्यत इति समानम् ।&lt;br&gt;&#xA;&lt;em&gt;७,६९&lt;/em&gt;&lt;br&gt;&#xA;य(द)द्यपि कार्येण कारणं सम्बद्धं तदुपजनयति उतासम्बद्धमेवेति पृष्टम् ।&lt;br&gt;&#xA;तत्र कारणशब्देनोपादानं वा विवक्षितं निमित्तं वा ।&lt;br&gt;&#xA;आद्ये जनयतीत्येव नेष्यते ।&lt;br&gt;&#xA;किन्तु निमित्तकारणानि तत् कार्यतां नयन्ति ।&lt;br&gt;&#xA;द्वितीये तु कार्याकारेणासम्बद्धं कारणाकारेण सम्बद्धमित्युत्तरम् ।&lt;br&gt;&#xA;अत एव नातिप्रसङ्गः ।&lt;br&gt;&#xA;शक्तिश्च कारणानां सदसद्विषया ।&lt;br&gt;&#xA;अन्यथा निर्विषयत्वापातात् ।&lt;br&gt;&#xA;नहि सत् कर्तुं शक्यं भवति ।&lt;br&gt;&#xA;&lt;em&gt;७,७०&lt;/em&gt;&lt;br&gt;&#xA;यच्च तन्तुपटयोरभेदानुमानं तत्राभेदमात्रसाधने सिद्धसाध(नम्)नत्वम् ।&lt;br&gt;&#xA;भेदाभेदाङ्गीकारात् ।&lt;br&gt;&#xA;अत्यन्ताभेदसाधने तन्तुधर्मत्वं तावदसिद्धम् ।&lt;br&gt;&#xA;नहि स्वयमेव स्वस्य धर्मो भवति ।&lt;br&gt;&#xA;नहि उपचारो ऽनुमानप्रवृत्तेरङ्गम् ।&lt;br&gt;&#xA;अतिप्रसङ्गात् ।&lt;br&gt;&#xA;कथं च तन्तुधर्मत्वं पटस्य ।&lt;br&gt;&#xA;तन्तुविशेषणत्वमिति चेन्न ।&lt;br&gt;&#xA;पुरुषादिविशेषणे दण्डादौ व्यभिचारात् ।&lt;br&gt;&#xA;तदाश्रितत्वमिति चेन्न ।&lt;br&gt;&#xA;अभेदेनासिद्धिप्रसङ्गात् ।&lt;br&gt;&#xA;कुण्डबदरादौ व्यभिचाराच्च ।&lt;br&gt;&#xA;तदात्मकत्वमिति चेन्न ।&lt;br&gt;&#xA;साध्यविशिष्टत्वापत्तेः ।&lt;br&gt;&#xA;अभेदेन भेदाभावः साध्यत इति चेन्न ।&lt;br&gt;&#xA;भेदाभावातिरिक्तस्याभेदस्य अनभ्युपगमात् ।&lt;br&gt;&#xA;अभ्युपगमो ऽपि बाधात् ।&lt;br&gt;&#xA;एवमुपादानोपादेयभावो ऽप्यसिद्ध एव ।&lt;br&gt;&#xA;नहि स्वयमेवोपादनमुपादेयं चेति युक्तम् ।&lt;br&gt;&#xA;करणत्वकर्मत्वयोर्भेदनियतत्वात् ।&lt;br&gt;&#xA;संयोगाप्राप्त्यभावश्चात्यन्तभेदाभावादुपपत्स्यते ।&lt;br&gt;&#xA;गुरुत्वान्तरकार्यादर्शनं चाभेदाङ्गीकारेण भविष्यति ।&lt;br&gt;&#xA;&lt;em&gt;७,७३&lt;/em&gt;&lt;br&gt;&#xA;एतेन कार्यत्वमभूत्वाभावित्वं चेदसिद्धमस्माकम् ।&lt;br&gt;&#xA;अभिव्यक्तिधर्मकत्वं चेद्युष्माकमिति च निरस्तम् ।&lt;br&gt;&#xA;तदिदमुक्तङ्केन वार्यत इति ।&lt;br&gt;&#xA;तदेवं पटाद्युत्पत्तौ चेतनस्य कुविन्दादेः प्रवृत्तेरुपलम्भात्तद्दृष्टान्तेन महदाद्युत्पत्तेरपि चेतनेच्छाधीनत्वमित्येवं स्वपक्षं प्रसाध्य&lt;br&gt;&#xA;परपक्षनिरासार्थं रचनानुपपत्तेश्च नानुमानमिति सूत्रं व्याख्यातुं पीठमारचयतिनचेति ।&lt;br&gt;&#xA;नच काचित् प्रमोक्तार्थे &amp;hellip; । मनुव्_२,२.१५अ ।&lt;br&gt;&#xA;&lt;em&gt;७,७४&lt;/em&gt;&lt;br&gt;&#xA;न्यायसुधा-&lt;br&gt;&#xA;न केवलमस्मन्मते प्रमाणसद्भावः ।&lt;br&gt;&#xA;किन्तु साङ्खयोक्तार्थे प्रधानस्य स्वातन्त्र्येण जगत्कारणत्वे किमपि प्रमाणं नास्ति ।&lt;br&gt;&#xA;तथाहि ।&lt;br&gt;&#xA;किमत्र प्रत्यक्षं प्रमाणं स्यादुत आगमो ऽथवानुमानं वा ।&lt;br&gt;&#xA;नाद्यः ।&lt;br&gt;&#xA;तद्धयस्मदादीनां वा योगिनां वा ।&lt;br&gt;&#xA;न प्रथमः ।&lt;br&gt;&#xA;अस्यार्थस्यातीन्द्रियत्वात् ।&lt;br&gt;&#xA;न द्वितीयः ।&lt;br&gt;&#xA;असिद्धेः ।&lt;br&gt;&#xA;नहि एवं योगिनः पश्यन्तीत्यस्माकं प्रमाणमस्ति ।&lt;br&gt;&#xA;नाप्यागमः ।&lt;br&gt;&#xA;स ह्यपौरुषेयः पौरुषेयो वा स्यात् ।&lt;br&gt;&#xA;नाद्य इत्याहश्रुतिरेवेति ।&lt;br&gt;&#xA;&lt;em&gt;७,७५&lt;/em&gt;&lt;br&gt;&#xA;&amp;hellip; श्रुतिरेव प्रमा हि नः । मनुव्_२,२.१५ब् ।&lt;br&gt;&#xA;न्यायसुधा-&lt;br&gt;&#xA;श्रुतिर्नो ऽस्माकमेव मते प्रमा हि ।&lt;br&gt;&#xA;सर्वाऽपि हि श्रुतिरीश्वरमेव स्वातन्त्र्येण सकलजगत्कारणं सर्वज्ञं सर्वशक्तिं प्रतिपादयति ।&lt;br&gt;&#xA;प्रधानं च तदायत्तसत्ताप्रतीतिप्रवृत्तिमत्तदधिष्ठितं जगदुपादानमात्रमिति ।&lt;br&gt;&#xA;तथाहि ।&lt;br&gt;&#xA;‘यः सर्वज्ञः सर्ववित्’ ।&lt;br&gt;&#xA;‘यो योनिमधितिष्ठत्येकः’ इत्यादि ।&lt;br&gt;&#xA;तथाच श्रुतिः परस्य प्रतिपक्षभूतैव ।&lt;br&gt;&#xA;पौरुषेयो ऽपि किं स्मृतीतिहासपुराणलक्षणः ।&lt;br&gt;&#xA;उत साङ्खयाचार्यप्रणीतः ।&lt;br&gt;&#xA;नाद्यः ।&lt;br&gt;&#xA;तस्याप्यस्मन्मतानुसारित्वात् ।&lt;br&gt;&#xA;‘प्रकृतिं पुरुषं चैव प्रविश्य पुरुषोत्तमः ।&lt;br&gt;&#xA;क्षोभयामास भगवान्सृष्टयर्थं जगतो विभुः’ इत्यादिवचनात् ।&lt;br&gt;&#xA;न द्वितीयः ।&lt;br&gt;&#xA;तत्प्राण्यस्यासम्मतेः ।&lt;br&gt;&#xA;आप्तोक्तत्वेन तत्प्रामाण्यसिद्धिरिति चेत्तत्राहआप्तत्वमिति ।&lt;br&gt;&#xA;आप्तत्वमुक्तमार्गेण वक्तुर्नैवोपपद्यते । मनुव्_२,२.१५च्द् ।&lt;br&gt;&#xA;&lt;em&gt;७,७६&lt;/em&gt;&lt;br&gt;&#xA;न्यायसुधा-&lt;br&gt;&#xA;उक्तमार्गेण श्रुतिरेव प्रमा हि न इत्युक्तरीत्या श्रुतिविरुद्धभाषित्वादित्यर्थः ।&lt;br&gt;&#xA;वक्तुः साङ्खयप्रणेतुः ।&lt;br&gt;&#xA;यद्वा इतरेषां चानुपलब्धेरित्युक्तमार्गेण ।&lt;br&gt;&#xA;साङ्खयशास्त्रे ऽपि ह्याख्यायिकासु योग्यानुपलब्धिबाधिता बहवो ऽर्थाः प्रतिपाद्यन्ते ।&lt;br&gt;&#xA;अथवा’अविप्रलम्भस्तज्ज्ञानम्’ इत्याद्युक्तमार्गेणाप्तत्वनिश्चायकप्रमाणाभावादित्यर्थः ।&lt;br&gt;&#xA;‘कपिलो वासुदेवाख्यस्तन्त्रं साङ्खयं जगाद ह ।&lt;br&gt;&#xA;ब्रह्मादिभ्यश्च देवेभ्यो भृग्वादिभ्यस्तथैव च ।&lt;br&gt;&#xA;तथैवासुरये सर्ववेदार्थपरिबृंहितम् ।&lt;br&gt;&#xA;सर्ववेदविरुद्धं च कपिलो ऽन्यो जगाद ह ।&lt;br&gt;&#xA;साङ्खयमासुरये ऽन्यस्मै कुतर्कपरिबृंहितम्’ इति पुराणोक्तमार्गेणेति वा ।&lt;br&gt;&#xA;‘ऋषिं प्रसूतं कपिलम्’ इत्यादिश्रुत्युदाहरणमप्यनेनैव निरस्तम् ।&lt;br&gt;&#xA;एतेनैव’आगमाद्योगिप्रत्यक्षावगमे’ इत्यपाकृतम् ।&lt;br&gt;&#xA;&lt;em&gt;७,७७&lt;/em&gt;&lt;br&gt;&#xA;न केवलमुक्तमार्गेणाप्तत्वानुपपत्तिः ।&lt;br&gt;&#xA;किन्नामानुपपन्नभाषित्वादपीत्याहअप्रामाण्येति ।&lt;br&gt;&#xA;अप्रामाण्यस्वतस्त्वस्य स्वीकारादपि &amp;hellip; । मनुव्_२,२.१६अब् ।&lt;br&gt;&#xA;&lt;em&gt;७,७८&lt;/em&gt;&lt;br&gt;&#xA;न्यायसुधा-&lt;br&gt;&#xA;अपिशब्देन प्रामाण्यस्वतस्त्वमपि समुच्चिनोति ।&lt;br&gt;&#xA;ज्ञानानां प्रामाण्यमप्रामाण्यं ज्ञानकारणमात्राधीनोत्पत्तिकमिति स्वीकरोति साङ्खयः ।&lt;br&gt;&#xA;तच्चानुपपन्नमित्यतो ऽप्यसौ नाप्तः ।&lt;br&gt;&#xA;कथं प्रामाण्याप्रामाण्ययोः स्वतस्त्वमनुपपन्नमित्यत आहमायिवदिति ।&lt;br&gt;&#xA;&amp;hellip; मायिवत् ।&lt;br&gt;&#xA;स्वोक्ताखिलनिषेधी स्यान् &amp;hellip; । मनुव्_२,२.१६ब्च् ।&lt;br&gt;&#xA;न्यायसुधा-&lt;br&gt;&#xA;प्रामाण्याप्रामाण्ययोर्ज्ञानकारणमात्रजन्यत्वे साङ्खयस्य वचनेनोत्पन्नं ज्ञानं प्रमाणमप्रमाणं चेत्युभयात्मकं वा स्यात् ।&lt;br&gt;&#xA;परस्परविराधेनोभयविकलं वा ज्ञानमात्रमुत्प(द्येत)द्यते ।&lt;br&gt;&#xA;निःस्वभावस्य ज्ञानस्यानुपपत्त्या नोत्प(द्यते)द्येत वा ।&lt;br&gt;&#xA;आद्ये सदसद्विलक्षणं विश्वं मन्यमानो मायावादी यथा स्वोक्तनिषेधी सद्विलक्षणमित्युक्त्या प्राप्तस्यासत्त्वस्य, स्वयमेव असद्विलक्षणमिति&lt;br&gt;&#xA;निषेधात् ।&lt;br&gt;&#xA;असद्विलक्षणमित्युक्त्या च प्राप्तस्य सत्त्वस्य स्वयमेव सद्विलक्षणमिति निषेधात् ।&lt;br&gt;&#xA;तथा साङ्खयो ऽपि स्वोक्ताखिलनिषेधी स्यात् ।&lt;br&gt;&#xA;तद्वाक्यजनितज्ञानस्य याथार्थ्ये हि प्रकृतिर्जगत्कारणमित्यादिको ऽर्थो यो लब्धः, स एवार्थस्तस्यायाथार्थ्ये निषिद्धः स्यात् ।&lt;br&gt;&#xA;अयाथाथ्यर्स्य विषयविपर्यासानतिरेकात् ।&lt;br&gt;&#xA;उभयस्वतस्त्वे वस्तुनो विरुद्धाकारद्वयालिङ्गितत्वं प्रसज्येतेति भावः ।&lt;br&gt;&#xA;मायाशब्दस्य व्रीह्यादित्वान्मायीति साधु ।&lt;br&gt;&#xA;&lt;em&gt;७,८०&lt;/em&gt;&lt;br&gt;&#xA;नन्वेवमपि याथार्थ्येन प्रकृतिर्जगत्कारणमित्यादिको ऽर्थस्तावत्सिद्धयतीत्यत आहनचेति ।&lt;br&gt;&#xA;&amp;hellip; न च किञ्चित् प्रसिद्धयति । मनुव्_२,२.१६द् ।&lt;br&gt;&#xA;न्यायसुधा-&lt;br&gt;&#xA;नहि परस्परविरोधे किमपि सिद्धयतीति भावः ।&lt;br&gt;&#xA;तर्हि प्रामाण्यस्य का गतिरिति चेत् ।&lt;br&gt;&#xA;अप्रामाण्ये ऽपि दीयतां दृष्टिः ।&lt;br&gt;&#xA;द्वितीये दोषमाहनचेति ।&lt;br&gt;&#xA;ज्ञानं हि यथावस्थितमयथावस्थितं वार्ऽथं विषयीकुर्यात् ।&lt;br&gt;&#xA;तृतीयप्रकारानिरूपणात् ।&lt;br&gt;&#xA;तथाच प्रामाण्याप्रामाण्यविकलं ज्ञानम् अयःशलाकावदविषयमेव स्यात् ।&lt;br&gt;&#xA;एवञ्च न साङ्खयवचनात्किञ्चित्प्रसिद्धयतीति ।&lt;br&gt;&#xA;तृतीये तु जगदान्ध्यमेव स्यादित्याहनचेति ।&lt;br&gt;&#xA;स्यादेतत् यदा ज्ञानकारणं गुणोपेतं तदा तदीयायामप्रामाण्यजननशक्तौ गुणेन प्रतिबद्धायां प्रमाणज्ञानमेवोत्पद्यते ।&lt;br&gt;&#xA;यदा तु दोषोपेतं तदा दोषेण प्रामाण्यजननशक्तौ प्रतिबद्धायां अप्रमाणज्ञानमेवोत्पद्यते ।&lt;br&gt;&#xA;नहि किमपि करणं युगपदुभयोपेतमुभयविकलं वा सम्भवति ।&lt;br&gt;&#xA;येनोक्तदोषः स्यादिति ।&lt;br&gt;&#xA;उच्यते ।&lt;br&gt;&#xA;किमर्थमित्थं कल्प्यते ।&lt;br&gt;&#xA;ज्ञानस्योभयाकारत्वप्रसक्तेरिति चेत् ।&lt;br&gt;&#xA;तत्प्रसक्तिरपि कुतो नाभ्युपगन्तव्या ।&lt;br&gt;&#xA;विरोधभयादिति चेत् ।&lt;br&gt;&#xA;करणे ऽप्युभयशक्तिविरोधात्कुतो न बिभेषि ।&lt;br&gt;&#xA;&lt;em&gt;७,८१&lt;/em&gt;&lt;br&gt;&#xA;यदपि विरुद्धकार्यद्वयजनकं करणं तत्सहकारिसाहित्याहितशक्तिकमेव ।&lt;br&gt;&#xA;प्रकृते च तथाभ्युपगमे द्वयोरपि परतस्त्वापत्तिः ।&lt;br&gt;&#xA;किञ्च वचने कौ गुणदोषौ ।&lt;br&gt;&#xA;आप्तानाप्तत्वप्रणीतत्वे इति चेत् ।&lt;br&gt;&#xA;तर्ह्युभयाभावाद्वेदवाक्येनोभयात्मकमनुभयात्मकं वा ज्ञानमुत्पद्येत ।&lt;br&gt;&#xA;नोत्पद्येत वा ।&lt;br&gt;&#xA;अनाप्तप्रणीतत्वं गुण इति चेत् ।&lt;br&gt;&#xA;तर्ह्याप्ताप्रणीतत्वं दोषो ऽपि किन्न स्यादिति स एव प्रसङ्गः ।&lt;br&gt;&#xA;&lt;em&gt;७,८२&lt;/em&gt;&lt;br&gt;&#xA;एतेन साङ्खयाचार्यवचनं स्वत एव प्रमाणं किमाप्तिनिश्चयेनेत्यपि निरस्तम् ।&lt;br&gt;&#xA;अप्रामाण्यस्यापि स्वतस्त्वेनोक्तसकलदोषापत्तेः ।&lt;br&gt;&#xA;अथ महाजनपरिग्रहात्तत्प्रामाण्यनिश्चय इति चेन्न ।&lt;br&gt;&#xA;पूज्यार्थत्वे ऽसिद्धेः ।&lt;br&gt;&#xA;बह्वर्थत्वे सव्यभिचारत्वात्सन्दिग्धासिद्धेश्चेति ।&lt;br&gt;&#xA;&lt;em&gt;७,८३&lt;/em&gt;&lt;br&gt;&#xA;मा भूत्प्रकृतिकारणत्वे प्रपञ्चस्य प्रत्यक्षं प्रमाणम् ।&lt;br&gt;&#xA;मा च भूदागमः ।&lt;br&gt;&#xA;अनुमानं तु भविष्यति ।&lt;br&gt;&#xA;यथोक्तम् ।&lt;br&gt;&#xA;‘भेदानां परिमाणात्समन्वयाच्छक्तितः प्रवृत्तेश्च ।&lt;br&gt;&#xA;कारणकार्याविभागादविभागाद्वैश्वरूपस्य’ इति ।&lt;br&gt;&#xA;&lt;em&gt;७,८३फ़्.&lt;/em&gt;&lt;br&gt;&#xA;अयमर्थः ।&lt;br&gt;&#xA;कारणकार्यविभागादविभागाद्वैश्वरूप्यस्य मूलकारणमस्त्यव्यक्तम् ।&lt;br&gt;&#xA;यथा कूर्मशरीरे सन्त्येवाङ्गानि ततो विभज्यन्ते ।&lt;br&gt;&#xA;तस्मिन्नेवाव्यक्तीभवन्ति ।&lt;br&gt;&#xA;एवं कारणान्मृत्पिण्डाद्धेमपिण्डाद्वा कार्याणि घटमुकुटादीनि विभज्यन्ते ।&lt;br&gt;&#xA;सन्त्येव च पृथिव्यादीनि कारणात्तन्मात्रात् ।&lt;br&gt;&#xA;सन्त्येव च तन्मात्राण्यहङ्कारात् ।&lt;br&gt;&#xA;सन्नेव चाहङ्कारो महतः ।&lt;br&gt;&#xA;सदेव च महत्परमाव्यक्तादिति ।&lt;br&gt;&#xA;सो ऽयं कारणात्परमाव्यक्तात्पारम्पर्येण विश्वस्य कार्यस्य विभागः प्रतिसर्गे ।&lt;br&gt;&#xA;मृत्पिण्डं हेमपिण्डं वा घटमुकुटादयो विशन्तो ऽव्यक्तीभवन्तीति तत्कारणरूपमेवानभिव्यक्तघटमुकुटादिकार्यमपेक्ष्याव्यक्तं भवति ।&lt;br&gt;&#xA;एवं पृथिव्यादयस्तन्मात्राणि विशन्तः स्वापेक्षया तन्मात्रमव्यक्तयन्ति ।&lt;br&gt;&#xA;एवं तन्मात्राण्यहङ्कारं विशन्त्यहङ्कारमव्यक्तयन्ति ।&lt;br&gt;&#xA;एवमहङ्कारो महान्तमाविशन्महान्तमव्यक्तयति ।&lt;br&gt;&#xA;महान्प्रकृतिं स्वकारणं विशति ।&lt;br&gt;&#xA;प्रकृतेस्तु न क्वचिन्निवेश इति सा सर्वकार्याणामव्यक्तमेव ।&lt;br&gt;&#xA;सो ऽयमविभागः प्रकृतौ वैश्वरूप्यस्य नानारूपस्य कार्यस्य ।&lt;br&gt;&#xA;तस्मात्कारणे कार्यस्य सत एव विभागाविभागाभ्यामव्यक्तं कारणमस्तीति ।&lt;br&gt;&#xA;&lt;em&gt;७,८४&lt;/em&gt;&lt;br&gt;&#xA;इतश्च, शक्तितः प्रवृत्तेः ।&lt;br&gt;&#xA;कारणशक्तितो हि कार्यं प्रवर्तते ।&lt;br&gt;&#xA;अशक्तात्कारणात्कार्यस्यानुत्पत्तेः ।&lt;br&gt;&#xA;शक्तिश्च कारणगता न कार्यस्याव्यक्तत्वादन्या ।&lt;br&gt;&#xA;अस्तु तर्हि महत एव परमाव्यक्तत्वमित्यत उक्तं भेदानां परिमाणादिति ।&lt;br&gt;&#xA;महदादीनामव्यापकत्वादव्यक्तकारणकत्वं घटादिवदित्यर्थः ।&lt;br&gt;&#xA;इतश्च, समन्वयात् ।&lt;br&gt;&#xA;सुखदुःखभोगसमन्वितानि हि कार्याणि ।&lt;br&gt;&#xA;यानि च यदूपमनुगतानि तानि तत्स्वभावाव्यक्तकानि ।&lt;br&gt;&#xA;यथा मृद्धेमरूपमनुगता घटमुकुटादयो मृद्धेमपिण्डाव्यक्तकाः ।&lt;br&gt;&#xA;तस्मादस्ति सुखदुःखमहोहात्मकानां सत्त्वरजस्तमसां साम्यावस्थाव्यक्तं भेदानामिति ।&lt;br&gt;&#xA;&lt;em&gt;७,८९&lt;/em&gt;&lt;br&gt;&#xA;यद्यप्येतान्यनुमानान्यव्यक्तस्वरूपं साधयन्ति ।&lt;br&gt;&#xA;तथापि महदादिकारणतयैव तदेतैः सिद्धयतीति ।&lt;br&gt;&#xA;अत्र वक्तव्यम् ।&lt;br&gt;&#xA;किमेतैरनुमानैर्जगदुपादानतामात्रेणाव्यक्तं सिद्धयति, उत स्वातन्त्र्येणा(पीति)पि ।&lt;br&gt;&#xA;आद्ये सिद्धसाधनम् ।&lt;br&gt;&#xA;अस्माभिरपि विश्वोपादानस्य प्रधानस्याभ्युपगतत्वात् ।&lt;br&gt;&#xA;‘शरीररूपकः’ इति ह्युक्तम् ।&lt;br&gt;&#xA;द्वितीयं निराकर्तुं सूत्रम् ।&lt;br&gt;&#xA;रचनानुपपत्तेश्च नानुमानमिति ।&lt;br&gt;&#xA;तद्वयाचष्टेइदमिति ।&lt;br&gt;&#xA;इदं नाचेतनवशं वस्तुत्वात् प्रतिपन्नवत् ।&lt;br&gt;&#xA;इत्येव प्रतिषिद्धस्य केन मूलानुमा भवेत् । मनुव्_२,२.१७ ।&lt;br&gt;&#xA;न्यायसुधा-&lt;br&gt;&#xA;महादादिकार्यमित्यर्थः ।&lt;br&gt;&#xA;अचेतनवशं स्वतन्त्राचेतनाधीनोत्पत्तिकम् ।&lt;br&gt;&#xA;प्रतिपन्नवत् ।&lt;br&gt;&#xA;प्रधानवत् ।&lt;br&gt;&#xA;आस्तां तावद्दूषणान्तरम् इति प्रत्यनुमानेनैव प्रतिषिद्धस्य प्रधानस्वातन्त्र्यस्य मूलानुमा साधिकानुमा केन सामर्थ्येन भवेत् प्रमाणमिति शेषः ।&lt;br&gt;&#xA;मूलानुमेति वाऽवर्तनीयम् ।&lt;br&gt;&#xA;किम् आक्षेपे ।&lt;br&gt;&#xA;अकार्यत्वमत्रोपाधिरिति चेन्न ।&lt;br&gt;&#xA;पटादौ साध्याव्याप्तेः ।&lt;br&gt;&#xA;पटादेः कुविन्दाद्यधिष्ठिततन्त्वादिकायर्त्वस्यान्वयव्यतिरेकाभ्यामुपलम्भात् ।&lt;br&gt;&#xA;&lt;em&gt;७,९१&lt;/em&gt;&lt;br&gt;&#xA;एवं प्रधानस्य रचनायाः स्वतन्त्रप्रवृत्तेरनुमानविरोधेनानुपपत्तेर्नानुमानं तत्र प्रमाणमिति सूत्राक्षरयोजनां मनसि निधाय सूत्रतात्पर्यमुक्तम् ।&lt;br&gt;&#xA;इदानीं तामेव विवृण्वन्प्रतिपक्षान्तरमाहस्वतन्त्रेति ।&lt;br&gt;&#xA;स्वतन्त्रवृत्ती रचना सा चैवाचेतने कुतः । मनुव्_२,२.१८अब् ।&lt;br&gt;&#xA;न्यायसुधा-&lt;br&gt;&#xA;चशब्दो ऽनुमानान्तरसमुच्चये ।&lt;br&gt;&#xA;कुत एवेत्यन्वयः ।&lt;br&gt;&#xA;अयमत्र प्रयोगः ।&lt;br&gt;&#xA;प्रधानं स्वतन्त्रप्रवृत्तिरहितम् अचेतनत्वात् ।&lt;br&gt;&#xA;तन्त्वादिवदिति ।&lt;br&gt;&#xA;&lt;em&gt;७,९२&lt;/em&gt;&lt;br&gt;&#xA;नन्वचेतनत्वे ऽपि प्रधानस्य स्वातन्त्र्येण प्रवृत्तिरस्तु को विरोधः ।&lt;br&gt;&#xA;तथाच विपक्षे बाधकाभावादप्रयोजको ऽयं हेतुरित्यत आहअचेतनत्वमिति ।&lt;br&gt;&#xA;अचेतनत्वं स्वातन्त्र्यमिति चात्मप्रमाहतम् । मनुव्_२,२.१८च्द् ।&lt;br&gt;&#xA;न्यायसुधा-&lt;br&gt;&#xA;तावदेव ह्यनेनाशङ्कनीयं यस्मिन्नाशङ्कयमाने स्ववचनस्वक्रियास्वन्यायप्रमाणान्तरविरोधो न प्रादुष्यात् ।&lt;br&gt;&#xA;नहि कश्चिदेवं शङ्कते ।&lt;br&gt;&#xA;मूको ऽपि वक्ता किन्न स्यात् ।&lt;br&gt;&#xA;शब्दो ऽप्रतिपादकः किन्न भवेत् ।&lt;br&gt;&#xA;अनुमानत्वात् अनुमानमात्रमप्रमाणं कुतो न स्यात् ।&lt;br&gt;&#xA;अग्निरनुष्णः कुतो न भवेदिति ।&lt;br&gt;&#xA;न ह्येषा शङ्कापिशाची कदाचिच्छान्तिमुपागच्छति ।&lt;br&gt;&#xA;तस्मादेवामाशङ्कमानो न लौकिको नापि परीक्षक इत्युन्मत्तवदुपेक्षणीयः ।&lt;br&gt;&#xA;प्रकृते चाचेतनत्वं स्वातन्त्र्यं चात्मप्रमाहतम् ।&lt;br&gt;&#xA;स्वव्याहतं प्रमाणविरुद्धं च ।&lt;br&gt;&#xA;तस्मादचेतनत्वे ऽपि स्वतन्त्रप्रवृत्तिरस्तु प्रधानस्येति शङ्कैव नोत्पत्तुमर्हतीति किमत्र बाधकोपन्यासेनेति ।&lt;br&gt;&#xA;&lt;em&gt;७,९३&lt;/em&gt;&lt;br&gt;&#xA;नन्वचेतनस्य स्वातन्त्र्यशङ्कायां कथं स्वव्याहतिः ।&lt;br&gt;&#xA;नहि स्वातन्त्र्यं नाम चैतन्यम् ।&lt;br&gt;&#xA;नाप्यचेतनत्वं नामास्वातन्त्र्यम् ।&lt;br&gt;&#xA;कथञ्च प्रमाणविरोधः, इत्यत स्वव्याघातं तावदुपपादयितुं स्वातन्त्र्यं व्याख्यातिस्वेच्छेति ।&lt;br&gt;&#xA;स्वेच्छानुसारितामेव स्वातन्त्र्यं हि विदो विदुः । मनुव्_२,२.१९अब् ।&lt;br&gt;&#xA;न्यायसुधा-&lt;br&gt;&#xA;प्रवृत्ताविति शेषः ।&lt;br&gt;&#xA;विदो विदुरित्यनेन सकलविद्वत्सम्मतमेतदित्याह ।&lt;br&gt;&#xA;अत एव हि स्वातन्त्र्याभावाद्वृक्षस्तिष्ठतीत्यादिकर्तृत्वव्यवहारो गौण इति सर्वे प्रतिपन्नाः ।&lt;br&gt;&#xA;&lt;em&gt;७,९७&lt;/em&gt;&lt;br&gt;&#xA;तथापि कथं स्वव्याहतिः ।&lt;br&gt;&#xA;नह्यचेतनत्वं नामेच्छाविरहः ।&lt;br&gt;&#xA;किन्नाम चैतन्यविरह इत्यत आहकुत इति ।&lt;br&gt;&#xA;कुत इच्छाचेतनस्य &amp;hellip; । मनुव्_२,२.१९च् ।&lt;br&gt;&#xA;न्यायसुधा-&lt;br&gt;&#xA;अचेतनस्येच्छा कुतः कारणाज्जायते ।&lt;br&gt;&#xA;न कुतश्चित् ।&lt;br&gt;&#xA;ज्ञानमेव हीच्छाया जनकमित्यर्थः ।&lt;br&gt;&#xA;तथापि किमित्यत आहसेच्छं चेदिति ।&lt;br&gt;&#xA;&lt;em&gt;७,९८&lt;/em&gt;&lt;br&gt;&#xA;&amp;hellip; सेच्छं चेत् किमचेतनम् । मनुव्_२,२.१९च्द् ।&lt;br&gt;&#xA;न्यायसुधा-&lt;br&gt;&#xA;सेच्छं चेदङ्गीकृतं तदा तदचेतनं किं चेतनमेवेत्यर्थः ।&lt;br&gt;&#xA;एतदुक्तं भवति ।&lt;br&gt;&#xA;अचेतनमपि प्रधानं स्वातन्त्र्येण प्रवृत्तिमदस्त्विति वदताचेतनमिच्छावदस्त्वित्युक्तं स्यात् ।&lt;br&gt;&#xA;स्वेच्छानुसारित्वस्य स्वातन्त्र्यशब्दार्थतया सर्वसम्मतत्वात् ।&lt;br&gt;&#xA;अचेतनस्येच्छावत्त्वमङ्गीकुर्वाणेन चेतनत्वमप्यङ्गीकर्तव्यं स्यात् ।&lt;br&gt;&#xA;अन्वयव्यतिरेकाभ्यामिच्छायाः स्वसमानाश्रयचैतन्यकार्यत्वावधारणात् ।&lt;br&gt;&#xA;कार्याङ्गीकारे कारणानङ्गीकारस्यानुचितत्वात् ।&lt;br&gt;&#xA;अचेतनं चेतनमिति च स्फुटा व्याहतिरिति ।&lt;br&gt;&#xA;एतेनैतदपि निरस्तम् ।&lt;br&gt;&#xA;अचेतनत्वं स्वातन्त्र्यं च यदि परस्परव्याहतं तर्ह्यचेतनत्वेन स्वतन्त्रप्रवृत्तिराहित्यसाधने साध्याविशिष्टतादोषः स्यादिति ।&lt;br&gt;&#xA;नह्यस्माभिरचेतनत्वस्वातन्त्र्ययोः वन्ध्या अपत्यवतीतिवत्साक्षाद्विरोधो ऽभिहितः ।&lt;br&gt;&#xA;किन्तु स्वातन्त्र्यबलेन चैतन्यं परेणाङ्गी(कार्य)कारयित्वा अनेनैव स्वातन्त्र्याङ्गीकारे ऽचेतनत्वानुपपत्तिरिति बाधकं चोक्तं भवति ।&lt;br&gt;&#xA;&lt;em&gt;७,१०३&lt;/em&gt;&lt;br&gt;&#xA;एवमचेतनस्य स्वातन्त्र्याङ्गीकारे स्वव्याहतिमुपपाद्य प्रमाणविरोधमप्युपपादयतिइच्छामीति ।&lt;br&gt;&#xA;इच्छाम्यहमिति ह्येव निजानुभवरोधतः ।&lt;br&gt;&#xA;अचेतनेच्छापगता &amp;hellip; । मनुव्_२,२.२० ।&lt;br&gt;&#xA;न्यायसुधा-&lt;br&gt;&#xA;हिशब्देनास्यानुमानस्य विश्वजनप्रसिद्धत्वं सूचयति ।&lt;br&gt;&#xA;एवशब्दस्यापगतैवैत्यन्वयः ।&lt;br&gt;&#xA;निजानुभवः साक्ष्यनुभवः ।&lt;br&gt;&#xA;अहमिच्छामीति तावदिच्छा आत्मसम्बन्धिनी साक्षिणानुभूयते ।&lt;br&gt;&#xA;नच सा द्विकर्तृका सम्भवति ।&lt;br&gt;&#xA;क्वाप्येकस्य व्यापारस्य द्विकर्तृकत्वानुपलम्भात् ।&lt;br&gt;&#xA;ततश्चाचेतनस्येच्छाङ्गीकृता(वैतद)चे(त्त)दनुभवविरोधादचेतनस्येच्छापगता नास्तीति यावत् ।&lt;br&gt;&#xA;इच्छाभावे च स्वेच्छानुसारित्वलक्षणं स्वातन्त्र्यं दूरोत्सारितमिति भावः ।&lt;br&gt;&#xA;&lt;em&gt;७,१०४&lt;/em&gt;&lt;br&gt;&#xA;ननु नवमस्त्यनुभवः किन्त्वहमिच्छा(मीच्छा)मीति व्यवहारमात्रम् ।&lt;br&gt;&#xA;तस्यापि निमित्तं भेदाग्रहः ।&lt;br&gt;&#xA;आत्मा हि नित्यो निर्विकारश्चैतन्यमात्रवपुर्न तस्येच्छादिकर्तृत्वमागन्तुकं सम्भवति ।&lt;br&gt;&#xA;किन्त्वन्तःकरणस्यैव प्रसवधर्मत्वात् ।&lt;br&gt;&#xA;तयोश्चात्मान्तःकरणयोर्भेदाग्रहादितरेतरधर्मव्यवहारः प्रवर्तते ।&lt;br&gt;&#xA;भेदाग्रहे च निमित्तं सन्निधानम् ।&lt;br&gt;&#xA;यथोक्तम् ।&lt;br&gt;&#xA;‘तस्मात्तत्संयोगादचेतनं चेतनावदिव लिङ्गम् ।&lt;br&gt;&#xA;गुणकर्तृत्वे च तथा कर्तेव भवत्युदासीनः’ इति ।&lt;br&gt;&#xA;अतो ऽनुभवबलाच्चेतनस्यैवेच्छावत्त्वं नाचेतनस्येत्ययुक्तमित्यत आहयदीति ।&lt;br&gt;&#xA;&amp;hellip; यदि भेदाग्रहो ऽत्र च । मनुव्_२,२.२०द् ।&lt;br&gt;&#xA;कथं न स घटस्य स्यान् &amp;hellip; । मनुव्_२,२.२१अ ।&lt;br&gt;&#xA;न्यायसुधा-&lt;br&gt;&#xA;यदि एवमनुभव एव नास्ति किन्तु व्यवहारमात्रम्, अत्र च व्यवहारे भेदाग्रह एव निमित्तमुच्यते, तदा स भेदाग्रहो घटस्य किं (कथं) न स्यात् ।&lt;br&gt;&#xA;व्यवहारहेतुरिति शेषः ।&lt;br&gt;&#xA;इदमुक्तं भवति ।&lt;br&gt;&#xA;स्वप्रकाशानुभवापलापदोषस्तावत् ।&lt;br&gt;&#xA;व्यवहारे च निमित्तं नास्ति ।&lt;br&gt;&#xA;नच भेदाग्रहः ।&lt;br&gt;&#xA;विशिष्टव्यवहारस्य तादृशज्ञानकार्यतानियमात् ।&lt;br&gt;&#xA;अन्यथा घटपटावपीतरेतरभेदं न गृह्णीत इतीतरेतरधर्मसंसर्गव्यवहारः स्यादिति ।&lt;br&gt;&#xA;&lt;em&gt;७,१०७&lt;/em&gt;&lt;br&gt;&#xA;ननु गृह्यमाणयोर्भेदग्रहो व्यवहारहेतुर्न तु भेदाग्रहमात्रम् ।&lt;br&gt;&#xA;नच घटपटौ स्वरूपं गृह्णीतस्तत्कथमतिप्रसङ्ग इति चेत् ।&lt;br&gt;&#xA;किमयं विशिष्टो भेदाग्रहो ऽन्तःकरणस्य, उतात्मनः ।&lt;br&gt;&#xA;नाद्यः ।&lt;br&gt;&#xA;तस्याचेतनत्वेन स्वरूपग्रहानुपपत्तेः ।&lt;br&gt;&#xA;उपपत्तौ वा स कथं विशिष्टो भेदाग्रहो घटस्य न स्यात् ।&lt;br&gt;&#xA;तथाच व्यवहारो ऽपि स्यात् ।&lt;br&gt;&#xA;नन्वन्तःकरणे ऽस्ति चैतन्यारोपो न घटे, अतो नातिप्रसङ्ग इति चेत् ।&lt;br&gt;&#xA;किं तस्य निमित्तम् ।&lt;br&gt;&#xA;सन्निधानमिति चेत् ।&lt;br&gt;&#xA;तर्हि सर्वगतात्मसन्निधानं घटे ऽप्यस्तीति कथं स न घटस्य स्यात् ।&lt;br&gt;&#xA;ननु न संयोगमात्रं निमित्तम् ।&lt;br&gt;&#xA;किन्तूपकार्योपकारकभावे सति ।&lt;br&gt;&#xA;स चास्त्यात्मान्तःकरणयोः ।&lt;br&gt;&#xA;पुरुषस्य दर्शनार्थमित्युक्तत्वात् इति चेत् ।&lt;br&gt;&#xA;तर्हि घटो ऽपि पुरुषस्योपकारक इति कथं स न घटस्य स्यात् ।&lt;br&gt;&#xA;द्वितीये व्यवहारो ऽपि किमात्मन उतान्तःकरणस्य ।&lt;br&gt;&#xA;नाद्यः ।&lt;br&gt;&#xA;तस्य निर्विकारस्य व्यवहारक्रियानुपपत्तेः ।&lt;br&gt;&#xA;उपपत्तौ वा किमिच्छयापराद्धम् ।&lt;br&gt;&#xA;द्वितीये ऽन्यगतेन भेदाग्रहेणान्य(त्र)स्य व्यवहारश्चेत्कथं स न घटस्य स्यात् ।&lt;br&gt;&#xA;&lt;em&gt;७,१०९&lt;/em&gt;&lt;br&gt;&#xA;किञ्च यदि भेदाग्रहादन्तःकरणधर्म एवेच्छाऽत्मनि व्यवह्रियत इत्यङ्गीक्रियते तदा घटस्याप्यात्मना भेदाग्रहात्पृथुबुध्नोदराकारो ऽहमिति&lt;br&gt;&#xA;व्यवहारः कथं न स्यादिति गूढाभिसन्धेरुत्तरम् ।&lt;br&gt;&#xA;यद्वात्र चात्मान्तःकरणयोश्च स्फुटं प्रतिभासमानभेदयोरपीति हृदयम् ।&lt;br&gt;&#xA;यदि भेदाग्रहः स्यात्तदा कथं स भेदाग्रहो घटस्यात्मनश्च न स्यादिति योजना ।&lt;br&gt;&#xA;अथवैवं वदन्प्रष्टव्यः ।&lt;br&gt;&#xA;भेदाग्रहः किं भेदग्रहस्य विरोधी न वेति ।&lt;br&gt;&#xA;नेति पक्षे कथं स घटस्यात्मना पटादिना वा न स्यादित्युत्तरम् ।&lt;br&gt;&#xA;&lt;em&gt;७,११०&lt;/em&gt;&lt;br&gt;&#xA;ननु भेदग्रहो भेदाग्रहविरोधी ।&lt;br&gt;&#xA;स चास्ति घट इति कुतस्तत्र भेदाग्रहस्तत्प्रयुक्तो व्यवहारो वेति गूढाभिसन्धिमजानतो द्वितीयपक्षमाशङ्कयाहमन इति ।&lt;br&gt;&#xA;&amp;hellip; मनो म इति भेदतः ।&lt;br&gt;&#xA;मनसो ऽपि गृहीतत्वाद् &amp;hellip; । मनुव्_२,२.२१ब्च् ।&lt;br&gt;&#xA;&lt;em&gt;७,११०फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;भेदत इति तृतीयार्थो तसिः ।&lt;br&gt;&#xA;यदि भेदग्रहो भेदाग्रहविरोधीति भेदेन गृह्यमाणे घटे न भेदाग्रह इत्युच्यते, तदा मे मन इति मनसो ऽपि भेदेन गृहीतत्वान्नात्मना भेदाग्रहः स्यात् ।&lt;br&gt;&#xA;तथाच भेदाग्रहनिमित्तो ऽहमिच्छामीति व्यवहार इत्यसत् ।&lt;br&gt;&#xA;किन्त्वनुभवनिमित्त एव ।&lt;br&gt;&#xA;अत एव नान्तःकरणधर्मस्यात्मन्यारोप इत्यपि युक्तम् ।&lt;br&gt;&#xA;भेदग्रहसद्भावेन आरोपहेतोर्भेदाग्रहस्यायोगात् ।&lt;br&gt;&#xA;नह्यविदितभेदं सम्बन्धितया गृह्यते ।&lt;br&gt;&#xA;आत्मन्यपि प्रसङ्गात् ।&lt;br&gt;&#xA;केन पुनः प्रमाणेन मनो गृह्यते ।&lt;br&gt;&#xA;साक्षिणेति वदामः ।&lt;br&gt;&#xA;तथाहि ।&lt;br&gt;&#xA;नतावच्चक्षुरादिना तदवगमः ।&lt;br&gt;&#xA;अरूपिद्रव्यत्वात् ।&lt;br&gt;&#xA;चक्षुराद्यव्यापारे ऽप्युपलब्धेः ।&lt;br&gt;&#xA;नचानुमानेन ।&lt;br&gt;&#xA;लिङ्गाभावात् ।&lt;br&gt;&#xA;नन्वस्ति युगपज्ज्ञानानुत्पत्तिर्मनसो लिङ्गम् ।&lt;br&gt;&#xA;तथाहि ।&lt;br&gt;&#xA;बाह्येन्द्रियेषु स्वैः स्वैर्विषयैर्युगपत्सन्निकृष्टेष्वात्मनाधिष्ठितेष्वपि न युगपज्ज्ञानानि जायन्ते ।&lt;br&gt;&#xA;तेन ज्ञायते ऽस्त्येतेभ्यो ऽन्यत्सहकारि ।&lt;br&gt;&#xA;यत्संयोगक्रमवशाज्ज्ञानक्रमः प्रक्रमत इति ।&lt;br&gt;&#xA;&lt;em&gt;७,११५फ़्.&lt;/em&gt;&lt;br&gt;&#xA;अत्र कश्चिदाह ।&lt;br&gt;&#xA;आत्मन एवैवंविधसामर्थ्यकल्पनोपपत्तावन्यथासिद्धमनुमानम् ।&lt;br&gt;&#xA;मनसः प्रतीन्द्रियसंयोगव्यवहारे क्रमवति कारणान्तरशून्ये ऽनैकान्तिकं च ।&lt;br&gt;&#xA;फलस्य च वृक्षशत्पततः क्रमवर्तिन्याकाशसंयोगे कुठारादिव्यापारे च ।&lt;br&gt;&#xA;इन्द्रियाणां प्रतिविषयसंयोगव्यापारे चेति ।&lt;br&gt;&#xA;तदयुक्तम् ।&lt;br&gt;&#xA;दृष्टानुसारिणी हि कल्पना ।&lt;br&gt;&#xA;कर्ता ह्यनेककरणाधिष्ठानेन युगपन्नानाकार्याणि कुर्वाणो दृष्टः ।&lt;br&gt;&#xA;तथाहि ।&lt;br&gt;&#xA;युगपन्माणवको गच्छति पठति पन्थानमीक्षते वहति च कमण्डलुम् ।&lt;br&gt;&#xA;तस्मान्नैव कर्तृधर्मो युक्तः कल्पयितुम् ।&lt;br&gt;&#xA;किन्तु दृष्टत्वाद् द्रव्यान्तरमेवाव्यापकम् ।&lt;br&gt;&#xA;अनैकान्त्यं तु नास्त्येव ।&lt;br&gt;&#xA;तत्रापि क्रियाक्रमादेर्निमित्तस्य विद्यमानत्वादिति ।&lt;br&gt;&#xA;&lt;em&gt;७,११८फ़्.&lt;/em&gt;&lt;br&gt;&#xA;अत्रोच्यते ।&lt;br&gt;&#xA;अस्ति तावदविवेकिनामपि मनःप्रतीतिः ।&lt;br&gt;&#xA;मम मनो ऽन्यत्र गतमित्यादिव्यवहारात् ।&lt;br&gt;&#xA;नच ते युगपज्ज्ञानानुत्पत्तिं जानन्ति ।&lt;br&gt;&#xA;प्रत्युत युगपदेव ज्ञानोत्पत्तिं मन्यन्ते ।&lt;br&gt;&#xA;अन्यथा व्यासङ्गे क्रमदर्शनेनान्यत्रापि क्रमानुमानं परस्य व्यर्थं स्यात् ।&lt;br&gt;&#xA;तस्माल्लिङ्गदर्शनात्प्रागेव भवदिदं मनोज्ञानं न तन्निमित्तकमिति ।&lt;br&gt;&#xA;अस्तु तर्हि बुद्धयादीनामसमवायिकारणस्य संयोगस्याश्रयतया मनःसिद्धिः ।&lt;br&gt;&#xA;मैवम् ।&lt;br&gt;&#xA;प्रत्यक्षज्ञाने तावदिन्द्रियात्मसंयोगस्यैवासमवायिकारणत्वस्योपपत्तेः ।&lt;br&gt;&#xA;अनुमित्यादौ लिङ्गज्ञानादेः ।&lt;br&gt;&#xA;स्मृतौ भावनायाः, सुखादाविष्यार्थोपलब्धादेरिति ।&lt;br&gt;&#xA;नित्यविशेषगुणानां संयोगासमवायिकारणत्वनियमान्नैवमिति चेन्न ।&lt;br&gt;&#xA;विभाग(ज)शब्दजशब्दे व्यभिचारात् ।&lt;br&gt;&#xA;अश्रावणत्त्वेन हेतुविशेषणान्नेति चेत् ।&lt;br&gt;&#xA;यथा तर्हि विभागादिशब्दे कारणान्तरदर्शनात्तन्निरासार्थं व्याप्तिग्रहणवेलायां प्रयत्यते तथा सुखादिनिरासाय प्रयतनीयम् ।&lt;br&gt;&#xA;असमवायिकारणान्तरदर्शनस्य तुल्यत्वात् ।&lt;br&gt;&#xA;निमित्तं तदिति चेन्न ।&lt;br&gt;&#xA;असमवायिकारणलक्षणस्यातिव्याप्तिप्राप्तेरिति ।&lt;br&gt;&#xA;नच सुखाद्युपलब्धिकरणत्वेन मनस्सिद्धिः ।&lt;br&gt;&#xA;साक्षिसिद्धतयान्यथासिद्धेः ।&lt;br&gt;&#xA;&lt;em&gt;७,१२३&lt;/em&gt;&lt;br&gt;&#xA;एवमनुमानान्तरमपि निरसनीयम् ।&lt;br&gt;&#xA;नचागमो मनसि प्रमाणम् ।&lt;br&gt;&#xA;जातिबधिराणामपि तत्प्रत्ययात् ।&lt;br&gt;&#xA;तस्मात्सिद्धं साक्षिग्राह्यत्वं मनसः ।&lt;br&gt;&#xA;तस्य च तेनैवात्मनो भिन्नतया ग्रहणाद्भेदाग्रहासम्भवेनेच्छाम्यहमीति न भेदाग्रहनिबन्धनो व्यवहार इति ।&lt;br&gt;&#xA;&lt;em&gt;७,१२५&lt;/em&gt;&lt;br&gt;&#xA;ननु च ‘कामःसङ्कल्पो विचिकित्सा श्रद्धाश्रद्धा धृतिरधृतिर्भीर्हीरित्येतत्सर्वं मन एव’ इति श्रुतौ कामस्यान्तःकरणरूपत्वं तावत्प्रतीयते ।&lt;br&gt;&#xA;नच श्रौतेनार्थेनान्यथा भवितुं युक्तम् ।&lt;br&gt;&#xA;अतो बलवद्बाधकोपनिपातादिच्छाम्यहमिति भेदाग्रहनिमित्तं व्यवहारमात्रमेतङ्गीकरणीयम् ।&lt;br&gt;&#xA;न त्वात्मन इच्छासम्बन्धानुभवः ।&lt;br&gt;&#xA;नच मे मन इति भेदग्रहात्तदग्रहासम्भवः ।&lt;br&gt;&#xA;मे चैतन्यमितिवद्वयवहारमात्रत्वात् ।&lt;br&gt;&#xA;नचोक्तानुपपत्तिः ।&lt;br&gt;&#xA;सत्त्वरजस्तमसामादिकार्यं हि बुद्धिरित्युच्यते ।&lt;br&gt;&#xA;सा चांशत्रयवती ।&lt;br&gt;&#xA;पुरुषोपरागो विषयोपरागो व्यापारावेशश्चेत्यंशाः ।&lt;br&gt;&#xA;भवति ह्यहमिदं करोमीति ।&lt;br&gt;&#xA;तत्राहमिति चेतनोपरागो दर्पणस्यैव मुखोपरागो भेदाग्रहादतात्त्विकः ।&lt;br&gt;&#xA;इदमिति विषयोपराग इन्द्रियप्रनाडिकया परिणतिभेदो दर्परस्येव मलसम्बन्धः पारमार्थिकः, तथोभयायत्तो व्यापारावेशः ।&lt;br&gt;&#xA;एषैव दिगहमिच्छामीत्यत्रापीत्यत आहउभयेति ।&lt;br&gt;&#xA;&amp;hellip; उभयात्मकता यतः । मनुव्_२,२.२१द् ।&lt;br&gt;&#xA;कामस्य तु मनः कामः &amp;hellip; । मनुव्_२,२.२२अ ।&lt;br&gt;&#xA;न्यायसुधा-&lt;br&gt;&#xA;तुशब्दो ऽवधारणे ।&lt;br&gt;&#xA;तत इत्युपस्कर्तव्यम् ।&lt;br&gt;&#xA;यतः कारणात्कामस्योभयात्मकतास्ति ।&lt;br&gt;&#xA;आत्मधर्मता मनोधर्मता च ।&lt;br&gt;&#xA;तत एव मनः काम इति श्रुतिरुपपद्यते ।&lt;br&gt;&#xA;इदमुक्तं भवति ।&lt;br&gt;&#xA;भवेदिदं भेदाग्रहकल्पनम् ।&lt;br&gt;&#xA;यद्यात्मनः कामवत्त्वं पारमार्थिकं न स्यात् ।&lt;br&gt;&#xA;नचैतदस्ति ।&lt;br&gt;&#xA;बाधकाभावात् ।&lt;br&gt;&#xA;द्विविधो हि कामो ऽस्ति ।&lt;br&gt;&#xA;एक आत्मधर्मो ऽपरो ऽन्तःकरणधर्मः ।&lt;br&gt;&#xA;तत्रान्तःकरणधर्मं काममभिप्रेत्य श्रुतिः प्रवृत्ता, नात्मनः कामवत्त्वं बाधते ।&lt;br&gt;&#xA;नहि देवदत्तो गोमानिति वाक्यं यज्ञदत्तस्य गोसम्बन्धं बाधितुं शक्नोतीति ।&lt;br&gt;&#xA;&lt;em&gt;७,१३३&lt;/em&gt;&lt;br&gt;&#xA;स्यादेतदेवम् ।&lt;br&gt;&#xA;यदि कामद्वैविध्यं प्रमितं स्यात्, एतदेव कुत इति चेत् ।&lt;br&gt;&#xA;श्रुत्यनुभवबलात्तावत् ।&lt;br&gt;&#xA;प्रकारसहस्रानुसरणे ऽप्यघटनायां खल्वनुभवापलापसाहसमभ्युपेयम् ।&lt;br&gt;&#xA;प्रमाणान्तरं चाहप्रियेति ।&lt;br&gt;&#xA;&amp;hellip; प्रियाप्रियविभेदतः ।&lt;br&gt;&#xA;द्वैविध्यं दृश्यते चास्य &amp;hellip; । मनुव्_२,२.२२ब्च् ।&lt;br&gt;&#xA;&lt;em&gt;७,१३३फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;प्रियमित्यात्यन्तिकेष्यमुच्यते ऽप्रियमिति च तात्कालिकेष्यम् ।&lt;br&gt;&#xA;विषयेण विषयिण उपलक्षणम् ।&lt;br&gt;&#xA;अस्य कामस्य ।&lt;br&gt;&#xA;अयमर्थः ।&lt;br&gt;&#xA;अस्ति तावदास्तिककामुकस्य पुरुषस्य स्रक्चन्दवनितादौ इदं मे स्यादित्येकतः कामः ।&lt;br&gt;&#xA;अन्यतस्त्यजेयमिति ।&lt;br&gt;&#xA;नचैक एवायम् ।&lt;br&gt;&#xA;विरुद्धरूपत्वात् ।&lt;br&gt;&#xA;नच द्वावपि मनोधर्मौ, यौगपद्यात् ।&lt;br&gt;&#xA;युगपत्सजातीयधर्मजननायोगात् ।&lt;br&gt;&#xA;नच यौगपद्यं नास्ति ।&lt;br&gt;&#xA;अनुभवसिद्धत्वात् ।&lt;br&gt;&#xA;बाधकाभावाच्च ।&lt;br&gt;&#xA;तत्र यो ऽप्रियविषयः सः अन्तःकरणधर्मः यस्तु प्रियविषयः स आत्मधर्म इति ।&lt;br&gt;&#xA;&lt;em&gt;७,१३४&lt;/em&gt;&lt;br&gt;&#xA;यद्वा प्रियाप्रियशब्दाभ्यां मुक्तिसंसारावुच्येते ।&lt;br&gt;&#xA;तत्सम्बन्धिविभेदेन कामद्वैविध्यं दृश्यत इति ।&lt;br&gt;&#xA;अस्ति तावत्संसारे प्रचुरो ऽयमन्तःकरणवृत्तिरूपः कामः ।&lt;br&gt;&#xA;अस्ति चासौ मुक्तौ ।&lt;br&gt;&#xA;‘स यदि पितृलोककामो भवति’ इत्यादिश्रुतेः ।&lt;br&gt;&#xA;नचैक एवायम् ।&lt;br&gt;&#xA;मुक्तावन्तःकरणविलयात् ।&lt;br&gt;&#xA;तथाचासावात्मधर्मो ऽभ्युपेयः ।&lt;br&gt;&#xA;नचागन्तुकधर्मसम्बन्धो मुक्ताविति प्रागपि कामद्वैविध्यं सिद्धयतीति ।&lt;br&gt;&#xA;&lt;em&gt;७,१३६&lt;/em&gt;&lt;br&gt;&#xA;श्रुतिबाधपरिहारस्य प्रयोजनमाहतस्मादिति ।&lt;br&gt;&#xA;&lt;em&gt;७,१३७&lt;/em&gt;&lt;br&gt;&#xA;&amp;hellip; तस्माद् भेदाग्रहः कुतः । मनुव्_२,२.२२द् ।&lt;br&gt;&#xA;न्यायसुधा-&lt;br&gt;&#xA;श्रुतिविरोधस्य परिहृतत्वाद्भेदाग्रहः कुतः प्रमाणात्कल्पनीयः ।&lt;br&gt;&#xA;कुतश्चानुभवापलापेन व्यवहारस्य तन्निमित्तत्वम् ।&lt;br&gt;&#xA;न कुतो ऽपीत्यर्थः ।&lt;br&gt;&#xA;अनेनाचेतनस्य प्रधानस्य स्वातन्त्र्येण जगत्कारणत्वं साधयतामनुमानमपि स्ववचनविरोधः प्रमाणविरोधश्चोक्तौ भवतः ।&lt;br&gt;&#xA;दृष्टान्तश्च साध्यविकलः ।&lt;br&gt;&#xA;अचेतनस्वातन्त्र्यस्य क्वाप्यसम्मतेरिति ।&lt;br&gt;&#xA;&lt;em&gt;७,१३८&lt;/em&gt;&lt;br&gt;&#xA;सूत्रार्थमुपसंहरन्नानुमानमित्येतत्प्रकारान्तरेण व्याचष्टेरचनेति ।&lt;br&gt;&#xA;रचनानुपपत्तेस्तन्न सर्वज्ञानुमागतम् ।&lt;br&gt;&#xA;अचेतनं जगत्कर्तृ &amp;hellip; । मनुव्_२,२.२३अच् ।&lt;br&gt;&#xA;न्यायसुधा-&lt;br&gt;&#xA;तत्तस्मात् ।&lt;br&gt;&#xA;सर्वज्ञानुमागतमनुमानं प्रकृत्यादिकं, कस्यचित्प्रत्यक्षं, प्रमेयत्वादिति सर्वमसाधकानुमयावगतम् ।&lt;br&gt;&#xA;एतदनुमानसिद्धसर्वज्ञवाक्यावगतमिति यावत् ।&lt;br&gt;&#xA;यद्वानुमानसिद्धप्रामाण्यकत्वेनानुमानप्रधानत्वेन च सर्वज्ञाभिमतस्य वाक्यमेव सर्वज्ञानुमोच्यते ।&lt;br&gt;&#xA;व्याख्यानान्तरस्य चेदं प्रयोजनम् ।&lt;br&gt;&#xA;यत्प्रागुक्तं न योगिप्रत्यक्षेण साङ्खयाचार्यवचनेन वायमर्थः सिद्धयतीति तदपि सूत्रसूचितमेवेति ज्ञापनम् ।&lt;br&gt;&#xA;यदा तु सर्वज्ञाभिमतोत्प्रेक्षितया भेदानां परिमाणादित्यादिकयानुमयावगतमानुमानमिति योजना ।&lt;br&gt;&#xA;तदा वैचि(त्र्य)त्रीप्रदर्शनं व्याख्यानान्तरप्रयोजनम् ।&lt;br&gt;&#xA;जगत्कर्तृ स्वातन्त्र्येण जगत्कारणम् ।&lt;br&gt;&#xA;&lt;em&gt;७,१४२फ़्.&lt;/em&gt;&lt;br&gt;&#xA;स्यादेतत् ।&lt;br&gt;&#xA;परिमाणादिहेतुभिस्तावन्महदादिकार्याणां किमपि मूलकारणमस्तीत्यवगम्यते ।&lt;br&gt;&#xA;तस्यापि कारणान्तरकल्पने प्रमाणाभावादनवस्थानाच्च ।&lt;br&gt;&#xA;तस्य च स्वातन्त्र्यं कारकान्तराप्रयोज्यत्वमेव नतु स्वेच्छानुसारित्वम् ।&lt;br&gt;&#xA;येनोक्तदोषः स्यात् ।&lt;br&gt;&#xA;तच्च तत्प्रयोक्तुः कारकान्तरस्याप्रामाणिकत्वादेव सिद्धम् ।&lt;br&gt;&#xA;नचाचेतनस्य तदसम्भावितम् ।&lt;br&gt;&#xA;अचेतनेष्वपि पयो ऽम्बुप्रभृतिषु दर्शनात् ।&lt;br&gt;&#xA;अचेतनमेव हि पयो ऽन्यानधिष्ठितमपि वत्सविवृद्धयर्थं प्रवर्तते ।&lt;br&gt;&#xA;दधिभावं चापद्यते ।&lt;br&gt;&#xA;घनविनिर्मुक्तं चाम्बु जम्बीरनारिकेलादिष्वनेकविधं विकारं प्राप्नोति ।&lt;br&gt;&#xA;नादेयं चापसर्पति ।&lt;br&gt;&#xA;तृणं च गवा जग्धं क्षीरीभवति ।&lt;br&gt;&#xA;अयश्चायस्कान्तमभिसर्पति ।&lt;br&gt;&#xA;नच’इदं नाचेतनवशम्’ इत्यादिप्रमाणविरोधः ।&lt;br&gt;&#xA;तस्योक्तस्थानेष्वेवानैकान्त्यम् ।&lt;br&gt;&#xA;नचेदं ब्रह्मवादिनां सम्मतम् ।&lt;br&gt;&#xA;येन सिद्धसाधनं स्यादित्याशङ्कापरिहारार्थं सूत्रम्।&lt;br&gt;&#xA;ओं पयो ऽम्बुवच्चेत्तत्रापि ओं ।&lt;br&gt;&#xA;इति ।&lt;br&gt;&#xA;तद्वयाचष्टेपयो ऽम्ब्वादि चेति ।&lt;br&gt;&#xA;&lt;em&gt;७,१४३&lt;/em&gt;&lt;br&gt;&#xA;पयो ऽम्बुवच् चेत् तत्रापि । ब्ब्स्_२,२.३ ।&lt;br&gt;&#xA;&amp;hellip; पयो ऽम्ब्वादि च नोपमा । मनुव्_२,२.२३द् ।&lt;br&gt;&#xA;एतत्प्रशास्तिवचनाच्चेतनाचेतनस्य च । मनुव्_२,२.२४अब् ।&lt;br&gt;&#xA;न्यायसुधा-&lt;br&gt;&#xA;उपमा स्वार्थसम्भावनायामस्मदीयहेतुव्यभिचारे चेति शेषः ।&lt;br&gt;&#xA;यथात्र साध्यं व्यभिचरति तथा पक्षे ऽपि व्यभिचरतु हेतुरित्येवमर्थं हि व्यभिचारोद्भावनम् ।&lt;br&gt;&#xA;तदत्र न युज्यते ।&lt;br&gt;&#xA;चेतनाचेतनस्यैतत्प्रशास्तिवचनात् ।&lt;br&gt;&#xA;पारमेश्वरप्रेरणाप्रतिपादकश्रुतेः ।&lt;br&gt;&#xA;आद्यश्चशब्दो लौकिकानां स्वतन्त्रतया प्रतीयमानमपीत्यर्थे ।&lt;br&gt;&#xA;द्वितीयस्तु न केवलमचेतनस्य ।&lt;br&gt;&#xA;किन्तूभयस्यापीति ।&lt;br&gt;&#xA;एतदुक्तं भवति ।&lt;br&gt;&#xA;कारकान्तराप्रयोज्यत्वलक्षणमपि स्वातन्त्र्यं न प्रधानस्योपपद्यते ।&lt;br&gt;&#xA;असम्भावितत्वात् ।&lt;br&gt;&#xA;उक्तानुमानविरुद्धत्वाच्च ।&lt;br&gt;&#xA;&lt;em&gt;७,१४६&lt;/em&gt;&lt;br&gt;&#xA;यदुक्तमत्र पयोम्ब्वादिवदिति ।&lt;br&gt;&#xA;तदसत् ।&lt;br&gt;&#xA;तत्रापीश्वरप्रेरणया’एतस्य वा अक्षरस्य’ इत्यदिश्रुतिसिद्धत्वात् ।&lt;br&gt;&#xA;अत एव प्रधानस्य परप्रयोज्यत्वे प्रमाणाभावो ऽपि परास्त इति ।&lt;br&gt;&#xA;सूत्रे पयो ऽम्बुवदित्युक्ते ऽपि नोदाहरणमादरणीयम् ।&lt;br&gt;&#xA;स्थलान्तरे सम्भावना व्यभिचारश्च भविष्यत इत्याशङ्कापरिहारार्थस्य’व्यतिरेकानवस्थितेश्चानपेक्षत्वात्’ इति उत्तरसूत्रस्यापि&lt;br&gt;&#xA;व्याख्यानायादिपदप्रयोगः ।&lt;br&gt;&#xA;यद्वा पयो ऽम्बुग्रहणमुपलक्षणमित्यभिप्रेत्यादिपदं प्रत्युक्तम् ।&lt;br&gt;&#xA;उत्तरसूत्रं तु कैमुत्यार्थम् ।&lt;br&gt;&#xA;चेतनप्रवृत्तेरपीश्वरव्यतिरेकेणानवस्थितेरचेतनप्रवृत्तेस्तदधीनत्वं किमु वाच्यमिति ।&lt;br&gt;&#xA;तद्वयाख्यानाय चेतनाचेतनस्य चेत्युक्तम् ।&lt;br&gt;&#xA;व्यास(२२)&lt;br&gt;&#xA;&lt;em&gt;७,१४५&lt;/em&gt;&lt;br&gt;&#xA;किञ्च परिमाणादिति हेतुस्तावदनैकान्तिकः ।&lt;br&gt;&#xA;सत्त्वरजस्तमसां साम्यावस्था हि प्रकृतिरुच्यते ।&lt;br&gt;&#xA;सत्त्वादयश्च परिमिता एव ।&lt;br&gt;&#xA;यथोक्तम् ।&lt;br&gt;&#xA;अबग्नीरनभो ऽहङ्कृन्महत्तत्त्वगुणत्रयैः ।&lt;br&gt;&#xA;क्रमाद्दशोत्तरैः’ (आदि पु.वें.माहा.२४६) इति ।&lt;br&gt;&#xA;नच प्रकृतिरव्यक्तान्तरवतीति कथं नानैकान्त्यम् ।&lt;br&gt;&#xA;नच परिमितस्यापि मूलप्रकृतित्वे बाधकमस्ति ।&lt;br&gt;&#xA;सार्वत्रिककार्यानुत्पत्तिपरिमितानामेव कारणत्वम् ।&lt;br&gt;&#xA;तन्त्वादिषु दर्शनात् ।&lt;br&gt;&#xA;अपरिमितस्य कृत्स्नैकदेशविकल्पानुपपत्तेश्च ।&lt;br&gt;&#xA;अस्माकं त्वीश्वरशक्त्यैवोपपद्यते ।&lt;br&gt;&#xA;समन्वयादित्यप्यसत् ।&lt;br&gt;&#xA;यत्कार्यं यदनुगतिमत्तत्तादृक्कारणोपेतमित्यस्या व्याप्तेरव्यक्ताद्वयक्तजन्माङ्गीकारेणैव भग्नत्वात् ।&lt;br&gt;&#xA;शक्तितः प्रवृत्तेश्चेत्येतदपि न विवक्षितार्थसाधकम् ।&lt;br&gt;&#xA;अन्तर्भावितकार्यत्वमेव कारणस्य शक्तिरित्यस्य सिद्धौ हि तथा स्यात् ।&lt;br&gt;&#xA;तच्च सत्कार्यवादनिर्वाह्यमिति ।&lt;br&gt;&#xA;अत एव विभागाविभागावपि निरस्तौ ।&lt;br&gt;&#xA;विभागाविभागयोरेव सत्कार्यवादसिद्धयधीनयोरसत्त्वात् ।&lt;br&gt;&#xA;स्वप्रक्रियामात्रेणार्थसिद्धौ’स्थूलकायर्स्य लोष्ठादेः’ इत्यादिना तार्किकपरिकल्पिताभ्यां विभागाविभागाभ्यां परमाणुकारणत्वमपि&lt;br&gt;&#xA;स्यादित्यास्तां प्रपञ्चः ।&lt;br&gt;&#xA;&lt;em&gt;७,१५१फ़्.&lt;/em&gt;&lt;br&gt;&#xA;नन्विदं घट्टकुट्टीप्रभातन्यायमनुसरति ।&lt;br&gt;&#xA;इच्छावत्त्वमात्मन एव न तु जडस्येत्यत्र हि प्रथममनुभवः प्रमाणीकृतः ।&lt;br&gt;&#xA;तत्र च श्रुतिविरोधे चोदिते ऽन्तःकरणधर्म आत्मधर्मश्चेति कामस्य द्वैविध्यान्न विरोध इत्युक्तम् ।&lt;br&gt;&#xA;एवञ्चात्मन एवेच्छावत्त्वं न त्वचेतनस्येति त्यक्तमेवेत्याशङ्कां सिंहावलोकनन्यायेन परिहरतिद्वैविध्ये ऽपीति ।&lt;br&gt;&#xA;&lt;em&gt;७,१५२&lt;/em&gt;&lt;br&gt;&#xA;द्वैविध्ये ऽपितु कामादेः कुतः स्वामित्वमात्मनः । मनुव्_२,२.२४च्द् ।&lt;br&gt;&#xA;साक्षादनुभवारूढं शक्यते ऽपोदितुं क्वचित् । मनुव्_२,२.२५अब् ।&lt;br&gt;&#xA;न्यायसुधा-&lt;br&gt;&#xA;कामादेर्द्वैविध्ये ऽपि साक्षादनुभवारूढमात्मनः कामादेः स्वामित्वं तु कुतः प्रमाणादपोदितुं शक्यते न कुतो ऽपीति योजना ।&lt;br&gt;&#xA;श्रुत्यपेक्षयाऽदिपदग्रहणम् ।&lt;br&gt;&#xA;अपोदितुमिति सम्प्रसारणं छान्दसम् ।&lt;br&gt;&#xA;अयमत्रोत्तरक्रमः ।&lt;br&gt;&#xA;सत्यं कामो द्विविध आत्मधर्मो मनोवृत्तिश्चेति ।&lt;br&gt;&#xA;तत्र मनोवृत्तिमपि कामं प्रत्यात्मन एव स्वामित्वं न मनसः ।&lt;br&gt;&#xA;अहं कामय इति साक्ष्यनुभवसिद्धत्वात् ।&lt;br&gt;&#xA;मनसस्तु कामं प्रत्युपादानत्वमेव ।&lt;br&gt;&#xA;यथा हि ।&lt;br&gt;&#xA;क्षेत्रोपादानकानामपि सस्यानां कृषीवल एव स्वामी न क्षेत्रं तथैव ।&lt;br&gt;&#xA;नच वाच्यं मनस एव कामस्वामित्वमहं कामय इत्यनुभवस्तु भ्रान्तिर्व्यवहारमात्रं वेति ।&lt;br&gt;&#xA;बाधकप्रमाणाभावात् ।&lt;br&gt;&#xA;नच कौटस्थ्यं बाधकम् ।&lt;br&gt;&#xA;अन्तःकरणस्यैव कामोपादानत्वेनाङ्गीकृतत्वात् ।&lt;br&gt;&#xA;स्वामित्वमात्रेण च कौटस्थ्याविघातात् ।&lt;br&gt;&#xA;अन्यथा कृपणधनस्येवात्मनो वैयर्थ्यापत्तेरिति ।&lt;br&gt;&#xA;तदिदमुक्तं क्वचिदिति ।&lt;br&gt;&#xA;&lt;em&gt;७,१५५&lt;/em&gt;&lt;br&gt;&#xA;नन्वस्तु कामस्वामित्वमात्मन एव मा भूच्च मनसः ।&lt;br&gt;&#xA;तथापि पूर्वोत्तरविरोधस्तदवस्थ एव ।&lt;br&gt;&#xA;इच्छास्वामित्वाभावे ऽपि यादृशतादृशस्येच्छावत्त्वस्य मनस्यङ्गीकृतत्त्वादित्यत आहइच्छेति ।&lt;br&gt;&#xA;इच्छास्वामित्वमेवोक्तमिच्छावत्त्वं नचापरम् । मनुव्_२,२.२५च्द् ।&lt;br&gt;&#xA;न्यायसुधा-&lt;br&gt;&#xA;अचेतनेच्छापगतेत्यादाविच्छास्वामित्वमेवेच्छावत्त्वमुक्तम् ।&lt;br&gt;&#xA;नचापरमिच्छोपादानत्वलक्षणम् ।&lt;br&gt;&#xA;एतदुक्तं भवति ।&lt;br&gt;&#xA;स्यादत्र पूर्वापरविरोधः ।&lt;br&gt;&#xA;यदि यदेवेच्छावत्त्वं प्राङ्मनसो निषिद्धं तदेवात्र पुनरङ्गीक्रियेत ।&lt;br&gt;&#xA;न चैतदस्ति ।&lt;br&gt;&#xA;पूर्वं हीच्छास्वामित्वलक्षणमिच्छावत्त्वमात्मन एव न त्वचेतनस्येत्युक्तम् ।&lt;br&gt;&#xA;तस्यैव कर्तृत्वोपयोगात् ।&lt;br&gt;&#xA;श्रुत्यर्थतया त्विच्छोपादानत्वलक्षणमिच्छावत्वमिदानीं मनसो ऽभ्युपगम्यत इति कुतो विरोध इति ।&lt;br&gt;&#xA;&lt;em&gt;७,१५६&lt;/em&gt;&lt;br&gt;&#xA;यद्वा कामस्य द्वैविध्येन मनसो ऽपि कामवत्त्वात्कर्तृत्वमुपपत्स्यत इत्यत आहद्वैविध्ये ऽपीति ।&lt;br&gt;&#xA;द्वयोः कामवत्त्वे ऽपि कामस्वामित्वमात्मन एव न तु मनसः ।&lt;br&gt;&#xA;निरपवादसाक्ष्यनुभवसिद्धत्वात् ।&lt;br&gt;&#xA;मनसस्तु कामोपादानत्वमेवेति ।&lt;br&gt;&#xA;ततः किमित्यत आहइच्छेति ।&lt;br&gt;&#xA;इच्छास्वामित्वलक्षणमेवेच्छावत्त्वं प्राक् कर्तृत्वोपयुक्तमुक्तम् ।&lt;br&gt;&#xA;न पुनरिच्छोपादानत्वलक्षणम् ।&lt;br&gt;&#xA;यो हीच्छति स प्रयतते न तु यदिच्छा भवति तदिति ।&lt;br&gt;&#xA;तस्मादिच्छास्वामित्वाच्चेतनस्यैव कर्तृत्वं नाचेतनस्य ।&lt;br&gt;&#xA;तस्येच्छोपादानत्वे ऽपीच्छास्वामित्वाभावादिति ।&lt;br&gt;&#xA;&lt;em&gt;७,१५७&lt;/em&gt;&lt;br&gt;&#xA;स्यादेतत् ।&lt;br&gt;&#xA;स्वं नाम तद्भवति, यद्यथेष्यविनियोगयोग्यम् ।&lt;br&gt;&#xA;यथा गवादि ।&lt;br&gt;&#xA;स्वामी च स उच्यते यो यथेष्यविनियोक्ता ।&lt;br&gt;&#xA;नचेच्छात्मनोरेतदस्ति ।&lt;br&gt;&#xA;यस्मादास्तिककामुकस्य निषिद्धेच्छां नियच्छतो ऽपि (इच्छा)साऽविर्भवति ।&lt;br&gt;&#xA;प्रयतमानस्यापि विहितेच्छा नोदेति ।&lt;br&gt;&#xA;तत्कथमिच्छास्वामित्वमात्मनः स्यादिति चेत् ।&lt;br&gt;&#xA;किमिच्छाऽत्मनः सर्वथापि वशा न भवति इत्युच्यते ।&lt;br&gt;&#xA;उत किञ्चिद्वशत्वमङ्गीक्रियते ।&lt;br&gt;&#xA;नाद्यः ।&lt;br&gt;&#xA;अनुभवविरोधात् ।&lt;br&gt;&#xA;इच्छति देवदत्त इत्यादिव्यवहारविरहप्रसङ्गाच्च ।&lt;br&gt;&#xA;द्वितीये तु सिद्धं स्वामित्वमित्याहकिञ्चिदिति ।&lt;br&gt;&#xA;किञ्चित् तद्वशगत्वे ऽपि स्वामित्वं लोकवद् भवेत् । मनुव्_२,२.२६अब् ।&lt;br&gt;&#xA;न्यायसुधा-&lt;br&gt;&#xA;प्रबलविरोधिवशादत्यन्तवशत्वाभावे ऽपीच्छायाः किञ्चिदात्मवशत्वमात्रेणापि तां प्रत्यात्मनः स्वामित्वं भवेदे(वत्ये)व ।&lt;br&gt;&#xA;कथम् ।&lt;br&gt;&#xA;यथात्यन्तमवशायामपि गवि किञ्चिद्वशत्वमात्रेण देवदत्तस्वामित्वं लोके दृष्टं तथैव ।&lt;br&gt;&#xA;अन्यथा तदपि न स्यादिति ।&lt;br&gt;&#xA;&lt;em&gt;७,१५८&lt;/em&gt;&lt;br&gt;&#xA;नन्वेवं सत्येकं सन्धि(दि)त्सतो (परं प्रच्य)न्यच्च्यवत इत्यापन्नम् ।&lt;br&gt;&#xA;अचेतनस्य कर्तृत्वं निराकर्तुमात्मन एवेच्छास्वामित्वं नतु मनस इति समर्थितम् ।&lt;br&gt;&#xA;तर्हीश्वरस्यापि कुलालादिमनोवृत्तीच्छां प्रति स्वामित्वं नास्तीति घटादिकर्तृत्वं न स्यात् ।&lt;br&gt;&#xA;तथाचेतरव्यपदेशादित्यधिकरणविरोधैत्यत आहसर्वात्मेति ।&lt;br&gt;&#xA;सर्वात्मतन्त्रकामादेः किमुतैव परेशितुः । मनुव्_२,२.२६च्द् ।&lt;br&gt;&#xA;न्यायसुधा-&lt;br&gt;&#xA;यदा जीवस्यापि कामादिस्वाम्यं तदा सर्वात्मना तन्त्रमधीनं कामादि यस्यासौ तथोक्तः ।&lt;br&gt;&#xA;सर्वेषामात्मनां तन्त्रं साधनं यः कामस्तस्यादिः कारणं तस्य परेशितुः कामस्वामित्वं किमुतैव वक्तव्यम् ।&lt;br&gt;&#xA;एतदुक्तं भवति ।&lt;br&gt;&#xA;जीवेश्वरौ द्वावपि शरीरमधितिष्ठतः ।&lt;br&gt;&#xA;तत्रेश्वरो ऽन्तःकरणं स्पष्टं दृष्ट्वा तत्र ज्ञानेच्छाप्रयत्नरूपा वृत्तीः स्वेच्छाज्ञानप्रयत्नैरुत्पाद्य बाह्यकरणानि चाधिष्ठाय घटाद्युत्पादयति ।&lt;br&gt;&#xA;जीवस्तु तद्दत्तस्वाम्यो ऽवतिष्ठते ।&lt;br&gt;&#xA;यथोक्तं’बद्धिर्ज्ञानम्’ इत्यादि ।&lt;br&gt;&#xA;तस्मादीश्वरस्यैव मुख्यं स्वाम्यं कर्तृत्वं च ।&lt;br&gt;&#xA;जीवस्य त्वमुख्यमेवेति ।&lt;br&gt;&#xA;तथा चोक्तम्’स्वस्वामिभावो ध्रुव एष यत्र तर्ह्यच्युते ऽसाविति कृत्ययोगे’ इति ।&lt;br&gt;&#xA;&lt;em&gt;७,१६१&lt;/em&gt;&lt;br&gt;&#xA;यदुक्तं निरपवादानुभवबलादात्मन एवेच्छास्वामित्वमिति ।&lt;br&gt;&#xA;तदयुक्तम् ।&lt;br&gt;&#xA;कामः सङ्कल्प इति मनसः कामस्वामित्वाभिधात्र्यापौरुषेयत्वेन बलवत्या वेदवाचैवापोदितत्वादित्यत आहनचेति ।&lt;br&gt;&#xA;न चानुभवगं कामस्वामित्वं वेदवागपि ।&lt;br&gt;&#xA;शक्तापवदितुं &amp;hellip; । मनुव्_२,२.२७अच् ।&lt;br&gt;&#xA;&lt;em&gt;७,१६१फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;कामस्वामित्वमात्मन इति शेषः ।&lt;br&gt;&#xA;कामाद्यनुवादेन खल्वियं वेदवाक् आत्मोपादानत्वं वैशेषिकादिमतप्राप्तं वारयितुं तेषां मनोरूपत्वमाचष्टे ।&lt;br&gt;&#xA;कामादिस्वरूपं च साक्ष्यनुभवेनैव सिद्धमिति तस्योपजीव्यत्वम् ।&lt;br&gt;&#xA;स च तानात्मस्वामिकानेव विषयीकरोति ।&lt;br&gt;&#xA;नचोपजीव्यकमुपजीव्यमपवदितुं शक्नोति ।&lt;br&gt;&#xA;वेदस्योत्सर्गतो बलवत्त्वे ऽप्युपजीव्यापेक्षया दौर्बल्यमेव ।&lt;br&gt;&#xA;यथा आहुः ।&lt;br&gt;&#xA;‘प्राबल्यमागमस्यैव जात्या तेषु त्रिषु स्मृतम् ।&lt;br&gt;&#xA;उपजीव्यविरोधे तु न प्रामाण्यममुष्य च’ इति ।&lt;br&gt;&#xA;अतो न श्रुतेरनुभवापवादकत्वं युक्तमिति ।&lt;br&gt;&#xA;तर्हि श्रुतेः का गतिरित्यत आहतस्मादिति ।&lt;br&gt;&#xA;&amp;hellip; तस्मात् सा तदन्याभिधायिनी । मनुव्_२,२.२७च्द् ।&lt;br&gt;&#xA;न्यायसुधा-&lt;br&gt;&#xA;उपजीव्यत्वेन बलवतानुभवेन बाधितत्वादित्यर्थः ।&lt;br&gt;&#xA;तदन्याभिधायिनी स्वामित्वादन्यस्योपादानत्वस्याभिधायिनी ।&lt;br&gt;&#xA;&lt;em&gt;७,१६४&lt;/em&gt;&lt;br&gt;&#xA;न केवलमुपजीव्यबाधात् ।&lt;br&gt;&#xA;किन्तूपपत्तिविरोधाच्चेत्याहमोक्षकाम इति ।&lt;br&gt;&#xA;मोक्षकामो भवेदन्यो यदि मुक्ताद् भविष्यतः । मनुव्_२,२.२८अब् ।&lt;br&gt;&#xA;न्यायसुधा-&lt;br&gt;&#xA;यदि कामो ऽन्तःकरणकर्तृकः स्यात्तदा मोक्षकामो ऽप्यन्तःकरणस्यैव स्यात् ।&lt;br&gt;&#xA;मोक्षस्तु आत्मन इति च प्रसिद्धम् ।&lt;br&gt;&#xA;तथाच यो मुक्तो भविष्यति तस्मादन्य एव मोक्षकाम इतयुक्तं स्यात् ।&lt;br&gt;&#xA;कामस्यान्यगतत्वे साधनानुष्ठाताप्यन्य एवेत्यङ्गीकर्तव्यम् ।&lt;br&gt;&#xA;फलकामनासाधनानुष्ठानयोरेकनिष्ठत्वदृष्टेः ।&lt;br&gt;&#xA;तथाचाकृताभ्यागमकृतविप्रणशप्रसङ्गः ।&lt;br&gt;&#xA;&lt;em&gt;७,१६६&lt;/em&gt;&lt;br&gt;&#xA;ननु नायं दोषः ।&lt;br&gt;&#xA;पुरुषविमोक्षार्थं प्रकृतिप्रवृत्त्यभ्युपगमात् ।&lt;br&gt;&#xA;दृश्यते हि परप्रयोजनार्थं जनानां प्रवृत्तिरिति ।&lt;br&gt;&#xA;अत्रेदमुपतिष्ठतेमोक्षकामस्येति ।&lt;br&gt;&#xA;मोक्षकामस्य किं तेन &amp;hellip; । मनुव्_२,२.२८च् ।&lt;br&gt;&#xA;न्यायसुधा-&lt;br&gt;&#xA;उपलक्षणमेतत् ।&lt;br&gt;&#xA;साधनानुष्ठातेत्यपि द्रष्टव्यम् ।&lt;br&gt;&#xA;परप्रयोजनार्तं प्रवतर्मानाः खलु लोके दृष्टमदृष्टं वा किमपि प्रयोजनमनुसन्दधानाः प्रायेणोपलब्धाः ।&lt;br&gt;&#xA;तथात्रापि प्रकृतेः प्रयोजनेन भाव्यम् ।&lt;br&gt;&#xA;नच तदस्तीत्यर्थः ।&lt;br&gt;&#xA;स्यादेतत् ।&lt;br&gt;&#xA;स्वप्रयोजनमननुसन्धायैव जीवमोक्षार्थं प्रकृतेः प्रवृत्तिः, यता कृपालुत्वेन भवतामीश्वरस्येत्यत आहस्वनाशार्थं चेति ।&lt;br&gt;&#xA;&amp;hellip; स्वनाशार्थं च को यतेत् । मनुव्_२,२.२८द् ।&lt;br&gt;&#xA;&lt;em&gt;७,१६७&lt;/em&gt;&lt;br&gt;&#xA;न्यायसुधा-&lt;br&gt;&#xA;न केवलं परप्रयोजनार्था प्रकृतेः प्रवृत्तिर्युज्यते ।&lt;br&gt;&#xA;प्रकृतिलयो हि मोक्षो नाम ।&lt;br&gt;&#xA;न हि को ऽपि कृपालुरात्मनाशार्थं यतमानो दृष्ट इति ।&lt;br&gt;&#xA;यद्यप्यत्रानाधेयातिशयस्य निष्क्रियस्योपकार्यत्वमपि क्वचिन्न दृष्टमित्येव वक्तव्यम् ।&lt;br&gt;&#xA;तथापि तच्छिष्यैरेवोह्यतामिति तदभ्युपगमेन दूषणान्तरमिदमुक्तम् ।&lt;br&gt;&#xA;&lt;em&gt;७,१६८&lt;/em&gt;&lt;br&gt;&#xA;नन्विदमयुक्तम् ।&lt;br&gt;&#xA;चेतनो हि स्वप्रयोजनमनुसन्दध्यात् ।&lt;br&gt;&#xA;स्वनाशाच्च बिभ्यत् परावर्तेत ।&lt;br&gt;&#xA;प्रकृतिस्त्वचेतना कथमेवं पर्यनुयोगमर्हतीति ।&lt;br&gt;&#xA;एवं तर्हि कथमात्ममोक्षमप्यनुसन्धाय प्रवर्तेत ।&lt;br&gt;&#xA;स्वभावो ऽयं प्रधानस्येति चेत् ।&lt;br&gt;&#xA;तर्हि कदापि संसारो ऽस्य न स्यात् ।&lt;br&gt;&#xA;भोगार्था प्रवृत्तिः प्रकृतेः स्वभाव इति चेत् ।&lt;br&gt;&#xA;तर्हि मोक्षाभावः ।&lt;br&gt;&#xA;उभयस्वभावत्वे तूभयं न स्यात् ।&lt;br&gt;&#xA;विरोधात् ।&lt;br&gt;&#xA;अविरोधे वा युगपदुभयं स्यात् ।&lt;br&gt;&#xA;व्यवस्थापकाभावात् ।&lt;br&gt;&#xA;भोगेषूपभुक्तेषु मोक्षार्थेति चेन्न ।&lt;br&gt;&#xA;भोगानामानन्त्येनापरिसमाप्तेरिति ।&lt;br&gt;&#xA;अयं प्रसङ्गाथर्ः ।&lt;br&gt;&#xA;यद्यात्मा न कामकर्ता स्यात्तदा मुमुक्षुरपि न स्यात् ।&lt;br&gt;&#xA;ततश्च न तदर्थं प्रयतेत ।&lt;br&gt;&#xA;तथाच न मुच्येत ।&lt;br&gt;&#xA;परप्रवृत्तेः स्वप्रयोजनभावाभावयोरयुक्तत्वादिति ।&lt;br&gt;&#xA;बहुलमेतन्निदर्शनमिति स्मरणाद्यतेदिति परस्मैपदम् ।&lt;br&gt;&#xA;तथाचाह’चन्द्रादयस्तु मन्यन्ते सर्वस्मादुभयं पदम्’ इति ।&lt;br&gt;&#xA;&lt;em&gt;७,१७१&lt;/em&gt;&lt;br&gt;&#xA;एवमनीश्वरसाङ्खयमतं साधारणदूषणैरपाकृत्य ये कर्तृत्वं प्रकृतेरेव भोक्तृत्वं त्वात्मन इति मन्यन्ते तन्मतं दूषयतिकर्तृत्वमिति ।&lt;br&gt;&#xA;कर्तृत्वं यस्य तस्यैव भोक्तृत्वमुपलभ्यते । मनुव्_२,२.२९अब् ।&lt;br&gt;&#xA;न्यायसुधा-&lt;br&gt;&#xA;यद्वैवमात्मनः कर्तृत्वमुपपाद्य भोक्तृत्वमप्यनेनैवोपपादयति ।&lt;br&gt;&#xA;येन मयेदं कृतं स एवाहं तत्फलं भुञ्ज इति कर्तृत्वभोक्तृत्वयोः सामानाधिकरण्यानुभवात्तयद्वैयधिकरण्याङ्गीकारे ऽनुभवविरोध इत्यर्थः ।&lt;br&gt;&#xA;भ्रान्तो ऽयमनुभव इति चेन्न ।&lt;br&gt;&#xA;बाधकाभावादित्याहविभागे चेति ।&lt;br&gt;&#xA;विभागे च तयोर्मानं नैव किञ्चित् क्वचिद् भवेत् । मनुव्_२,२.२९च्द् ।&lt;br&gt;&#xA;न्यायसुधा-&lt;br&gt;&#xA;तयोः कर्तृत्वभोक्तृत्वयोः ।&lt;br&gt;&#xA;विभागे व्यधिकरणत्वे ।&lt;br&gt;&#xA;अकृताभ्यागमकृतविनाशौ चैवं सति स्यातामिति ।&lt;br&gt;&#xA;&lt;em&gt;७,१७२&lt;/em&gt;&lt;br&gt;&#xA;यदुक्तमात्मनो मोक्षो न स्यादिति ।&lt;br&gt;&#xA;तदिष्यापादनम् ।&lt;br&gt;&#xA;प्रकृतेरेव मोक्षाभ्युपगमात् ।&lt;br&gt;&#xA;नच बन्धमोक्षयोर्वैयधिकरण्यानुपपत्तिः ।&lt;br&gt;&#xA;बन्धस्यापि प्रकृतिगतत्वादिति चेन्न ।&lt;br&gt;&#xA;सकलश्रुतिस्मृतीहासपुराणानुभवैर्बन्धमोक्षयेरात्मगतत्वावगमेन तद्विरोधादित्याशयवानुपसंहरतिसर्वेति ।&lt;br&gt;&#xA;सर्वमानविरोधैकदुर्दीक्षादीक्षितस्त्वयम् ।&lt;br&gt;&#xA;मायावाद्युपमां यायात् &amp;hellip; । मनुव्_२,२.३० ।&lt;br&gt;&#xA;न्यायसुधा-&lt;br&gt;&#xA;सर्वमानविरोध एव या प्रधानदुर्दीक्षा दुष्यो ऽनुष्ठानसङ्कल्पः ।&lt;br&gt;&#xA;तया दीक्षितो ऽयं तु साङ्खयो मायावादिनामुपमात्वं प्राप्नुयात् ।&lt;br&gt;&#xA;ते ऽपि हि कर्तृत्वभोक्तृत्वादिसकलधर्मविकलमसत्कल्पं चैतन्यमात्रमङ्गीकृत्याविद्याया एवाचेतनायाः सर्वकारणत्वं बन्धमोक्षाधिकरणत्वं&lt;br&gt;&#xA;चाभ्युपगच्छन्ति ।&lt;br&gt;&#xA;तदेतेषां सर्वप्रमाणविरुद्धार्थाङ्गीकारित्वे साङ्खयो ऽयं दृष्टान्तभावमापद्यत इति ।&lt;br&gt;&#xA;&lt;em&gt;७,१७४&lt;/em&gt;&lt;br&gt;&#xA;यत्पुरुषबहुत्वं साङ्खयेनाङ्गीकृतं तदपि मायावादिभिरभ्युपगतमेव ।&lt;br&gt;&#xA;जननादिप्रकृतिधर्मैरेव हि तद्बहुत्वम् ।&lt;br&gt;&#xA;नतु स्वरूपे कश्चिदस्ति परस्परतो विशेषः ।&lt;br&gt;&#xA;मायावादिनो ऽपि उपाधिनिबन्धनं भेदमङ्गीकुर्वन्त्येव ।&lt;br&gt;&#xA;नच प्रपञ्चसत्यत्वं विशेषः ।&lt;br&gt;&#xA;कारणमात्रत्वाभ्युपगमेन कायर्प्रपञ्चस्य साङ्खयेन निरस्तत्वादिति ।&lt;br&gt;&#xA;&lt;em&gt;७,१७७&lt;/em&gt;&lt;br&gt;&#xA;यापि साङ्खयपरिकल्पिता सृष्टिप्रलयबन्धमोक्षतत्साधनप्रक्रिया सापि सर्वप्रमाणविरुद्धेत्युक्तं भवति ।&lt;br&gt;&#xA;&lt;em&gt;७,१७८&lt;/em&gt;&lt;br&gt;&#xA;न केवलं साङ्खयस्य मायावादिसदृशत्वमस्माभिरेवोच्यते, किन्तु सूत्रकृतापि सूचितमित्याहतदिति ।&lt;br&gt;&#xA;&amp;hellip; तच्चशब्दान्निराकृतः । मनुव्_२,२.३०द् ।&lt;br&gt;&#xA;न्यायसुधा-&lt;br&gt;&#xA;तस्मान्मायावादिसदृशत्वादेव हि साङ्खयो भोक्त्रापत्तेरविभागश्चेत्स्याल्लोकवदिति प्राक् पराकृतेन मायावादिना रचनानुपपत्तेश्च&lt;br&gt;&#xA;नानुमानमिति चशब्देन समुच्चित्य निराकृतः ।&lt;br&gt;&#xA;यद्वा प्रमाणविरोधो ऽपि नोत्सूत्रित इत्यनेनाह ।&lt;br&gt;&#xA;तस्मात्सर्वमानविरोधित्वादेव ।&lt;br&gt;&#xA;चशब्दात्सर्वमानविरोधसमुच्चयार्थं चशब्दं प्रक्षिप्येत्यर्थः ।&lt;br&gt;&#xA;। इति श्रीमन्न्यायसुधायां रचनानुपपत्त्यधिकरणम् ।&lt;/p&gt;</description>
    </item>
    <item>
      <title>१२ अन्यत्राभावाधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/12_anyatrAbhAvAdhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/12_anyatrAbhAvAdhikaraNa/</guid>
      <description>&lt;p&gt;। अथ श्रीमन्न्यायसुधायां अन्यत्राभावाधिकरणम् ।&lt;br&gt;&#xA;अन्यत्राभावाच् च न तृणादिवत् । ब्ब्स्_२,२.५ ।&lt;br&gt;&#xA;। ओं अन्यत्राभावाच्च न तृणादिवत् ओं ।&lt;br&gt;&#xA;इदं सूत्रं केचिदित्थं व्याचक्षते ।&lt;br&gt;&#xA;यथा तृणपल्लवादिकं गवादिनोपभुक्तं स्वयमेव क्षीरीभवति ।&lt;br&gt;&#xA;एवं प्रधानं स्वयमेव महदादिरूपेण परिणमत इत्याशङ्का किलात्र निरस्यते ।&lt;br&gt;&#xA;न तृणादिवत्स्वयमेव प्रधानस्य परिणामो वक्तव्यः ।&lt;br&gt;&#xA;यतस्तृणादीनामपि स्वयमेव परिणामो नास्ति ।&lt;br&gt;&#xA;कुतः ।&lt;br&gt;&#xA;अन्यत्रानडुहोपभुक्ते तदभावादिति ।&lt;br&gt;&#xA;अत्राशङ्कैव तावदनुपपन्ना ।&lt;br&gt;&#xA;पयो ऽम्बुवच्चेत्तत्रापीत्यनेनैव परिहृतत्वात् ।&lt;br&gt;&#xA;प्रत्युदाहरणं च सूत्रप्रणयनायोगात् ।&lt;br&gt;&#xA;परिहारो ऽप्ययमनुपपन्नः ।&lt;br&gt;&#xA;गवाद्युपभुक्तस्यैव क्षीरत्वं नान्यत्रेति हि वदता प्रकृतेः सहकारिसद्भावमात्रमुपपादितं स्यात् ।&lt;br&gt;&#xA;न पुनरीश्वरापेक्षत्वम् ।&lt;br&gt;&#xA;अतो नायं सूत्रार्थः ।&lt;br&gt;&#xA;किन्तु पातञ्जलमतमत्राधिकरणे निराक्रियत इत्याशयवांस्तदुपन्यस्यतिसाङ्खयानामिति ।&lt;br&gt;&#xA;साङ्खयस्तु सेश्वरो ब्रूते क्षेत्रानुग्रहशक्तिमान् ।&lt;br&gt;&#xA;अस्तीश्वरः स्वयम्भातः क्लेशकर्मादिवर्जितः । मनुव्_२,२.३१ ।&lt;br&gt;&#xA;न्यायसुधा-&lt;br&gt;&#xA;साङ्खयमतस्य निरस्तत्वात्किं पुनरुपन्यासेनेत्यतो ऽस्य मतस्य ततो विशेषं तुशब्देन सूचयति ।&lt;br&gt;&#xA;तमेव विशेषं व्यनक्तिसेश्वर इति ।&lt;br&gt;&#xA;सेश्वरश्चेन्न निराकार्यो विरोधाभावादित्यत उक्तङ्क्षेत्रेति ।&lt;br&gt;&#xA;तुशब्दो ऽवधारणार्थो ऽत्राप्यन्वीयते ।&lt;br&gt;&#xA;यद्यपि सेश्वर इत्यनेनैवेश्वरो ऽस्तीति ब्रूत इति सिद्धम् ।&lt;br&gt;&#xA;तथापि तदनुवादेन विशेषणविधानमेवैतत् ।&lt;br&gt;&#xA;य ईश्वरो ऽस्ति स क्षेत्रानुग्रहशक्तिमानेवेति ब्रूत इति ।&lt;br&gt;&#xA;क्षियन्त्यस्मिन्कार्याण्यव्यक्ततयेति क्षेत्रमुपादानं प्रकृतिः ।&lt;br&gt;&#xA;तदनुग्रहशक्तिरेवेश्वरस्य तेनाभ्युपगम्यते ।&lt;br&gt;&#xA;अतो निराकरणीय एवासाविति ।&lt;br&gt;&#xA;सर्वशक्तित्वाभावे किं तस्येश्वरत्वमित्यत उक्तम्स्वयम्भात इति ।&lt;br&gt;&#xA;स्वयमिन्द्रियाद्यनपेक्षमेव भातः ।&lt;br&gt;&#xA;कर्तरि क्तः ।&lt;br&gt;&#xA;ततश्च सर्वज्ञ इति लभ्यते ।&lt;br&gt;&#xA;ईश्वरत्वोपपादकं विशेषणान्तरमाहक्लेशेति ।&lt;br&gt;&#xA;क्लेशकर्मविपाकाशयवर्जित इत्यर्थः ।&lt;br&gt;&#xA;तथाचाह पतञ्जलिः ।&lt;br&gt;&#xA;‘क्लेशकर्मविपाकशयैरपरामृष्टः पुरुषविशेष ईश्वरः’ इति ।&lt;br&gt;&#xA;तथा’निर्माणकायमधिष्ठाय सम्प्रदायप्रवर्तको ऽनुग्राहकश्च’ इति ।&lt;br&gt;&#xA;तत्राविद्यास्मितारागद्वेषाभिनिवेशाः पञ्च क्लेशाः ।&lt;br&gt;&#xA;अनात्मन्यात्मबुद्धिरविद्या ।&lt;br&gt;&#xA;इदं मदीयमित्यभिमानो ऽस्मिता ।&lt;br&gt;&#xA;विषयेष्वासक्ती रागः ।&lt;br&gt;&#xA;कोपो द्वेषः ।&lt;br&gt;&#xA;भयमभिनिवेशः ।&lt;br&gt;&#xA;एत एव पञ्च क्लेशास्तन्त्रान्तरे तमो मोहो महामोहाः तामिस्रो ऽन्धतामिस्र इति व्यवह्रियन्ते ।&lt;br&gt;&#xA;वार्षगण्यस्त्वेनानविद्येत्येवाह ।&lt;br&gt;&#xA;कर्मेति&lt;br&gt;&#xA;विधिनिषेधावुच्येते ।&lt;br&gt;&#xA;आशयशब्देन धर्माधर्मौ ।&lt;br&gt;&#xA;विपाक इति तत्फलं सुखदुःखे तदुपायश्चेति ।&lt;br&gt;&#xA;इतिशब्दस्य आगामिनः प्रतिवाक्यं सम्बन्धः ।&lt;br&gt;&#xA;&lt;em&gt;७,१८५&lt;/em&gt;&lt;br&gt;&#xA;वेदवादविरोधं स्फुटीकर्तुमवधारणव्यावर्त्यमाहक्षेत्रेति ।&lt;br&gt;&#xA;क्षेत्रशक्तिमती सैव प्रकृतिर् &amp;hellip; । मनुव्_२,२.३२अब् ।&lt;br&gt;&#xA;न्यायसुधा-&lt;br&gt;&#xA;या जगदुपादानं सा प्रकृतिरेवोपादानत्वशक्तिमती ब्रूते ।&lt;br&gt;&#xA;न पुनर्वेदवादिन इव तामपि शक्तिमीश्वरायत्ताम् ।&lt;br&gt;&#xA;व्यावर्त्यान्तरमाहबीजेति ।&lt;br&gt;&#xA;&amp;hellip; बीजशक्तिमान् ।&lt;br&gt;&#xA;जीवः पर्जन्यवद् &amp;hellip; । मनुव्_२,२.३२ब्च् ।&lt;br&gt;&#xA;न्यायसुधा-&lt;br&gt;&#xA;अत्राप्येवेति सम्बद्धयते ।&lt;br&gt;&#xA;शरीरेन्द्रियादिसम्बन्धेनोत्पत्तौ या शक्तिः सा बीजशक्तिः ।&lt;br&gt;&#xA;जीव एव तद्वानिति ब्रूते ।&lt;br&gt;&#xA;नतु तदीयां बीजशक्तिं तत्त्व(वादिन)विद इव भगवदधीनाम् ।&lt;br&gt;&#xA;यद्युपादानत्वोत्पत्तिशक्तिमत्त्वं प्रकृतिपुरुषयोरेव तदा किमीश्वरेणानुग्राहकेणेत्यत आहपर्जन्यवदिति ।&lt;br&gt;&#xA;यथा हि पृथिव्याः कलमादिबीजानां चोपादानत्वबीजत्वशक्ती यद्यपि स्वायत्ते ।&lt;br&gt;&#xA;तथाप्यङ्कुरोत्पत्तौ पर्जन्यस्यास्ति पृथिव्यनु(ग्रहकारक)ग्राहकत्वम् ।&lt;br&gt;&#xA;तथा प्रकृतिपुरुषयोः स्वायत्तशक्तित्वे ऽपीश्वरः प्रकृत्यनुग्रहशक्तिमानङ्गीकरणीयः ।&lt;br&gt;&#xA;तत्किं पर्जन्यवदन्वयव्यतिरेकाभ्यामीश्वरस्य प्रकृत्यनुग्राहकत्वमवसेयं नेत्याहदैवेति ।&lt;br&gt;&#xA;&amp;hellip; दैवशक्तिमानीश्वरः स्मृतः । मनुव्_२,२.३२च्द् ।&lt;br&gt;&#xA;न्यायसुधा-&lt;br&gt;&#xA;दैवशब्दो ऽदृष्टस्वरूपत्वमाह ।&lt;br&gt;&#xA;तेनान्वयव्यतिरेकाविषयत्वं लक्षयति ।&lt;br&gt;&#xA;तत्किं निष्प्रमाणक एवेश्वरः प्रकृत्यनुग्राहको ऽङ्गीकरणीय इत्यत उक्तम्स्मृत इति ।&lt;br&gt;&#xA;‘मायाध्यक्षेण प्रकृतिः सूयते सचराचरम्’ इत्यादाविति शेषः ।&lt;br&gt;&#xA;स्मृत इत्युपलक्षणम् ।&lt;br&gt;&#xA;श्रुत इत्यपि ग्राह्यम् ।&lt;br&gt;&#xA;प्रकृतिपुरुषयोः स्वायत्तशक्तित्वं कुत इत्यत आहपृथिवीवदिति ।&lt;br&gt;&#xA;&lt;em&gt;७,१८६&lt;/em&gt;&lt;br&gt;&#xA;पृथिवीवत् प्रधानं तज् &amp;hellip; । मनुव्_२,२.३३अ ।&lt;br&gt;&#xA;न्यायसुधा-&lt;br&gt;&#xA;यथा पृथिव्याः स्वायत्तोपादनत्वशक्तिः तथा तत् तस्मादुपादानत्वात्प्रधानमपि स्वायत्तोपादानत्वशक्तिमदनुमेयमित्यर्थः ।&lt;br&gt;&#xA;उपलक्षणं चैतत् ।&lt;br&gt;&#xA;कलमादिबीजवद्बीजत्वाज्जीवो ऽपि स्वायत्तबीजशक्तिमाननुमातव्य इत्यपि द्रष्टव्यम् ।&lt;br&gt;&#xA;&lt;em&gt;७,१८७&lt;/em&gt;&lt;br&gt;&#xA;ननु यथा लोके कलमादिबीजानां कश्चिदावपनकर्तास्ति ।&lt;br&gt;&#xA;तथात्रापि तत्स्थानीयेन केनापि भाव्यम् ।&lt;br&gt;&#xA;नचासावन्यो ऽस्ति परमेश्वरात् ।&lt;br&gt;&#xA;तत्कथं क्षेत्रानुग्रहशक्तिमानेवेश्वर इत्यत आहजीव इति ।&lt;br&gt;&#xA;&amp;hellip; जीवः सन्निधिमात्रतः ।&lt;br&gt;&#xA;बीजावपनकर्तेवेत्य् &amp;hellip; । मनुव्_२,२.३३ब्च् ।&lt;br&gt;&#xA;न्यायसुधा-&lt;br&gt;&#xA;दृश्यते खल्वपत्यजीवो बीजभूतः ।&lt;br&gt;&#xA;पितृजीवश्चावपनकर्तृस्थानीयः ।&lt;br&gt;&#xA;तस्मात्किमीश्वरस्य तच्छक्तिकल्पनया ।&lt;br&gt;&#xA;विषयोत्पत्तौ तु तदपेक्षैव नास्तीति भावः ।&lt;br&gt;&#xA;नन्वेवं पितृजीवस्यापत्योत्पादकत्वाङ्गीकारे ऽपसिद्धान्तः स्यात् ।&lt;br&gt;&#xA;साङ्खयैर्जीवस्य कर्तृत्वानभ्युपगमादित्यत उक्तम्सन्निधिमात्रत इति ।&lt;br&gt;&#xA;शरीरादिरूपा प्रकृतिरेवापत्यो(त्पत्ति)त्पादकत्री ।&lt;br&gt;&#xA;तत्सन्निधिनिमित्ताद्विवेकाग्रहाज्जीवे तत्कर्तृत्वव्यवहार एवेति ब्रूत इति ।&lt;br&gt;&#xA;&lt;em&gt;७,१८८&lt;/em&gt;&lt;br&gt;&#xA;एवमुप्यस्तमतनिरासार्थं सूत्रमवतारयतिअत्रेति ।&lt;br&gt;&#xA;&amp;hellip; अत्र प्राह प्रभुः स्वयम् । मनुव्_२,२.३३द् ।&lt;br&gt;&#xA;न्यायसुधा-&lt;br&gt;&#xA;अत्रैतन्मतविषये दूषणं प्राहेत्यथर्ः ।&lt;br&gt;&#xA;स्वयं साक्षान्नोपचारेण ।&lt;br&gt;&#xA;प्रभुरिति सूत्रकृतो दूषणसामर्थ्यमाचष्टे ।&lt;br&gt;&#xA;सूत्रं व्याचष्टेअन्यत्रेति ।&lt;br&gt;&#xA;अन्यत्र कापि शक्तिर्न स्वातन्त्र्येण्[अ] &amp;hellip; । मनुव्_२,२.३४अब् ।&lt;br&gt;&#xA;न्यायसुधा-&lt;br&gt;&#xA;अन्यत्र प्रकृतौ पुरुषे ।&lt;br&gt;&#xA;तथा पृथिव्यां कलमादिबीजे च ।&lt;br&gt;&#xA;कापीति क्षेत्रशक्तिर्बीजशक्तिर्बीजावपनशक्तिश्चेत्यर्थः ।&lt;br&gt;&#xA;कथं तर्ह्युपादानत्वादिकमित्यत उक्तम्स्वातन्त्र्येणेति ।&lt;br&gt;&#xA;कुतो नास्तीत्यत आहईशेति ।&lt;br&gt;&#xA;&amp;hellip; [ई]श एव हि ।&lt;br&gt;&#xA;शक्तीस्ताः प्रेरयत्यञ्जस् &amp;hellip; । मनुव्_२,२.३४ब्च् ।&lt;br&gt;&#xA;न्यायसुधा-&lt;br&gt;&#xA;यस्मादीश एव ताः प्रधानादिशक्तीः प्रेरयतीति श्रुत्यादिप्रसिद्धम् ।&lt;br&gt;&#xA;तस्मादन्यत्र कापि शक्तिः स्वातन्त्र्येण नास्तीति ।&lt;br&gt;&#xA;नच प्रधानादिवदीश्वरस्यापि प्रेरणाशक्तिः परायत्तेत्युक्तम्अञ्ज इति ।&lt;br&gt;&#xA;क्रियाविशेषणमेतत् ।&lt;br&gt;&#xA;&lt;em&gt;७,१८९&lt;/em&gt;&lt;br&gt;&#xA;तदनेन परकीयानुमानस्य बाधितविषयत्वं दृष्टान्तस्य च साध्यविकलत्वमुक्तं भवति ।&lt;br&gt;&#xA;&lt;em&gt;७,१९०&lt;/em&gt;&lt;br&gt;&#xA;न केवलं प्रकृतिपुरुषयोः स्वातन्त्र्येण शक्त्यभावः परमेश्वरायत्तशक्तित्वं च ।&lt;br&gt;&#xA;किं तर्हीत्यतश्चशब्दसमुच्चितमर्थमाहतदधीनाश्चेति ।&lt;br&gt;&#xA;&amp;hellip; तदधीनाश्च सर्वदा । मनुव्_२,२.३४द् ।&lt;br&gt;&#xA;सत्ताप्रधानपुरुषशक्तीनां च प्रतीतयः ।&lt;br&gt;&#xA;प्रवृत्तयश्च ताः सर्वा &amp;hellip; । मनुव्_२,२.३५अच् ।&lt;br&gt;&#xA;&lt;em&gt;७,१९१&lt;/em&gt;&lt;br&gt;&#xA;न्यायसुधा-&lt;br&gt;&#xA;आद्यश्चशब्दः शक्तिप्रेरकत्वस्य सत्तादिप्रदत्वेन सह समुच्चयार्थः ।&lt;br&gt;&#xA;उत्तरावन्योन्यसमुच्चये ।&lt;br&gt;&#xA;प्रधानपुरुषयोस्तदीयानां शक्तीनां च, सत्ता स्वरूपं, प्रतीतयश्च प्रमाविषयत्वं चेति यावत्, तास्ताः सर्वाः प्रवृत्तयश्च सर्वदा तदधीना इति योजना ।&lt;br&gt;&#xA;केचिन्मन्यन्ते स्वरूपमेव वस्तुनः सत्त्वमिति, अपरे तु प्रमाणयोग्यत्वम्, अन्ये पुनरर्थक्रियावत्त्वम् ।&lt;br&gt;&#xA;तदिदं त्रयमपि प्रकृत्यादीनां भगवदधीनमेवेति ।&lt;br&gt;&#xA;&lt;em&gt;७,१९२&lt;/em&gt;&lt;br&gt;&#xA;नन्वेतदयुक्तम् ।&lt;br&gt;&#xA;प्रधानादिसत्तादेनिर्त्यत्वात् ।&lt;br&gt;&#xA;नित्यस्य पराधीनतासम्भवादित्यत आहनित्यमिति ।&lt;br&gt;&#xA;नित्यं नित्यात्मना यतः । मनुव्_२,२.३५द् ।&lt;br&gt;&#xA;यथा नित्यतया नित्यं नित्यशक्तया स्वयेश्वरः ।&lt;br&gt;&#xA;नियामयति नित्यं च &amp;hellip; । मनुव्_२,२.३६अच् ।&lt;br&gt;&#xA;न्यायसुधा-&lt;br&gt;&#xA;यथानित्यं घटादिकमनित्यतया नियम्यते, तथा नित्यमपि नित्यात्मना नित्यं च सर्वदैवेश्वरो नियामयति ।&lt;br&gt;&#xA;यत एवं तस्मादुक्तमुपपन्नमिति योजना ।&lt;br&gt;&#xA;&lt;em&gt;७,१९२फ़्.&lt;/em&gt;&lt;br&gt;&#xA;एतदुक्तं भवति ।&lt;br&gt;&#xA;यथा हि घटादयो ऽनित्य(त्त्व)स्वभावा अपि नाकस्मादनित्या भवन्ति ।&lt;br&gt;&#xA;को दोषः ।&lt;br&gt;&#xA;न चानित्यता पराधीनेति कदाचिद्घटादेनिर्त्यता प्राप्ता ।&lt;br&gt;&#xA;विनाशकारणोपनिपातघ्रौव्यात् ।&lt;br&gt;&#xA;तथा नित्यस्य नित्यतायाः पराधीनत्वे ऽत्रप न जात्वनित्यताप्रसक्तिः ।&lt;br&gt;&#xA;तन्नियमननियमादिति ।&lt;br&gt;&#xA;तदिदमुक्तम्नित्यं चेति ।&lt;br&gt;&#xA;न चैतदलौकिकम् ।&lt;br&gt;&#xA;नित्यकर्मभिर्दुरितप्रागभावानुवृत्तेः साध्यत्वेन वादिभिरभ्युपगतत्वात् ।&lt;br&gt;&#xA;अनुवृत्तेर्नित्यतापादनानतिरेकात् ।&lt;br&gt;&#xA;भवेदेतदे(वम)स्वरसनित्यस्य ।&lt;br&gt;&#xA;न स्वरसनित्यस्येति चेन्न ।&lt;br&gt;&#xA;ईश्वरातिरिक्तस्य तद्भावासम्मतेः ।&lt;br&gt;&#xA;इयांस्तु विशेषः ।&lt;br&gt;&#xA;किञ्चिदस्मदायत्तनित्यत्वम् ।&lt;br&gt;&#xA;किञ्चिच्चेश्वरायत्तनित्यत्वमिति ।&lt;br&gt;&#xA;तदप्यस्मासु कस्मान्नायतते तथाभूतं च कथमीश्वराधीनमित्यत उक्तम्नित्यशक्त्येति ।&lt;br&gt;&#xA;प्रधानादिशक्तेः प्रकृतत्वात् तद्ग्रहणमिदमिति मन्दाशङ्कां वारयितुं स्वयेत्युक्तम् ।&lt;br&gt;&#xA;&lt;em&gt;७,१९५&lt;/em&gt;&lt;br&gt;&#xA;यदुक्तं प्रधानादेरुपादानत्वादिशक्तिर्न स्वाधीना किन्त्वीश्वरप्रेरितैवेति ।&lt;br&gt;&#xA;तत्कुत इत्यत आहनेति ।&lt;br&gt;&#xA;‘न ऋते त्वत्क्रियते किञ्चनारे’ इति श्रुतेः ।&lt;br&gt;&#xA;प्रागुक्तं प्रतिपत्तव्यमिति शेषः ।&lt;br&gt;&#xA;शक्तिरेव हि क्रियोच्यते ।&lt;br&gt;&#xA;यत्प्रधानादिसत्तादेर्भगवदधीनत्वमुक्तं तस्य सम्भावनैवोक्ता ।&lt;br&gt;&#xA;प्रमाणं तु तत्र किमित्यत आहस्वभावेति ।&lt;br&gt;&#xA;स्वभावजीवकर्माणि द्रव्यं कालः श्रुतिः क्रियाः ।&lt;br&gt;&#xA;यत्प्रसादादिमे सन्ति न सन्ति यदुपेक्षया । मनुव्_२,२.३७ ।&lt;br&gt;&#xA;इति श्रुतेर्न सत्ताद्या अपि नारायणं विना । मनुव्_२,२.३८अब् ।&lt;br&gt;&#xA;न्यायसुधा-&lt;br&gt;&#xA;कर्मशब्देन धर्माधमर्व्यक्तयो गृह्यन्ते ।&lt;br&gt;&#xA;क्रियाः परिस्पन्दाः ।&lt;br&gt;&#xA;श्रुतिः वेदः ।&lt;br&gt;&#xA;सन्तीति त्रिविधमपि सत्त्वं विवक्षितम् ।&lt;br&gt;&#xA;सत्ताद्याः प्रधानादेः ।&lt;br&gt;&#xA;नारायणं विना तत्प्रेरणां विना ।&lt;br&gt;&#xA;&lt;em&gt;७,१९७&lt;/em&gt;&lt;br&gt;&#xA;तस्मादन्यत्रोपादानत्वादिशक्तेरभावात्, तत्सत्तादेरपीश्वरायत्तत्वाच्च, न, तृणादीनामुत्पत्तौ पर्जन्यस्येव पृथिव्यनुग्राहकत्वं, ईश्वरस्य&lt;br&gt;&#xA;महदाद्युत्पत्तौ क्षेत्रानुग्राहकत्वमात्रम्, किन्तु सर्वस्वातन्त्र्यमेव, इति, यदन्यदभ्युपगतं पातञ्जलैर्वैदिकमतविरुद्धं, तत्सर्वं प्रथमाधिकरण एव&lt;br&gt;&#xA;निरस्तम् ।&lt;br&gt;&#xA;किं पुनः प्रयत्नेनेत्याशयवान्पूवर्मतेन सहैतस्य हेतामुपसंहरतितदिति ।&lt;br&gt;&#xA;तत्पतञ्जलिविन्ध्यादिमतं न पुरुषार्थदम् । मनुव्_२,२.३८च्द् ।&lt;br&gt;&#xA;न्यायसुधा-&lt;br&gt;&#xA;विन्ध्यो ऽनीश्वरः साङ्खयः ।&lt;br&gt;&#xA;आदिपदेन तदेकदेशिनां पञ्चशिखेश्वरकृष्णादीनां ग्रहणम् ।&lt;br&gt;&#xA;तदवान्तरमतयोरपि निरस्तत्वात् ।&lt;br&gt;&#xA;यद्वा पतञ्जलिविन्ध्यावादी यस्य तत्तथोक्तम् ।&lt;br&gt;&#xA;पतञ्जलिनाङ्गीकृतो ऽपीश्वरो अनी(निरी)श्वरकल्प एव ।&lt;br&gt;&#xA;अतः पूर्वस्यास्य च साम्याभिप्रायेण वा सहोपसंहार इति ।&lt;br&gt;&#xA;। इति श्रीमन्न्यायसुधायां अन्यत्राभावाधिकरणम् ।&lt;/p&gt;</description>
    </item>
    <item>
      <title>१३ अभुपगमाधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/13_abhupagamAdhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/13_abhupagamAdhikaraNa/</guid>
      <description>&lt;p&gt;। अथ श्रीमन्न्यायसुधायां अभ्युपगमाधिकरणम् ।&lt;br&gt;&#xA;अभ्युपगमे ऽप्य् अर्थाभावात् । ब्ब्स्_२,२.६ ।&lt;br&gt;&#xA;। ओं अभ्युपगमे ऽप्यर्थाभावात् ओं ।&lt;br&gt;&#xA;केचिदिदं सत्रमेवं व्याचक्षते ।&lt;br&gt;&#xA;प्राक् प्रधानस्य प्रवृत्तिर्नोपपद्यत इत्युक्तम् ।&lt;br&gt;&#xA;अथेदानीं प्रवृत्तेरभ्युपगमे ऽपि तस्याः प्रयेजनाभावादिति ।&lt;br&gt;&#xA;तदयुक्तम् ।&lt;br&gt;&#xA;अभ्युपगमे ऽपीत्येतावतो वैयर्थ्यात् ।&lt;br&gt;&#xA;अर्थाभावाच्चेत्येतावतैव पूर्णत्वात् ।&lt;br&gt;&#xA;किञ्च अर्थाभावेन किं साध्यम् ।&lt;br&gt;&#xA;साङ्खयमतस्यासामञ्जस्यं वा प्रकृतेः प्रवृत्त्यनुपपत्तिर्वा ।&lt;br&gt;&#xA;नाद्यः ।&lt;br&gt;&#xA;व्यधिकरणत्वात् ।&lt;br&gt;&#xA;कथञ्चिदेकाधिकरणतापादने ऽपि स्वमतेनानैकान्त्यात् ।&lt;br&gt;&#xA;न द्वितीयः ।&lt;br&gt;&#xA;अभ्युपगम(वाद)विरोधात् ।&lt;br&gt;&#xA;न ह्यभ्युपगमवादे ऽपि यदेवाभ्युपगम्यते तदेव निराक्रियते ।&lt;br&gt;&#xA;अनास्थां खलु तात्कालिकीमभ्युपगमेन द्योतयन्ति ।&lt;br&gt;&#xA;यथास्तु शब्दो नित्यो ऽनित्यो वा, अनुशासनं तावत्कर्तव्यमिति ।&lt;br&gt;&#xA;तस्मान्नायं सूत्रार्थः ।&lt;br&gt;&#xA;&lt;em&gt;७,२०३&lt;/em&gt;&lt;br&gt;&#xA;किन्नाम मा भूदचेतनस्य कर्तृत्वं, शरीरस्यैव चेतनावत्त्वेन कर्तृत्वोपपत्तेः ।&lt;br&gt;&#xA;किमीश्वरादिनेत्यधिकाशङ्कया प्रत्यवतिष्ठमानस्य चार्वाकस्य मतमत्राधिकरणे निरस्यत इति भावेन तन्मतमुपन्यस्यतिचार्वाकैरिति ।&lt;br&gt;&#xA;चार्वाकैरुच्यते मानमक्षजं नापरं क्वचित् । मनुव्_२,२.३९अब् ।&lt;br&gt;&#xA;न्यायसुधा-&lt;br&gt;&#xA;चार्वी बुद्धिस्तत्सम्बन्धादाचार्यो ऽपि चार्वी ।&lt;br&gt;&#xA;तस्येमे छात्राश्चार्वाकाः ।&lt;br&gt;&#xA;तैरक्षजं मानमुच्यते ।&lt;br&gt;&#xA;नन्वेतदस्माकमपि सम्मतमित्यतः सावधारणमिदमुक्तमित्याशयेनोक्तं विवृणोतिनापरमिति ।&lt;br&gt;&#xA;अनुमानमागमश्च मानं नोच्यत इत्यर्थः ।&lt;br&gt;&#xA;एतदप्यस्माकमनुमतमेव ।&lt;br&gt;&#xA;प्रमेयविशेषे प्रत्यक्षस्यैव मानताभ्युपगमादित्यत आहक्वचिदिति ।&lt;br&gt;&#xA;एतदुक्तं भवति ।&lt;br&gt;&#xA;प्रमाणाधीना हि प्रमेयसिद्धिः ।&lt;br&gt;&#xA;प्रमाणं च प्रत्यक्षमेव ।&lt;br&gt;&#xA;नातो ऽन्यदस्ति ।&lt;br&gt;&#xA;नच प्रत्यक्षेणेश्वरं प्रतीमः ।&lt;br&gt;&#xA;तस्मात्प्रमाणाभावान्नास्तीश्वर इति ।&lt;br&gt;&#xA;ननु यदि प्रत्यक्षातिरिक्तं न प्रमाणं तदा धर्ममोक्षयोस्तत्साधनानां च प्रत्यक्षाविषयाणामसिद्धिः स्यादित्यत आहदेह इति ।&lt;br&gt;&#xA;देह आत्मा पुमर्थश्च कामार्थाभ्यां विना नहि । मनुव्_२,२.३९च्द् ।&lt;br&gt;&#xA;न्यायसुधा-&lt;br&gt;&#xA;ज्ञानवान्खल्वात्मना ।&lt;br&gt;&#xA;ज्ञानं च देहधर्मः ।&lt;br&gt;&#xA;यथोक्तम्’पृथिव्यापस्तेजोवायुरिति तत्त्वानि ।&lt;br&gt;&#xA;तत्समुदाये शरीरेन्द्रियविषयसञ्ज्ञा ।&lt;br&gt;&#xA;तेभ्यश्चैतन्यं मदशक्तिवद्विज्ञानम्’ इति ।&lt;br&gt;&#xA;तस्माद्देह एवात्मा ।&lt;br&gt;&#xA;स च विनाशीत्यतः कालान्तरभाविनः पुंस एवाभावाद्धर्ममोक्षाख्यपुरुषार्थाभावो नानिष्यः ।&lt;br&gt;&#xA;पुरुषार्थौ तु कामार्थावेव ।&lt;br&gt;&#xA;पुरुषान्वयसम्भवादिति ।&lt;br&gt;&#xA;तत्रापि काम एव मुख्यो ऽर्थस्तु तत्साधनतयैव पुमर्थ इति ज्ञापयितुं कामस्यादौ सङ्कीर्तनम् ।&lt;br&gt;&#xA;इति चोच्यत इति सम्बन्धः ।&lt;br&gt;&#xA;&lt;em&gt;७,२०८&lt;/em&gt;&lt;br&gt;&#xA;एतन्मतनिरासार्थं सूत्रं व्याख्यातुमुपोद्घातं तावदाहयदेवमिति ।&lt;br&gt;&#xA;यदेवं &amp;hellip; । मनुव्_२,२.४०अ ।&lt;br&gt;&#xA;न्यायसुधा-&lt;br&gt;&#xA;यद्येवमतीन्द्रियं वस्तु न स्यात् तदा तदीयं शास्त्रं विषयप्रयोजनशून्यमापद्येतेति शेषः ।&lt;br&gt;&#xA;तत्कथमिति चेत् ।&lt;br&gt;&#xA;किमनेन शास्त्रेण तत्प्रणेता विषयं प्रतिपद्यते प्रयोजनं च लभते ।&lt;br&gt;&#xA;उत विनेया नराः ।&lt;br&gt;&#xA;आद्यं दूषयतिदर्शनेनेति ।&lt;br&gt;&#xA;&amp;hellip; दर्शनेनास्य को ऽर्थः प्रत्यक्षगोचरः ।&lt;br&gt;&#xA;लब्धस्तेनैव हि &amp;hellip; । मनुव्_२,२.४०अच् ।&lt;br&gt;&#xA;न्यायसुधा-&lt;br&gt;&#xA;किमाक्षेपे ।&lt;br&gt;&#xA;अर्थो विषयः प्रयोजनं च ।&lt;br&gt;&#xA;लब्ध उपलब्धः प्राप्तश्च ।&lt;br&gt;&#xA;प्रत्यक्षगोचरो हीति ।&lt;br&gt;&#xA;तत्र हेतुः ।&lt;br&gt;&#xA;ततश्चायमर्थः ।&lt;br&gt;&#xA;न तावदनेन शास्त्रेण शास्त्रप्रणेत्रास्तीन्द्रियो ऽर्थः उपलभ्यते ।&lt;br&gt;&#xA;तदभावात् ।&lt;br&gt;&#xA;नाप्यैन्द्रियकः ।&lt;br&gt;&#xA;तस्य प्रत्यक्षगोचरत्वेन विषयत्वानुपपत्तेः ।&lt;br&gt;&#xA;‘अप्राप्ते हि शास्त्रमर्थवत्’ ।&lt;br&gt;&#xA;किञ्च प्रत्यक्षेण तमर्थमुपलभ्य खल्वसौ शास्त्रे प्रवीणवान् ।&lt;br&gt;&#xA;अन्यथा (तत्प्र)प्रणयनानुपपत्तेः ।&lt;br&gt;&#xA;तथाच तं प्रति तमेवार्थमुपदर्शयत्कथं सविषयं स्यात् ।&lt;br&gt;&#xA;एवं प्रयोजनमपि न तावदतीन्द्रियम् ।&lt;br&gt;&#xA;तदभावात् ।&lt;br&gt;&#xA;नाप्यैन्द्रियकम् ।&lt;br&gt;&#xA;तस्य योग्यानुपल(ब्धि)म्भबाधितत्वात् ।&lt;br&gt;&#xA;ननु हितोपदेष्यरि जनो ऽनुरज्यते ।&lt;br&gt;&#xA;‘जनानुरागप्रभवाश्च सम्पदः’ इति चेत् ।&lt;br&gt;&#xA;कृतघ्नतानिमित्तप्रत्यवायानुसन्धाने सत्येवमेतत् ।&lt;br&gt;&#xA;तत्तु परेण त्याजितमिति ।&lt;br&gt;&#xA;द्वितीयं दूषयतिनरैरिति ।&lt;br&gt;&#xA;&amp;hellip; नरैः शास्त्रात् किं मोहनं विना । मनुव्_२,२.४०च्द् ।&lt;br&gt;&#xA;न्यायसुधा-&lt;br&gt;&#xA;लब्धमित्यनुवर्तते ।&lt;br&gt;&#xA;अत्रापि पूर्ववदुत्तरम् ।&lt;br&gt;&#xA;स्यादेतत् ।&lt;br&gt;&#xA;धर्माद्यतीन्द्रियाभिमतार्थाभावः शास्त्रस्य विषयः ।&lt;br&gt;&#xA;तस्य प्रत्यक्षत्वे ऽपि वैदिकवासनानिमित्तशङ्काकलङ्कितत्वेन विषयत्वमुपपद्यते ।&lt;br&gt;&#xA;प्रयोजनं च धर्माधर्मशङ्कोपरुद्धार्थकामोपभोगः ।&lt;br&gt;&#xA;तत्कथं नरैः शास्त्रात्किं लब्धमित्युच्यते ।&lt;br&gt;&#xA;मैवम् ।&lt;br&gt;&#xA;विषयप्रतिपत्तौ हि प्रयोजनावाप्तिः ।&lt;br&gt;&#xA;विषयं च किं शास्त्रमाप्तवाक्यतया प्रतिपादयेत् उतोपपत्तिव्युत्पादनेन ।&lt;br&gt;&#xA;नाद्यः ।&lt;br&gt;&#xA;आगमप्रामाण्याभ्युपगमप्रसङ्गात् ।&lt;br&gt;&#xA;नास्ति अतीन्द्रियं किमपीत्येतावतैव पूर्णत्वे(नैव)न वाक्यविस्तरवैयर्थ्याच्च ।&lt;br&gt;&#xA;न द्वितीयः ।&lt;br&gt;&#xA;उपपत्तिप्रामाण्याभ्युपगमप्रसङ्गात् ।&lt;br&gt;&#xA;शास्त्रं शङ्कामेव निवारयति ।&lt;br&gt;&#xA;विषयप्रतिपत्तिस्तु प्रत्यक्षेणैवेति चेन्न ।&lt;br&gt;&#xA;स्वयं वोपपत्तिव्युत्पादनेन वा कमप्यर्थमनुपदर्शयतः शङ्कानिवारणासामर्थ्यात् ।&lt;br&gt;&#xA;शङ्का हि संशयो वा स्याद्विपर्ययो वा ।&lt;br&gt;&#xA;द्वावपि विपरीतार्थगोचरबलवत्प्रत्ययनिरसनीयौ ।&lt;br&gt;&#xA;नाज्ञामात्रेण ।&lt;br&gt;&#xA;तर्कव्युत्पादनं शास्त्रेण क्रियत इति चेत्(न) ।&lt;br&gt;&#xA;तस्यापि प्रमाणत्वात् ।&lt;br&gt;&#xA;तदिदं’दर्शनेन’ इति प्रकृतानुवृत्तौ सत्यां’शास्त्रात्किम्’ इत्रत वदता सूचितम् ।&lt;br&gt;&#xA;अन्यथा नरैश्चेत्यवक्ष्यत् ।&lt;br&gt;&#xA;मोहनं विनेत्युभयवाक्यशेषः परिहासः ।&lt;br&gt;&#xA;शास्त्रप्रणेत्रा सुरगुरुणायोग्यजनव्यामोहनं प्रयोजनं लब्धम् ।&lt;br&gt;&#xA;अन्यैश्च मिथ्याज्ञानम् ।&lt;br&gt;&#xA;नातो ऽधिकमिति ।&lt;br&gt;&#xA;&lt;em&gt;७,२११&lt;/em&gt;&lt;br&gt;&#xA;किमतो यद्येवमित्यत आहस्वेति ।&lt;br&gt;&#xA;स्वपरार्थविहीनत्वात् &amp;hellip; । मनुव्_२,२.४१अ ।&lt;br&gt;&#xA;न्यायसुधा-&lt;br&gt;&#xA;निष्फलं शास्त्रमिति वक्ष्यमाणं सिंहावलो(कनन्याये)कितेनानुवर्तते ।&lt;br&gt;&#xA;तच्चोपलक्षणम् ।&lt;br&gt;&#xA;निर्विषयं चेत्यपि द्रष्टव्यम् ।&lt;br&gt;&#xA;विषयप्रयोजनवत्त्वं हि स्वपरविषयप्रयोजनवत्तया व्याप्तम् ।&lt;br&gt;&#xA;तृतीयप्रकाराभावात् ।&lt;br&gt;&#xA;सर्वप्रकारपरित्यागेन सामान्यानवस्थानात् ।&lt;br&gt;&#xA;ततश्च व्यापिकायाः स्वपरविषयप्रयोजनवत्ताया अभावात्तद्वयाप्तं विषयप्रयोजनवत्त्वमपि नास्तीत्यर्थः ।&lt;br&gt;&#xA;अस्त्वेवं विषयप्रयोजनशून्यमस्मदीयं शास्त्रम् ।&lt;br&gt;&#xA;ततः किमित्यतः सूत्रं व्याख्यातिस्वमतेनैवेति ।&lt;br&gt;&#xA;&amp;hellip; स्वमतेनैव निष्फलम् ।&lt;br&gt;&#xA;किमित्युन्मत्तवच्छास्त्रं वृथा प्रलपति स्वयम् । मनुव्_२,२.४१ब्द् ।&lt;br&gt;&#xA;&lt;em&gt;७,२११फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;यत एवं स्वमतेनैव निष्फलं निर्विषयं च न केवलं परोपपादनमेव ।&lt;br&gt;&#xA;तस्माद् वृथा विषयप्रयोजनशून्यम् ।&lt;br&gt;&#xA;यस्माद्वादिना चार्वाकेण प्रतिवादिभिश्च तदितरैः सर्वैर्विषयप्रयोजनशून्यतयाभ्युपगतम् ।&lt;br&gt;&#xA;तस्माद्विषयप्रयोजनशून्य(मेवे)त्यर्थः ।&lt;br&gt;&#xA;यस्माद्वृथा तस्मात्तच्छास्त्रं किमिति स्वयं प्रेक्षावान्प्रलपति ।&lt;br&gt;&#xA;प्रेक्षावता नारम्भणीयमिति यावत् ।&lt;br&gt;&#xA;विषयप्रयोजनशून्यं चारभमाणो न लौकिको नापि परीक्षक इत्युन्मत्तवदुपेक्षणीयः स्यादिति ।&lt;br&gt;&#xA;यद्वा निष्फलमिति प्रयोजनाभावाभिधानम् ।&lt;br&gt;&#xA;वृथेति विषयाभाववचनम् ।&lt;br&gt;&#xA;तथाचैवं सूत्रयोजना ।&lt;br&gt;&#xA;न केवलं परोपपादनेन किन्तु स्वाभ्युपगमे ऽप्यर्थाभावादनारम्भणीयं शास्त्रमिति शेष इति ।&lt;br&gt;&#xA;अर्थाभावहेतोरसिद्धिपरिहारायाभ्युपगमे ऽपीत्युक्तम् ।&lt;br&gt;&#xA;व्यास(२३)&lt;br&gt;&#xA;&lt;em&gt;७,२१३&lt;/em&gt;&lt;br&gt;&#xA;ननु च प्रमाणानुरोधि प्रयोजनम् ।&lt;br&gt;&#xA;न पुनः प्रयोजनमनुरुध्याप्रामाणिको ऽयर्थो ऽङ्गीकर्तुमुचितः ।&lt;br&gt;&#xA;अतिप्रसङ्गात् ।&lt;br&gt;&#xA;प्रमाणं च प्रत्यक्षमेव नान्यत् ।&lt;br&gt;&#xA;नचैवं लोकव्यवहारोच्छेदः ।&lt;br&gt;&#xA;सम्भावनयैव तदुपपत्तेः ।&lt;br&gt;&#xA;संवादेन च प्रामाण्याभिमानात् ।&lt;br&gt;&#xA;प्रत्यक्षेण च देह एवात्मोपलभ्यते ।&lt;br&gt;&#xA;गौरो ऽहं जानामीति ।&lt;br&gt;&#xA;तथाच कालान्तरभाविप्रयोजनान्वयिनः पुरुषस्य अभावात्कथं धर्ममोक्षाख्यं प्रयोजनमतीन्द्रियश्च विषयो ऽङ्गीकर्तुं शक्यत इत्यत आहदेहादिति ।&lt;br&gt;&#xA;देहादन्यो ऽनुभवत आत्मा भाति शरीरिणाम् ।&lt;br&gt;&#xA;मम देह इति व्यक्तं ममार्थ इतिवत् सदा । मनुव्_२,२.४२ ।&lt;br&gt;&#xA;न्यायसुधा-&lt;br&gt;&#xA;अनुभवतः पराभ्युपगतप्रामाण्येन प्रत्यक्षेणैव ।&lt;br&gt;&#xA;मम देह इति ह्यहङ्कारास्पदात्मसम्बन्धी देहः प्रतीयते ।&lt;br&gt;&#xA;नचान्यताप्रतीतौ सम्बन्धप्रतीतिरुपपद्यते ।&lt;br&gt;&#xA;यथा ममार्थ इति प्रतीतौ भेदप्रतीतिपूर्वक एव सम्बन्धाभास इति ।&lt;br&gt;&#xA;नन्वेवं प्रतिभास एव नास्ति ।&lt;br&gt;&#xA;अपि तर्हि घटस्य स्वरूपमितिवद्वयवहारमात्रमिति चेन्न कल्पकाभावात् ।&lt;br&gt;&#xA;विपरीतप्रती(मि)तौ खल्वेवं कल्प्यते ।&lt;br&gt;&#xA;नचैवं प्रकृते ।&lt;br&gt;&#xA;कस्यचित्कदाचिदपि देहो ऽहमिति प्रमाभावात् ।&lt;br&gt;&#xA;तदिदमुक्तम्शरीरिणां सदेति ।&lt;br&gt;&#xA;अत एव प्रतिभासो ऽपि भ्रमो ऽस्त्विति निरस्तम् ।&lt;br&gt;&#xA;अस्ति गौरो ऽहमिति प्रमेति चेन्न ।&lt;br&gt;&#xA;प्रतिपक्षतया बाधकत्वानुपपत्तेः ।&lt;br&gt;&#xA;&lt;em&gt;७,२१५&lt;/em&gt;&lt;br&gt;&#xA;किञ्च नायं देहात्मतावभासः ।&lt;br&gt;&#xA;किन्तु देहधर्मस्यात्मधर्मतावभासः ।&lt;br&gt;&#xA;नच व्यधिकरणयोर्विरोधो ऽस्ति ।&lt;br&gt;&#xA;तदभावे कथमसाविति चेत् ।&lt;br&gt;&#xA;किमेतदनुमानमर्थापत्तिर्वा प्रश्नमात्रं वा ।&lt;br&gt;&#xA;न प्रथमद्वितीयौ ।&lt;br&gt;&#xA;अपसिद्धान्तात् ।&lt;br&gt;&#xA;स्फटिकजपाकुसुमयोरभेदाप्रतिभासे ऽपि तद्धर्मस्य तत्र प्रतीतिदर्शनाच्च ।&lt;br&gt;&#xA;तृतीये तु वक्ष्यते ।&lt;br&gt;&#xA;अस्तु प्रतीतिः ।&lt;br&gt;&#xA;प्रत्यक्षमिति तु कुतः ।&lt;br&gt;&#xA;अबाधप्रतिभासस्य प्रत्यक्षादन्यस्य परेणानभ्युपगमात् ।&lt;br&gt;&#xA;अभ्युपगमे वा प्रामाण्यापरिहारात् ।&lt;br&gt;&#xA;अपरोक्षतयानुभवाच्च ।&lt;br&gt;&#xA;तदिदमुक्तम्व्यक्तमिति ।&lt;br&gt;&#xA;नच तदेवासिद्धम् ।&lt;br&gt;&#xA;लिङ्गाद्यनुसन्धानाभावे ऽपि भावात् ।&lt;br&gt;&#xA;अन्यथा देहप्रतिभासस्यापि तन्न स्यात् ।&lt;br&gt;&#xA;एतदप्युक्तम्सदेति ।&lt;br&gt;&#xA;केचिदाहुः ।&lt;br&gt;&#xA;देहात्मभेदज्ञानं समाधिपरिपाकवतामेवेति ।&lt;br&gt;&#xA;तदसत् ।&lt;br&gt;&#xA;आविपालगोपालं मम देह इत्रत प्रतिभासस्यानपलपनीयत्वात् ।&lt;br&gt;&#xA;अत एवाहशरीरिणां अ(शरीरा)भिमानिनामिति ।&lt;br&gt;&#xA;&lt;em&gt;७,२१८&lt;/em&gt;&lt;br&gt;&#xA;नन्वस्त्वात्मा देहातिरिक्तस्तथाप्यर्थकामातिरिक्ते पुरुषार्थे तत्साधनादौ च किं मानम् ।&lt;br&gt;&#xA;वेदादिरागमो ऽनुमानं चेति वदामः ।&lt;br&gt;&#xA;तस्य प्रामाण्यमेव कुत इति चेत् ।&lt;br&gt;&#xA;तत्राहप्रत्यक्षस्यैवेति ।&lt;br&gt;&#xA;प्रत्यक्षस्यैव मानत्वमिति केनावसीयते । मनुव्_२,२.४३अब् ।&lt;br&gt;&#xA;न्यायसुधा-&lt;br&gt;&#xA;यत्परेणाभ्युपगतमर्थादि तत्कुतः सिद्धमिति वक्तव्यम् ।&lt;br&gt;&#xA;प्रत्यक्षेणेति चेत् ।&lt;br&gt;&#xA;प्रत्यक्षस्य मानत्वमित्येव केनावसीयते ।&lt;br&gt;&#xA;तथाच पुरुषार्थतत्साधनमात्रासिद्धौ जगदनीहमापद्येतेति ।&lt;br&gt;&#xA;प्रत्यक्षज्ञानं तावत्प्रतीयते ।&lt;br&gt;&#xA;प्रामाण्यं च ज्ञानग्राहकमात्रग्राह्यम् ।&lt;br&gt;&#xA;अतः कथमुक्तो दोषः ।&lt;br&gt;&#xA;प्रामाण्यपरतस्त्वावादे ऽपि बाधकाभावादिना प्रत्यक्षप्रामाण्यसिद्धिरित्यत आहयदीति ।&lt;br&gt;&#xA;यदि तत्साधकं वेदप्रामाण्ये न कथं भवेत् । मनुव्_२,२.४३च्द् ।&lt;br&gt;&#xA;न्यायसुधा-&lt;br&gt;&#xA;यदि प्रत्यक्षज्ञानप्रामाण्यस्य ज्ञानग्राहकं वा बाधकाभावादिकं वा साधकमुच्यते ।&lt;br&gt;&#xA;तर्हि तदेव वेदप्रामाण्यविषये कथं साधकं न भवेत् ।&lt;br&gt;&#xA;नहि वेदवाक्याज्ज्ञानं नोत्पद्यते ।&lt;br&gt;&#xA;नच न प्रतीयते ।&lt;br&gt;&#xA;अत्र वेदग्रहणमुपलक्षणम् ।&lt;br&gt;&#xA;अत एवान्येति सामान्येन वक्ष्यति ।&lt;br&gt;&#xA;&lt;em&gt;७,२२०&lt;/em&gt;&lt;br&gt;&#xA;ननु ज्ञानग्राहकस्य प्रामाण्यग्राहकत्वमित्युत्सर्गः ।&lt;br&gt;&#xA;अपवादे(न त्व)सत्यप्रामाण्यमपि गृह्यते ।&lt;br&gt;&#xA;तत्कथं वेदादिप्रामाण्यसिद्धिः ।&lt;br&gt;&#xA;परतस्त्वे ऽपि बाधकाभावः कुत इति चेत् ।&lt;br&gt;&#xA;सममेतत्प्रत्यक्षे ऽपि ।&lt;br&gt;&#xA;अनुपलम्भादपवादाद्यभावः प्रत्यक्षसिद्ध इति चेत् ।&lt;br&gt;&#xA;तुल्यमेतद्वेदादावित्याहन चेति ।&lt;br&gt;&#xA;नचान्यामानता क्वापि प्रमाणेनावसीयते । मनुव्_२,२.४४अब् ।&lt;br&gt;&#xA;न्यायसुधा-&lt;br&gt;&#xA;प्रत्यक्षादन्ययोरनुमानागमयोरमानता ।&lt;br&gt;&#xA;क्वापि विषये ।&lt;br&gt;&#xA;&lt;em&gt;७,२२१&lt;/em&gt;&lt;br&gt;&#xA;यद्वा प्रत्यक्षप्रामाण्यमभ्युपगच्छन्प्रष्टव्यः ।&lt;br&gt;&#xA;किं त्वयानुभूयमानस्यैकस्यैव प्रत्यक्षस्य मानत्वम् उत सर्वस्यापि प्रत्यक्षस्य ।&lt;br&gt;&#xA;आद्ये दोषमाहप्रत्यक्षस्यैवेति ।&lt;br&gt;&#xA;इतरेषामपि प्रत्यक्षाणां तत्तुल्यसामग्रीजन्यत्वे सत्येकस्यैव प्रत्यक्षस्य मानत्वमिति केनावसीयते ।&lt;br&gt;&#xA;द्वितीये दोषमाहप्रत्यक्षस्यैवेति ।&lt;br&gt;&#xA;प्रत्यक्षस्य मानत्वमेव सर्वमपि प्रत्यक्षं प्रमाणमिति केनावसीयते ।&lt;br&gt;&#xA;अनुभूयमानप्रत्यक्षादन्यस्य प्रत्यक्षस्य, तत्प्रामाण्यस्य वा चावसायकं न किमपीत्यर्थः ।&lt;br&gt;&#xA;परकीयवचनेन चेष्यया वा प्रत्यक्षमवगम्य प्रत्यक्षत्वेन तस्य प्रामाण्यमवगम्यत इत्यत आहयदीति ।&lt;br&gt;&#xA;प्रत्यक्षस्य तत्प्रामाण्यस्य च साधकं वचनमनुमानं च यदि प्रमाणमिष्यते तर्हि वेदादिप्रामाण्ये कथं न भवेत् ।&lt;br&gt;&#xA;अभ्युपगम इति शेषः ।&lt;br&gt;&#xA;एवमनुमानागमप्रामाण्यं प्रत्यपि विकल्पः ।&lt;br&gt;&#xA;आद्यस्तु पूर्ववन्निरस्तः ।&lt;br&gt;&#xA;अपसिद्धान्तश्च अधिकः ।&lt;br&gt;&#xA;द्वितीयं दूषयतिनचेति ।&lt;br&gt;&#xA;अन्ययोः परपुरुषादिवर्तिनोरनुमानागमयोरमानता ।&lt;br&gt;&#xA;पूर्ववदाश्रयाद्यसिद्धेः ।&lt;br&gt;&#xA;तत्साधकाङ्गीकारे च व्याघातादिति भावः ।&lt;br&gt;&#xA;&lt;em&gt;७,२२२फ़्.&lt;/em&gt;&lt;br&gt;&#xA;नन्वर्थसन्निकृष्टकरणजन्यत्वात्प्रत्यक्षं प्रमाणम् ।&lt;br&gt;&#xA;अनुमानागमयोरतीतादिकमपि विषयीकुर्वतोस्तदभावात्कथं प्रामाण्यमिति ।&lt;br&gt;&#xA;किं याथार्थ्यमेव प्रामाण्यं तन्नियामकश्च सन्निकर्षः अन्यथातिप्रसङ्गादित्यभिप्रायः उत विषयसन्निकृष्टकरणजन्यत्वं प्रामाण्यमिति ।&lt;br&gt;&#xA;आद्ये ऽपि किं यथाकथञ्चित्सन्निकर्षो नियामकः उत संयोग एव ।&lt;br&gt;&#xA;आद्यं दूषयतिनचेति ।&lt;br&gt;&#xA;एवं तर्ह्यन्ययोरनुमानागमयोरमानता नास्ति ।&lt;br&gt;&#xA;अविनाभावादिसन्निकर्षस्य तत्रापि सत्त्वादिति भावः ।&lt;br&gt;&#xA;द्वितीये दोषमाहक्वापीति ।&lt;br&gt;&#xA;क्वापि प्रमाणे चाक्षुषे श्रावणे च ।&lt;br&gt;&#xA;नावसीयते नाभ्युपगम्यते ऽर्थसंयुक्तकरणजन्यता ।&lt;br&gt;&#xA;परेण गोलका(द्य)तिरिक्तस्य चक्षुरादेरनभ्युपगमात् ।&lt;br&gt;&#xA;तदात्मकस्य चार्थसंयोगाभावात् ।&lt;br&gt;&#xA;ततः प्रत्यक्षस्यापि कस्यचित्प्रामाण्यं न स्यादिति ।&lt;br&gt;&#xA;द्वितीयं दूषयतिनचेति ।&lt;br&gt;&#xA;याथार्थ्यादन्या अर्थसन्निकृष्टकरणजन्यतालक्षणा मानता न वक्तव्या ।&lt;br&gt;&#xA;कुत इत्यत आहक्वापीति ।&lt;br&gt;&#xA;पूर्ववच्चाक्षुषादावव्याप्तेरिति भावः ।&lt;br&gt;&#xA;उपलक्षणं चैतत् ।&lt;br&gt;&#xA;विपर्ययादावतिव्याप्तिश्चेत्यपि द्रष्टव्यम् ।&lt;br&gt;&#xA;याथार्थ्ये सतीदं लक्षणमिति चेत् ।&lt;br&gt;&#xA;तर्हि तदेवास्तु किं विशेष्येण ।&lt;br&gt;&#xA;अनुमानादिव्यावृत्त्यर्थमिति चेन्न ।&lt;br&gt;&#xA;तदप्रामाण्यस्याद्याप्यसिद्धेरित्याहनचेति ।&lt;br&gt;&#xA;ननु वेदाद्यर्थस्यानुपम्भबाधितत्वात्कथं तत्प्रामाण्यमिति चेन्न ।&lt;br&gt;&#xA;वेदादिनैवोपलब्धेः ।&lt;br&gt;&#xA;तदन्येन नोपलभ्यत इति चेत् ।&lt;br&gt;&#xA;तत्किं प्रमाणान्तरसंवादित्वं प्रामाण्यम् ।&lt;br&gt;&#xA;अद्धेति चेत्तत्राहनचेति ।&lt;br&gt;&#xA;प्रमाणान्तरसंवादलक्षणा मानता नेत्यर्थः ।&lt;br&gt;&#xA;कुतो नेत्यत आहक्वापीति ।&lt;br&gt;&#xA;अनवस्थाप्रसङ्गात् क्वापि प्रमाणे नावसीयते ।&lt;br&gt;&#xA;यतः यद्वा क्वापि स्वसुखादिज्ञाने प्रमा(ण)णे संवाद एव नावसीयते इति योज्यमित्यलम् ।&lt;br&gt;&#xA;&lt;em&gt;७,२२५&lt;/em&gt;&lt;br&gt;&#xA;सूत्रार्थमुपसंहरति स्वमतेनेति ।&lt;br&gt;&#xA;स्वमतेनार्थरहित उपेक्ष्यः पक्ष ईदृशः । मनुव्_२,२.४४च्द् ।&lt;br&gt;&#xA;न्यायसुधा-&lt;br&gt;&#xA;स्वसम्मत्यैव अर्थरहितो विषयप्रयोजनरहितः ।&lt;br&gt;&#xA;ईदृशः ईश्वराद्यतीन्द्रियानभ्युपगमलक्ष्णः ।&lt;br&gt;&#xA;। इति श्रीमन्न्यायसुधायां अभ्युपगमाधिकरणम् ।&lt;/p&gt;</description>
    </item>
    <item>
      <title>१४ पुरुषाश्माधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/14_puruShAshmAdhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/14_puruShAshmAdhikaraNa/</guid>
      <description>&lt;p&gt;। अथ श्रीमन्न्यायसुधायां पुरुषाश्माधिकरणम् ।&lt;br&gt;&#xA;पुरुषाश्मवद् इति चेत् तथापि । ब्ब्स्_२,२.७ ।&lt;br&gt;&#xA;। ओं पुरुषाश्मवदिति चेत्तथापि ओं ।&lt;br&gt;&#xA;अ(त्रानीश्व)त्र निरीश्वरसाङ्खयैकदेशिनां पुरुषोपसर्जनप्रकृतिकर्तृकत्ववादिनां मतमपाक्रियते ।&lt;br&gt;&#xA;नन्वेवं तर्हि तदनन्तरमेवेदमारम्भणीयम् ।&lt;br&gt;&#xA;सत्यम् ।&lt;br&gt;&#xA;तथाप्यभ्यधिकाशङ्कानुसारेणेयमुक्तिः ।&lt;br&gt;&#xA;तथाहि ।&lt;br&gt;&#xA;परमचेतनस्य भगवत एव सर्वकर्तृत्वं प्रागुक्तम् ।&lt;br&gt;&#xA;तस्य केवलप्रकृतिकर्तृकत्ववादः साक्षाद्विरोधीति प्रथममपाकृतः ।&lt;br&gt;&#xA;तत्र मा भूत्केवलस्याचेतनस्य प्रधानस्य जगत्कर्तृत्वम् ।&lt;br&gt;&#xA;ईश्वरानुगृहीतस्य तु भविष्यतीत्याशङ्का द्वितीयाधिकरणे (निरस्ता)निराकृता ।&lt;br&gt;&#xA;मा भूदचेतनस्य कर्तृत्वं किन्तु शरीरस्यैव चैतन्याश्रयस्य कर्तृत्वमस्त्वित्याशङ्कय शरीरस्य चैतन्याश्रयतायोगात् पुनस्तदवस्थः कर्तृत्वायोग इति&lt;br&gt;&#xA;तृतीये ऽभिहितम् ।&lt;br&gt;&#xA;इदानीं तु केवलस्याचेतनस्य कर्तृत्वायोगे ऽपि चेतनसन्निधानेन तदुपपत्तेः किमीश्वरे(णेत्या)णेत्येषा शङ्का निराक्रियते ।&lt;br&gt;&#xA;&lt;em&gt;७,२२७&lt;/em&gt;&lt;br&gt;&#xA;तन्मतरीतिः सूत्र एवोक्तेति तदेव व्याचष्टेसन्निधानादिति ।&lt;br&gt;&#xA;सन्निधानाच्चेतनस्य वर्तते यद्यचेतनम् ।&lt;br&gt;&#xA;तथाप्यबुद्धिपूर्वत्वादुक्तदोषः समो भवेत् । मनुव्_२,२.४५ ।&lt;br&gt;&#xA;&lt;em&gt;७,२२७फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;यथा खल्वचेतनमेव शरीरं चेतनस्यात्मनः सन्निधानमात्रेण अश्मानयनादिकं करोति ।&lt;br&gt;&#xA;एवमचेतनापि प्रकृतिः पुरुषसन्निधानान्महदादिकार्यं करिष्यति ।&lt;br&gt;&#xA;तथाच प्रयोगः ।&lt;br&gt;&#xA;महदादिकं पुरुषोपसर्जनप्रकृतिकर्तृकम् कार्यत्वादश्मानयनादिवदिति ।&lt;br&gt;&#xA;एवञ्च किमीश्वरेणेति शङ्कार्थः ।&lt;br&gt;&#xA;यद्यप्येवमभ्यधिकमाशङ्कितं तथापि रचनानुपपत्तेरित्युक्तदोषः समो भवेत् ।&lt;br&gt;&#xA;न परिहृतो भवेत् ।&lt;br&gt;&#xA;कुतः ।&lt;br&gt;&#xA;अबुद्धिपूर्वत्वात् ।&lt;br&gt;&#xA;प्रकृतेरिति शेषः ।&lt;br&gt;&#xA;बुद्धिः पूर्वा यस्य तत् बुद्धिपूर्वम् ।&lt;br&gt;&#xA;ज्ञानेच्छाप्रयत्ना इत्यर्थः ।&lt;br&gt;&#xA;न विद्यते बुद्धिपूर्वं यस्य तत्तथोक्तं तस्य भावस्तत्त्वम् ।&lt;br&gt;&#xA;तस्मात् ।&lt;br&gt;&#xA;एतदुक्तं भवति ।&lt;br&gt;&#xA;ज्ञानेच्छाप्रयत्नवत्त्वं हि कर्तृत्वम् ।&lt;br&gt;&#xA;नच पुरुषसन्निधाने(ऽपि) न प्रकृतेर्बुद्धिमत्त्वं सम्भवति ।&lt;br&gt;&#xA;अचेतनत्वाङ्गीकारविरोधात् ।&lt;br&gt;&#xA;नच बुद्धयभावे तत्कार्ययोरिच्छाप्रयत्नयोरपि सम्भवः ।&lt;br&gt;&#xA;तथा चाचेतनस्य कर्तृत्वप्रतिज्ञा व्याहतैवेति ।&lt;br&gt;&#xA;नन्वात्मोपसजर्नस्य शरीरस्याश्मानयनादिकर्तृत्वं निदर्शितम् ।&lt;br&gt;&#xA;तत्कथ(मेतदि)मिति चेन्न ।&lt;br&gt;&#xA;शरीरस्याप्युक्तरीत्या कर्तृत्वासम्मतेः ।&lt;br&gt;&#xA;&lt;em&gt;७,२२९&lt;/em&gt;&lt;br&gt;&#xA;दूषणान्तरं च दृष्टान्ते दर्शयितुं सूत्रम्।&lt;br&gt;&#xA;ओं अङ्गित्वानुपपत्तेः ओं ।&lt;br&gt;&#xA;इति ।&lt;br&gt;&#xA;तद्वयाचष्टेअङ्गित्वादिति ।&lt;br&gt;&#xA;अङ्गित्वानुपपत्तेश् च । ब्ब्स्_२,२.८ ।&lt;br&gt;&#xA;अङ्गित्वं पुरुषस्यैव सर्वैरप्यनुभूयते ।&lt;br&gt;&#xA;तदङ्गत्वोक्तितश्चैव स्यात् सर्वस्यापलापकः । मनुव्_२,२.४६अद् ।&lt;br&gt;&#xA;न्यायसुधा-&lt;br&gt;&#xA;चशब्दो दूषणान्तरसमुच्चयार्थः ।&lt;br&gt;&#xA;एवशब्दो वक्ष्यमाणकैमुत्यस्फुटीकरणार्थः ।&lt;br&gt;&#xA;अङ्गित्वं प्रधानत्वं शरीरं प्रतीति शेषः ।&lt;br&gt;&#xA;तदङ्गत्वोक्तितः तस्योपसर्जनत्वाङ्गीकारात् ।&lt;br&gt;&#xA;स्यात् साङ्खय इति शेषः ।&lt;br&gt;&#xA;नन्वेतत्प्रकृतविरुद्धम् ।&lt;br&gt;&#xA;परमेश्वरस्य हि सर्वकर्तृत्वमुपपादयितुमयमारम्भः ।&lt;br&gt;&#xA;तथाच अश्मानयनादिकार्ये जीवस्य प्राधान्योपपादनं कथं न प्रकरणविरुद्धमिति चेन्न ।&lt;br&gt;&#xA;जीवगतस्य अमुख्यस्य कर्तृत्वस्य निरास एव यदा प्रमाणविरोधः तदा किमु वक्तव्यं सर्वकर्तुरीश्वरस्यापलाप इत्येतत्प्रदर्शनायैव सूत्रकृता&lt;br&gt;&#xA;जीवस्याङ्गित्वोपपादनादित्याशयवानाहकिम्विति ।&lt;br&gt;&#xA;किमु सर्वेश्वरस्यास्य ह्यपलाषाद् यतो ऽखिलम् । मनुव्_२,२.४६एफ़् ।&lt;br&gt;&#xA;न्यायसुधा-&lt;br&gt;&#xA;अस्य सर्वकर्तृत्वेन प्रतिपिपादयिषितस्य ।&lt;br&gt;&#xA;उत्तरसूत्रे चास्याङ्गीकारवादत्वं स्फुटीभविष्यतीति हिशब्देन सूचयति ।&lt;br&gt;&#xA;कथं जीवस्य प्राधान्यनिरासादप्यतिशयेनेश्वरनिरासः प्रमाणविरुद्ध इत्यत आहयत इति ।&lt;br&gt;&#xA;यतः कारणादखिलं प्रमाणं योगिप्रत्यक्षानुमानागमात्मकं सर्वकर्तारमीश्वरं प्रतिपादयति तस्मादिति पूर्वेण सम्बन्धः ।&lt;br&gt;&#xA;। इति श्रीमन्न्यायसुधायां पुरुषाश्माधिकरणम् ।&lt;/p&gt;</description>
    </item>
    <item>
      <title>१५ अन्यतानुमित्यधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/15_anyatAnumityadhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/15_anyatAnumityadhikaraNa/</guid>
      <description>&lt;p&gt;। अथ श्रीमन्न्यायसुधायां अन्यथानुमित्यधिकरणम् ।&lt;br&gt;&#xA;अन्यथानुमितौ च ज्ञशक्तिवियोगात् । ब्ब्स्_२,२.९ ।&lt;br&gt;&#xA;। ओं अन्यथानुमितौ च ज्ञशक्तिवियोगात् ओं ।&lt;br&gt;&#xA;प्रकृत्युपसर्जनपुरुषकर्तृत्ववादिनां निरीश्वरसाङ्खयैकदेशिनां मतमत्र निराक्रियते ।&lt;br&gt;&#xA;तथाहि अश्मानय(नप्र)नादिप्रवृत्तौ तावत्पुरुषस्य प्राधान्यं शरीरस्य चोपसर्जनत्वमनुभवसिद्धमित्युक्तम् ।&lt;br&gt;&#xA;तथाच तद्दृष्टान्तेन महदादिकार्यमपि प्रकृत्युपसर्जनपुरुषकर्तृकमनुमीयते ।&lt;br&gt;&#xA;पुरुषस्य च चेतनत्वेन न कर्तृत्वानुपपत्तिः ।&lt;br&gt;&#xA;सुषुप्त्यादौ च कर्तृत्वानुपलम्भात्प्रकृतिरुपसर्जनभूताङ्गीकरणीया ।&lt;br&gt;&#xA;एवञ्च किमीश्वरेणेति ।&lt;br&gt;&#xA;&lt;em&gt;७,२३२&lt;/em&gt;&lt;br&gt;&#xA;अत्र वक्तव्यं किं पुरुषस्यैकाकिनः कुत्रापि स्वातन्त्र्यं नास्ति उत अस्तीति ।&lt;br&gt;&#xA;आद्यं दूषयितुं सूत्रं व्याचष्टेअङ्गित्वमिति ।&lt;br&gt;&#xA;अङ्गित्वं यदि तस्यैव स्वातन्त्र्यं चेन्नचाखिलम् ।&lt;br&gt;&#xA;तत्प्रेरणे ऽप्यशक्तत्वात् स्वतन्त्रो ऽन्यो ह्यपेक्षितः । मनुव्_२,२.४७ ।&lt;br&gt;&#xA;न्यायसुधा-&lt;br&gt;&#xA;यदि पुरुष(स्यैवाङ्गि)स्याङ्गित्वं प्राधान्यं कर्तृत्वमिति यावत् ।&lt;br&gt;&#xA;प्रकृतेस्तूपसर्जनत्वमेवेति पूर्वमतादन्यथानुमीयते ।&lt;br&gt;&#xA;तत्रापि च पुरुषस्याखिलं स्वातन्त्र्यं नास्तीति पक्षो यद्यङ्गीक्रियते तदा स्वतन्त्रो ऽन्यः परमेश्वरो ऽङ्गीकरणीय एव स्यात् ।&lt;br&gt;&#xA;कुतः ।&lt;br&gt;&#xA;प्रकृतिप्रेरणे पुरुषस्याशक्तत्वात् ।&lt;br&gt;&#xA;मा भूत्तावत्कार्यान्तरार्थमीश्वरापेक्षा ।&lt;br&gt;&#xA;तथापि प्रकृतिप्रेरणार्थमपेक्षणीय एवासावित्यपेरर्थः ।&lt;br&gt;&#xA;एतदुक्तं भवति ।&lt;br&gt;&#xA;न तावत्सत्तामात्रेण संयोगमात्रेण वा प्रधानस्य कर्तारं पुरुषं प्रत्युपसर्जनत्वम् ।&lt;br&gt;&#xA;सुप्तिप्रलयादावपि प्रसङ्गात् ।&lt;br&gt;&#xA;किन्तु करणत्वादिना ।&lt;br&gt;&#xA;नच कर्त्राप्रयुज्यमानस्य करणत्वादिकं दृष्टम् ।&lt;br&gt;&#xA;नच तदेव तत्प्रेरणे करणादि ।&lt;br&gt;&#xA;स्ववृत्तिविरोधात् ।&lt;br&gt;&#xA;तथाच प्रकृतिनिरपेक्षस्य पुरुषस्य क्वापि व्यापारासामर्थ्ये ऽवश्यमन्येन सहकारिणा भाव्यम् ।&lt;br&gt;&#xA;नचासावप्येवंविध एव ।&lt;br&gt;&#xA;तस्यापि सहकार्यन्तरापेक्षायामनवस्थाप्रसङ्गात् ।&lt;br&gt;&#xA;अतः स्वतन्त्र एवासावङ्गीकरणीयः ।&lt;br&gt;&#xA;स एव चेश्वर इति कथमसौ नाभ्युपगम्यत इति ।&lt;br&gt;&#xA;&lt;em&gt;७,२३४&lt;/em&gt;&lt;br&gt;&#xA;द्वितीयं निषेधतिनचेति ।&lt;br&gt;&#xA;न च स्वातन्त्र्यमस्यैव &amp;hellip; । मनुव्_२,२.४८अ ।&lt;br&gt;&#xA;न्यायसुधा-&lt;br&gt;&#xA;तथा सति प्रकृत्यनपेक्षत्वप्रसङ्गेन (अस्य) स्वसिद्धान्तविरोधापत्तेरिति भावः ।&lt;br&gt;&#xA;अनेन विप्रतिषेधाच्चेति सूत्रं व्याख्यातं भवति ।&lt;br&gt;&#xA;[विप्रतिषेधाच् चासमञ्जसम् । ब्ब्स्_२,२.१० ।]&lt;br&gt;&#xA;सूत्रस्यार्थान्तरमाहप्रत्यक्षादीति ।&lt;br&gt;&#xA;&amp;hellip; प्रत्यक्षादिविरोधतः । मनुव्_२,२.४८ब् ।&lt;br&gt;&#xA;न्यायसुधा-&lt;br&gt;&#xA;प्रत्यक्षादिप्रमाणैर्हि पुरुषस्यास्वातन्त्र्यं सर्वदा उ(सर्वत्रो)पलभ्यते ।&lt;br&gt;&#xA;प्रकारान्तरेण व्याचष्टेहितेति ।&lt;br&gt;&#xA;हिताकृत्यादिदोषाच्च &amp;hellip; । मनुव्_२,२.४८च् ।&lt;br&gt;&#xA;न्यायसुधा-&lt;br&gt;&#xA;आदिपदेनाहितक्रियोपादीयते ।&lt;br&gt;&#xA;एवं पञ्चमतानि निराकृत्योपसंहरतिभद्रमिति ।&lt;br&gt;&#xA;&amp;hellip; भद्रं नानीश्वरं मतम् । मनुव्_२,२.४८द् ।&lt;br&gt;&#xA;न्यायसुधा-&lt;br&gt;&#xA;पातञ्जलाभिमतस्येश्वरस्येश्वरलक्षणाभावात्तदप्यनीश्वरमेव मतमिति ।&lt;br&gt;&#xA;नन्वन्यान्यपि भिन्नकसंसारमोचकादीन्यनीश्वराणि मतानि सन्ति तानि कुतो न निराक्रियन्ते ।&lt;br&gt;&#xA;उक्तदोषैरेव निरस्तत्वात् अभ्यधिकाशङ्काभावाच्चेत्याहसंसारिण इति ।&lt;br&gt;&#xA;&lt;em&gt;७,२३५&lt;/em&gt;&lt;br&gt;&#xA;संसारिणो ऽन्यं सर्वेशं सर्वशक्तिमनौपमम् ।&lt;br&gt;&#xA;चेतनाचेतनस्यास्य सत्त्वादेस्तदधीनताम् ।&lt;br&gt;&#xA;नाङ्गीकुर्वन्ति ये तेषां सर्वेषां च समा इमे । मनुव्_२,२.४९ ।&lt;br&gt;&#xA;न्यायसुधा-&lt;br&gt;&#xA;संसारिपदमीश्वरातिरिक्तोपलक्षणम् ।&lt;br&gt;&#xA;सर्वेशमिति विशेष्यपदम् ।&lt;br&gt;&#xA;तेन न पौनरुक्तयम् ।&lt;br&gt;&#xA;उपमैवोपमम् ।&lt;br&gt;&#xA;स्वार्थिको ऽण् ।&lt;br&gt;&#xA;नास्त्यौपमं यस्यासावनौपमः ।&lt;br&gt;&#xA;यद्वोपमाया अयमौपमः ।&lt;br&gt;&#xA;सोपम इति यावत् ।&lt;br&gt;&#xA;ततो नञ्समासः ।&lt;br&gt;&#xA;अस्य प्रपञ्चस्य ।&lt;br&gt;&#xA;इमे कथिता दोषा इति शेषः ।&lt;br&gt;&#xA;न केवलं सर्वेशं स्वरूपेणानङ्गीर्कुर्वतामिमे दोषाः ।&lt;br&gt;&#xA;किन्तु तमङ्गीकृत्यापि जीवा(द्य)न्यत्वादिविशेषणानि तस्यानङ्गीकुर्वतामपि ।&lt;br&gt;&#xA;तथात्वे फलतस्तस्यानीश्वरत्वादिति ।&lt;br&gt;&#xA;&lt;em&gt;७,२३७&lt;/em&gt;&lt;br&gt;&#xA;किमतो यद्येवमनीश्वरमतमसमञ्जसमित्यत आहतस्मादिति ।&lt;br&gt;&#xA;तस्माच्छ्रुतिप्रमाणेन युक्तिभिश्च परो हरिः ।&lt;br&gt;&#xA;अङ्गीकायर्तमो नित्यः सर्वैरपि सुनिश्चितम् । मनुव्_२,२.५० ।&lt;br&gt;&#xA;न्यायसुधा-&lt;br&gt;&#xA;न परपक्षनिरासमात्रेण स्वपक्षसिद्धिरित्यतः श्रुतिप्रमाणेनेत्याद्युक्तम् ।&lt;br&gt;&#xA;पर उत्कृष्ट उक्तविशेषणोपपन्नः ।&lt;br&gt;&#xA;नित्य इति सामर्थ्यादङ्गीकारस्य विशेषणम् ।&lt;br&gt;&#xA;सर्वदेति यावत् ।&lt;br&gt;&#xA;निश्चयस्य स्वपरपक्षसाधनोपालम्भातिरिक्तानपेक्षत्वात्प्रामाणिकनिश्चयस्य चासमीचीनत्वायोगात्सुनिश्चितमित्युक्तम् ।&lt;br&gt;&#xA;प्रथमाध्यायव्युत्पादितेन परपक्षोपालम्भेन च यथालक्षितं ब्रह्म सिद्धमित्याशयः ।&lt;br&gt;&#xA;नन्वेवं तर्हि उत्तराधिकरणानामानरम्भ एव ।&lt;br&gt;&#xA;निराकरिष्यमाणै(रु)रप्युक्तविशेषणस्येश्वरस्यानभ्युपगतत्वादिति चेत् ।&lt;br&gt;&#xA;सत्यम् ।&lt;br&gt;&#xA;तथापि तन्मतानामत्यन्तहेयताप्रदर्शनाय दूषणान्तराणि व्युत्पादनयितुमुत्तरो ग्रन्थः ।&lt;br&gt;&#xA;। इति श्रीमन्न्यायसुधायां अन्यथानुमित्यधिकरणम् ।&lt;/p&gt;</description>
    </item>
    <item>
      <title>१६ वैशेषिकाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/16_vaisheShikAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/16_vaisheShikAdhikaraNam/</guid>
      <description>&lt;p&gt;। अथ श्रीमन्न्यायसुधायां वैशेषिकाधिकरणम् ।&lt;br&gt;&#xA;महद्दीर्घवद् वा ह्रस्वपरिमण्डलाभ्याम् । ब्ब्स्_२,२.११ ।&lt;br&gt;&#xA;। ओं महद्दीर्घवद्वा ह्रस्वपरिमण्डलाभ्याम् ओं ।&lt;br&gt;&#xA;नित्यज्ञानप्रयत्नेच्छं सङ्खयद्यैरपि पञ्चभिः ।&lt;br&gt;&#xA;युक्तमीशं वदन्त्यन्ये &amp;hellip; । मनुव्_२,२.५१अच् ।&lt;br&gt;&#xA;न्यायसुधा-&lt;br&gt;&#xA;अत्र परमाण्वारम्भवादिनां वैशेषिकादीनां मतमपाक्रियते ।&lt;br&gt;&#xA;ननु वैशेषिकादयः परमेश्वरमङ्गीकुर्वन्त्येव ।&lt;br&gt;&#xA;तत्कथं तन्निरासायाधिकरणारम्भ इत्याशङ्कय यद्यपीश्वरं स्वरूपेणाङ्गीकुवर्न्ति तथापि तद्धर्मेषु सुखादिषु विप्रतिपद्यन्त एव ।&lt;br&gt;&#xA;तथा सृष्टिप्रलयादिविधिं चान्यथा मन्यन्त इत्यतो युक्तस्तन्निरासायाधिकरणारम्भ इत्याशयवांस्तन्मतमुपन्यस्यतिनित्येति ।&lt;br&gt;&#xA;ईशं वदन्तो ऽन्ये इत्याहुरिति वक्ष्यमाणेनान्वयः ।&lt;br&gt;&#xA;नित्या ज्ञानप्रयत्नेच्छा यस्यासौ तथोक्तः ।&lt;br&gt;&#xA;सङ्खयाद्यैः सङ्खयापरिमाणपृथक्तवसंयोगविभागैः ।&lt;br&gt;&#xA;सावधारणं चैतत् ।&lt;br&gt;&#xA;एवमष्टगुणकमेव वदन्त इति ।&lt;br&gt;&#xA;नित्यद्रव्याश्रितान्येकत्वैकपृथक्तवपरिमाणानि नित्यान्येव द्वित्वद्विपृथक्तवादीनि संयोगविभागौ च सवर्त्रानित्या एवेति सिद्धत्वात्सङ्खयादौ&lt;br&gt;&#xA;विद्यमानो ऽपि नित्यानित्यविभागो नाभिहितः ।&lt;br&gt;&#xA;ज्ञानादीनां तु जीवाश्रितानामनित्यत्वादत्र नित्यत्वसङ्कीर्तनम् ।&lt;br&gt;&#xA;यद्यपि केचिदीश्वरं षड्गुणमाचक्षते ।&lt;br&gt;&#xA;तथापि न तत्परमं मतमित्यष्टगुणत्वमेवोपन्यस्तम् ।&lt;br&gt;&#xA;एवमात्रेयस्य ज्ञानानित्यत्वमपि नोपन्यस्तम् ।&lt;br&gt;&#xA;यद्वा नित्यत्वसङ्कीर्तनं गुणान्तराभावे युक्तित्वेन कृतम् ।&lt;br&gt;&#xA;तथाहि ।&lt;br&gt;&#xA;जीवात्मानो बुद्धिसुखदुःखेच्छाद्वेषप्रयत्नधर्माधर्मभावनाभिर्नवभिर्विशेषगुणैर्युक्ताः ।&lt;br&gt;&#xA;तत्र नित्ययथार्थज्ञानस्य मोहाभावात्तत्प्रभवस्य द्वेषस्याभावः ।&lt;br&gt;&#xA;तदभावे तन्मूलयोर्धर्माद्ययोरभावः ।&lt;br&gt;&#xA;इच्छाया अपि मोहाभावेनारागरूपत्वान्न धर्मादिकारणत्वम् ।&lt;br&gt;&#xA;धर्माद्यभावे च तत्कार्ययोः सुखदुःखयोरभाव एव ।&lt;br&gt;&#xA;नित्यज्ञानत्वादेव स्मृत्यसम्भवेन कल्पकाभावाद्भावनाया अप्यभाव इति ।&lt;br&gt;&#xA;अथवा नित्यत्वेन ज्ञानादीनामखण्डत्वं सूचयति ।&lt;br&gt;&#xA;&lt;em&gt;७,२४२&lt;/em&gt;&lt;br&gt;&#xA;एवमपीश्वरविषयां विप्रतिपत्तिमुपन्यस्य सृष्टिविषयामुपन्यस्यतितदिच्छेति ।&lt;br&gt;&#xA;&amp;hellip; तदिच्छादृष्टचोदिताः ।&lt;br&gt;&#xA;परमाणवश्चतुर्वर्गाः संयुज्यन्ते द्विशो ऽखिलाः । मनुव्_२,२.५१द्फ़् ।&lt;br&gt;&#xA;न्यायसुधा-&lt;br&gt;&#xA;महाप्रलये हि वक्ष्यमाणो नित्यवर्गो ऽनित्याश्च धर्माधर्मसंस्कारादयो ऽवतिष्ठन्ते ।&lt;br&gt;&#xA;ततो ब्रह्मवर्षशतान्ते प्राणिनां भोगभूतये महेश्वरस्य सिसृक्षा सञ्जायते ।&lt;br&gt;&#xA;तया च सर्वात्मगता धर्माधर्मलक्षणादृष्टादयो लब्धवृत्तयो भवन्ति ।&lt;br&gt;&#xA;ततस्तदिच्छया सिसृक्षालक्षणेश्वरेच्छयादृष्टैरदृष्टवदात्मसंयोगैश्चेति यावत् ।&lt;br&gt;&#xA;चोदिताः प्रेरिताः ।&lt;br&gt;&#xA;क्रियावन्त इति यावत् ।&lt;br&gt;&#xA;प्राक् प्रविभक्ततयावस्थिताः परमाणवश्चतुर्गुणाः पाथिर्वाः पाथसीयास्तैजसा वायवीयाश्च द्विशः संयुज्यन्ते ।&lt;br&gt;&#xA;अत्र परमाणव इत्येवोक्ते मनसामपि ग्रहणं स्यात् ।&lt;br&gt;&#xA;तेषां संयोगसद्भावे ऽपि वक्ष्यमाणं द्रव्यारम्भकत्वं गगनवदस्पर्शवत्त्वादयुक्तम् ।&lt;br&gt;&#xA;अतस्तद्वयावृत्तये चतुर्वर्गा इत्युक्तम् ।&lt;br&gt;&#xA;यद्वा सजातीयसंयोग एव द्रव्यारम्भको न त्वन्य इति अनेन सूचयति ।&lt;br&gt;&#xA;अखिला इति ।&lt;br&gt;&#xA;द्विशः संयोगे नियमवचनात् ।&lt;br&gt;&#xA;ये परमाणवो द्रव्यारम्भाय संयुज्यन्ते ते ऽखिला द्विशो द्वौ द्वावेवेति ।&lt;br&gt;&#xA;&lt;em&gt;७,२४९&lt;/em&gt;&lt;br&gt;&#xA;ततः किमित्यत आहपरमाण्विति ।&lt;br&gt;&#xA;परमाणुद्वयेनैव द्वयणुकं नाम जायते ।&lt;br&gt;&#xA;द्वयणुकत्रयेण त्र्यणुकं तैश्चतुर्भिस्तदात्मकम् । मनुव्_२,२.५२ ।&lt;br&gt;&#xA;ततस्त्वनियमेनैव खण्डावयविनां भवः ।&lt;br&gt;&#xA;ततश्चानियमेनैव सर्वावयविसम्भवः । मनुव्_२,२.५३ ।&lt;br&gt;&#xA;न्यायसुधा-&lt;br&gt;&#xA;परमाणुपुञ्जवादं परिणामवादमनियमवादं चैवशब्देन व्यावर्तयति ।&lt;br&gt;&#xA;परमाणुद्वयेनैव, नतु निरन्तरतयोत्पन्नपरमाणुद्वयं, नापि परमाणुद्वयमेव संयुक्तमासादितपरिणामविशेषं, नच त्रयादिनेति ।&lt;br&gt;&#xA;जायते इत्यसत्कार्यवादं सूचयति ।&lt;br&gt;&#xA;जात्यपेक्षयैकवचनम् ।&lt;br&gt;&#xA;ततश्च संयुक्तसजातीयपरमाणुद्वयैस्ततो ऽत्यन्तभिन्नानि तत्समवेतानि प्रागसन्त्येव द्वयणुकनामकानि द्रव्याण्युत्पद्यन्त इत्यर्थः ।&lt;br&gt;&#xA;द्वयणुकत्रयेण त्र्यणुकं जायते इत्यनुर्वते ।&lt;br&gt;&#xA;एवेति च ।&lt;br&gt;&#xA;अत्रापि पूर्ववद्वयाख्यानम् ।&lt;br&gt;&#xA;अणुत्वपरिमाणस्य परमाणौ द्वयणुके च साम्याद्द्वयणुकसञ्ज्ञावत्त्र्यणुकसञ्ज्ञाप्युपपद्यत एव ।&lt;br&gt;&#xA;तैः सजातीयैः संयुक्तैश्चतुर्भिस्त्र्यणुकैः तदात्मकं द्रव्यं जायते ।&lt;br&gt;&#xA;त्र्यणुकेष्वणुसञ्ज्ञोपचारात् ।&lt;br&gt;&#xA;केचित् द्वयणुकैरेव चतुरणुकारम्भमभ्युपयन्ति ।&lt;br&gt;&#xA;तन्मतानुसारेण तैद्वर्यणुकैरिति व्याख्येयम् ।&lt;br&gt;&#xA;द्वयणुकानि त्रीणि (द्रव्यं) यत्कायर्मारभन्ते तत्त्र्यणुकम् ।&lt;br&gt;&#xA;चतुर्भिरारब्धं चतुरणुकमिति ।&lt;br&gt;&#xA;अत्र च सञ्ज्ञा मुख्यैव ।&lt;br&gt;&#xA;ततः त्र्यणुकेभ्यश्चतुरणेकेभ्यो वा ।&lt;br&gt;&#xA;तुशब्दो विशेषार्थः ।&lt;br&gt;&#xA;तमेवाह ।&lt;br&gt;&#xA;अनियमेनैवैतावद्भिरेवेति सङ्खयानियमं विनेत्यर्थः ।&lt;br&gt;&#xA;द्रव्यसमवायिकारणानि कायर्द्रव्याणि खण्डावयविनः ।&lt;br&gt;&#xA;त्र्यणुकादेरन्त्यावयविनश्च मध्ये नैकमेव खण्डावयवि किन्तु अनियमेनानेकान्यपि भवन्तीति सूचयितुं बहुवचनम् ।&lt;br&gt;&#xA;ततः तैः खण्डावयविभिश्चानियमेनैव सङ्खयानियमं विनैव सर्वावयविनामन्त्यावयविनां शरीरेन्द्रियविषयाणां सम्भवः ।&lt;br&gt;&#xA;तदनेन द्रव्योत्पत्तिरभिहिता ।&lt;br&gt;&#xA;गुणानां कर्मणां च स्वाश्रयद्रव्येषूत्पादो द्रष्टव्यः ।&lt;br&gt;&#xA;&lt;em&gt;७,२५३&lt;/em&gt;&lt;br&gt;&#xA;सर्वमपि कार्यं भावरूपं कारणत्रितयजन्यम् ।&lt;br&gt;&#xA;कारणानि च समवाय्यसमवायिनिमित्तानामानि ।&lt;br&gt;&#xA;तत्र य(त्सम)त्र समवेतं कायर्मुत्पद्यते तत्समवायिकारणम् ।&lt;br&gt;&#xA;तत्स्वरूपेण दर्शयतिकारणमिति ।&lt;br&gt;&#xA;कारणं समवाय्याख्यं परमाण्वादि तत्र हि । मनुव्_२,२.५४अब् ।&lt;br&gt;&#xA;न्यायसुधा-&lt;br&gt;&#xA;अत्र द्वयणुकादिकार्योत्पत्तौ परमाण्वादिद्रव्यपदार्थः समवायिकारणम् ।&lt;br&gt;&#xA;कुतः ।&lt;br&gt;&#xA;अत्र परमाण्वादौ द्रव्ये हि यस्मात्सर्वकार्यं समवेतमुत्पद्यते तस्मादिति शेषः ।&lt;br&gt;&#xA;&lt;em&gt;७,२५४&lt;/em&gt;&lt;br&gt;&#xA;समवाय्यसमवायिव्यतिरिक्तं कारणं निमित्तम् ।&lt;br&gt;&#xA;तदुदाहरतिईशेति ।&lt;br&gt;&#xA;ईशेच्छादृष्टकालास्तु निमित्तं कारणं मतम् । मनुव्_२,२.५४च्द् ।&lt;br&gt;&#xA;न्यायसुधा-&lt;br&gt;&#xA;निमित्तं त्वित्यन्वयः ।&lt;br&gt;&#xA;इदं च सर्वकार्यसाधारणं निमित्तं दर्शितम् ।&lt;br&gt;&#xA;एवमन्यदपि द्रष्टव्यम् ।&lt;br&gt;&#xA;यथा तुरीवेमादिकं पटस्येत्यादि ।&lt;br&gt;&#xA;&lt;em&gt;७,२५५फ़्.&lt;/em&gt;&lt;br&gt;&#xA;समवायिकारणप्रत्यासन्नमवधृतसामर्थ्यमसमवायिकारणम् ।&lt;br&gt;&#xA;समवायिकारणतत्समवायिकारणयोरन्यतरसमवेतत्वं समवायिकारणप्रत्यासन्नत्वम् ।&lt;br&gt;&#xA;सामर्थ्यावधारणं चानन्यथासिद्धनियतपूर्वभावित्वेन भवति ।&lt;br&gt;&#xA;तच्चासमवायिकारणं द्रव्यं समवायिकारणमितिवन्नैकोक्तया वक्तुं शक्यम् ।&lt;br&gt;&#xA;प्रतिकार्यं पृथक्तवात् ।&lt;br&gt;&#xA;अतस्तद्विवेकेन दर्शयितुं तज्ज्ञानस्य कायर्ज्ञानसापेक्षत्वात्कार्याकार्यविभागं तावदाहसामान्येति ।&lt;br&gt;&#xA;&lt;em&gt;७,२५६&lt;/em&gt;&lt;br&gt;&#xA;सामान्यान्त्यविशेषौ च समवायश्च तत्त्रयम् ।&lt;br&gt;&#xA;नित्यं क्रिया अनित्यास्तु गुणद्रव्ये द्विरूपके । मनुव्_२,२.५५ ।&lt;br&gt;&#xA;न्यायसुधा-&lt;br&gt;&#xA;कार्यत्वानित्यत्वयोः समनियमान्नित्यानित्यविभागोक्तया कार्याकार्यविभाग एव सिद्धयति ।&lt;br&gt;&#xA;&lt;em&gt;७,२५७&lt;/em&gt;&lt;br&gt;&#xA;षडिमे द्रव्यगुणकर्मसामान्यविशेषसमवायाः भावरूपाः पदार्थाः ।&lt;br&gt;&#xA;अभावः सप्तमः ।&lt;br&gt;&#xA;विधिरूपो भावः ।&lt;br&gt;&#xA;निषेधरूपो अभावः ।&lt;br&gt;&#xA;गुणाश्रयो द्रव्यम् ।&lt;br&gt;&#xA;समवायिकारणं वा ।&lt;br&gt;&#xA;सामान्यवानसमवायिकारणमस्पन्दात्मा गुणः ।&lt;br&gt;&#xA;चलनात्मकं कर्म ।&lt;br&gt;&#xA;नित्यमेकमने(कानुगतं)कसमवेतं सामान्यम् ।&lt;br&gt;&#xA;नित्येष्वेव द्रव्येष्वेव वर्तन्त एव ये ते (अन्त्य)विशेषाः ।&lt;br&gt;&#xA;अत्यन्तव्यावृत्तिहेतवो वा ।&lt;br&gt;&#xA;अयुतसिद्धयोः सम्बन्धः समवायः ।&lt;br&gt;&#xA;अवश्यमाश्रयाश्रयिभावेनावस्थितावयुतसिद्धौ ।&lt;br&gt;&#xA;नित्यः सम्बन्धो वा ।&lt;br&gt;&#xA;&lt;em&gt;७,२६६&lt;/em&gt;&lt;br&gt;&#xA;तत्र सामान्यमन्त्यविशेषश्च समवायश्चेत्येतत्त्रयं नित्यमकार्यं च ।&lt;br&gt;&#xA;विशेष इत्येवोक्ते द्रव्यगुणकर्मसामान्यानामपि ग्रहणं स्यात् ।&lt;br&gt;&#xA;विशिष्टते ऽनेनेति हि विशेषः ।&lt;br&gt;&#xA;द्रव्यं च दण्डादिकमदण्ड्यादिभ्यो देवदत्तादिकं व्यावर्तयति ।&lt;br&gt;&#xA;गुणश्च निर्गुणाद्द्रव्यम् ।&lt;br&gt;&#xA;कर्मापि निष्क्रियान्मूर्तम् ।&lt;br&gt;&#xA;सामान्यं द्विविधं परमपरं च ।&lt;br&gt;&#xA;परं सत्ता प्रचुराश्रयत्वात् ।&lt;br&gt;&#xA;अपरं द्रव्यत्वादि अल्पाश्रयत्वात् ।&lt;br&gt;&#xA;तत्र परसामान्यस्यानुवृत्तिमात्रहेतुत्वेन सामान्यमात्रत्वे ऽप्यपरसामान्यं व्यावृत्तेरपि हेतुत्वाद्विशेषो ऽपि ये व्यावर्तका भवन्ति ते ऽन्त्याः ।&lt;br&gt;&#xA;अत्यन्तव्यावृत्तिहेतव इति यावत् ।&lt;br&gt;&#xA;नहि दण्डादिकं तथा ।&lt;br&gt;&#xA;दण्ड्यन्तरादिभ्यो ऽव्यावर्तकत्वात् ।&lt;br&gt;&#xA;&lt;em&gt;७,२६९&lt;/em&gt;&lt;br&gt;&#xA;क्रिया उत्क्षेपणापक्षेपणाकुञ्चनप्रसरणगमनरूपा अनित्याश्च ।&lt;br&gt;&#xA;चशब्दो ऽवधारणे ।&lt;br&gt;&#xA;न द्रव्यादिवदुभयरूपा इत्यर्थः ।&lt;br&gt;&#xA;गुणा द्रव्याणि च नित्यानित्यभेदेन द्विविधानीति ।&lt;br&gt;&#xA;तथाहि ।&lt;br&gt;&#xA;द्रव्याणि पृथिव्यप्तेजोवाय्वाकाशकालादिगात्ममनांसि ।&lt;br&gt;&#xA;तत्र परमाणुरूपाणि पृथिव्यादीनि चत्वारि, गगनादीनि पञ्च नित्यानि ।&lt;br&gt;&#xA;द्वयणुकादिरूपाणि पृथिव्यादीनि चत्वार्यनित्यानीति ।&lt;br&gt;&#xA;गुणाश्चानित्यद्रव्यगता अनित्या एव ।&lt;br&gt;&#xA;पार्थिवपरमाणावैकत्वैकपृथक्तवपरिमाणगुरुत्वानि नित्यानि ।&lt;br&gt;&#xA;रूपरसगन्धस्पर्शानेकत्वानेकपृथक्तवसंयोगविभागपरत्वापरत्वसंस्कारा अनित्याः ।&lt;br&gt;&#xA;(आप्ये च) पाथसीये च रूपरसस्पर्शैकत्वैकपृथक्तवपरिमाणगुरुत्वद्रव्यत्वस्नेहा नित्याः ।&lt;br&gt;&#xA;अनेकत्वानेकपृथक्तवसंयोगविभागपरत्वापरत्वसंस्कारा अनित्याः ।&lt;br&gt;&#xA;तैजसे च रूपस्पर्शैकत्वैकपृथक्तवपरिमाणानि नित्यानि ।&lt;br&gt;&#xA;अनेकत्वानेकपृथक्त्वसंयोगविभागपरत्वद्रव्यत्वसंस्कारा अनित्याः ।&lt;br&gt;&#xA;वायवीये च स्पर्शैकत्वैकपृथक्तवपरिमाणानि नित्यानि ।&lt;br&gt;&#xA;अनेकत्वानेकपृथक्तवसंयोगविभागपरत्वापरत्वसंस्कारा अनित्याः ।&lt;br&gt;&#xA;आकाशे चैकत्वैकपृथक्तवपरिमाणानि नित्यानि ।&lt;br&gt;&#xA;अकेत्वानेकपृथक्तवसंयोगविभागशब्दा अनित्याः ।&lt;br&gt;&#xA;काले दिशि चैकत्वैकपृथक्तवपरिमाणानि नित्यानि ।&lt;br&gt;&#xA;अनेकत्वानेकपृथक्तवसंयोगविभागा अनित्याः ।&lt;br&gt;&#xA;आत्मनि चैकत्वैकपृथक्तवपरिमाणानि नित्यानि ।&lt;br&gt;&#xA;अनेकत्वानेकपृथक्तवसंयोगविभागा बुद्धयादयश्च नव अनित्याः ।&lt;br&gt;&#xA;ईश्वरस्यापि विशेषो ऽभिहितः ।&lt;br&gt;&#xA;मनसि चैकत्वैकपृथक्तवपरिमाणानि नित्यानि ।&lt;br&gt;&#xA;अनेकत्वानेकपृथक्तवसंयोगविभागपरत्वापरत्वसंस्कारा अनित्याः ।&lt;br&gt;&#xA;इति विवेकः ।&lt;br&gt;&#xA;&lt;em&gt;७,२७१&lt;/em&gt;&lt;br&gt;&#xA;एवं कार्याकार्यविभागमुक्तवा यस्य यदसमवायिकारणं तदाहकार्य इति ।&lt;br&gt;&#xA;कार्ये गुणक्रियाणां तु समवाय्यन्यकारणम् ।&lt;br&gt;&#xA;कारणस्था गुणाद्यास्तु संयोगो द्रव्यकारणम् । मनुव्_२,२.५६ ।&lt;br&gt;&#xA;न्यायसुधा-&lt;br&gt;&#xA;कार्यकारणग्रहणमुपलक्षणम् ।&lt;br&gt;&#xA;ततश्च कार्ये ऽकार्ये च द्रव्ये जायमानानां गुणानां समवायिकारणसमवायिकारणस्थाः समवायिकारणस्थाश्च गुणाः समवायिकारणस्थं कर्म च&lt;br&gt;&#xA;समवाय्यन्यकारणं असमवायिकारणम् ।&lt;br&gt;&#xA;कर्मणश्च असमवायिकारणस्था गुणा एवासमवायिकारणमिति योज्यम् ।&lt;br&gt;&#xA;आद्यस्तुशब्दो द्रव्याद्विशेषं द्योतयति ।&lt;br&gt;&#xA;द्वितीयस्य द्रव्यकारणं त्वित्यन्वयः ।&lt;br&gt;&#xA;यद्वा द्वावप्यनुक्तसमुच्चयार्थौ ।&lt;br&gt;&#xA;तच्चोक्तम् ।&lt;br&gt;&#xA;तथाहि ।&lt;br&gt;&#xA;कार्यगतानां रूपरसगन्धस्पर्शपरिमाणैकत्वैकपृथक्तवोत्तरसंयोगविभागगुरुत्वद्रवत्वस्नेहवेगानां कारणगता रूपादयो ऽसमवायिकारणम् ।&lt;br&gt;&#xA;पार्थिवपरमाणुगतानां रूपरसगन्धस्पर्शानां पार्थिवतैजसपरमाणुगतद्रव्यस्य तद्गत एव तेजः संयोगः ।&lt;br&gt;&#xA;सर्वत्रानेकत्वानेकपृथक्तवयोराश्रयगतैकत्वैकपृथक्तवानि ।&lt;br&gt;&#xA;संयोगविभागवेगानामाश्रयगतं कर्म ।&lt;br&gt;&#xA;परत्वापरत्वयोराश्रयगतौ दिक्कालसंयोगौ ।&lt;br&gt;&#xA;आत्मविशेषगुणानामात्मगतो मनः संयोगः ।&lt;br&gt;&#xA;शब्दस्याकाशगताः संयोगविभागशब्दाः ।&lt;br&gt;&#xA;कर्मणश्चाश्रयगता गुरुत्वद्रवत्ववेगसंयोगा इति ।&lt;br&gt;&#xA;द्रव्यस्य तु समवायिकारणानामवयवानां संयोगो ऽसमवायिकारणमिति ।&lt;br&gt;&#xA;&lt;em&gt;७,२७५&lt;/em&gt;&lt;br&gt;&#xA;उक्तस्य क्वचिदपवादमाहएवमिति ।&lt;br&gt;&#xA;एवं स्थिते ऽपि सिद्धान्ते विशेषस्तत्र कल्पितः । मनुव्_२,२.५७अब् ।&lt;br&gt;&#xA;न्यायसुधा-&lt;br&gt;&#xA;कारणगतं परिमाणं कार्यगतस्य परिमाणस्यासमवायिकारणमित्येवं सामान्यतः सिद्धान्ते स्थिते ऽपि, तत्र परिमाणविशेषे विशेषो ऽन्यथाभावः&lt;br&gt;&#xA;कल्पितो वैशेषिकैः ।&lt;br&gt;&#xA;कथमित्यत आहद्वयणुक इति ।&lt;br&gt;&#xA;द्वयणुके परमाणौ च ह्रस्वत्वं परिमण्डलम् । मनुव्_२,२.५७च्द् ।&lt;br&gt;&#xA;न कारणं कार्यगुणे &amp;hellip; । मनुव्_२,२.५८अ ।&lt;br&gt;&#xA;न्यायसुधा-&lt;br&gt;&#xA;चतुर्विधं परिमाणम् ।&lt;br&gt;&#xA;अणुत्वं महत्त्वं ह्रस्वत्वं दीर्घत्वं च ।&lt;br&gt;&#xA;तत्राणुत्वं द्विविधं, नित्यमनित्यं च ।&lt;br&gt;&#xA;नित्यं चतुर्विधपरमाणौ मनसि च ।&lt;br&gt;&#xA;पारिमाण्डल्यमिति चोच्यते ।&lt;br&gt;&#xA;अनित्यं द्वयणुक एव ।&lt;br&gt;&#xA;महत्त्वमपि द्विविधं नित्यानित्यभेदात् ।&lt;br&gt;&#xA;नित्यमाकाशकालदिगात्मसु परममहत्त्वम् ।&lt;br&gt;&#xA;अनित्यं त्र्यणुकादौ कायर्द्रव्ये ।&lt;br&gt;&#xA;ह्रस्वत्वं द्वयणुक एव ।&lt;br&gt;&#xA;दीर्घत्वं त्र्यणुकादिकार्यद्रव्य एव ।&lt;br&gt;&#xA;केचित्परमाणावपि ह्रस्वत्वं गगनादावपि दीर्घत्वमभ्युपयन्ति ।&lt;br&gt;&#xA;तत्र द्वयणुके वर्तमानं ह्रस्वत्वम् ।&lt;br&gt;&#xA;उपलक्षणमेतत् ।&lt;br&gt;&#xA;अणुत्वं च कार्यगुणे द्वयणुककार्यत्र्यणुकपरिमाणे ।&lt;br&gt;&#xA;विषयसप्तमीयम् ।&lt;br&gt;&#xA;त्र्यणुकमहद्दीर्घत्वयोरसमवायिकारणं न भवति ।&lt;br&gt;&#xA;तथा परमाणौ वर्तमानं परिमण्डलं पारिमाण्डल्यं परमाणुकार्यद्वयणुकगुणस्य ह्रस्वत्वस्याणुत्वस्य चासमवायिकारणं न भवति ।&lt;br&gt;&#xA;त्र्यणुकादिगतं तु महत्त्वं दीर्घत्वं च चतुरणुकादिपरिमाणं प्रत्यसमवायिकारणं भवत्येवेति ।&lt;br&gt;&#xA;&lt;em&gt;७,२७६&lt;/em&gt;&lt;br&gt;&#xA;कस्मादेवं कल्पितमित्यत आहवैरूप्यमिति ।&lt;br&gt;&#xA;&amp;hellip; वैरूप्यं तत्र कारणम् ।&lt;br&gt;&#xA;इत्याहुस् &amp;hellip; । मनुव्_२,२.५८ब्च् ।&lt;br&gt;&#xA;&lt;em&gt;७,२७६फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;तत्र द्वयणुकपरमाणुपरिमाणानां त्र्यणुकद्वयणुकपरिमाणानि प्रति कारणत्वाभावे वैरूप्यं विजातीयत्वं कारणम् ।&lt;br&gt;&#xA;सजातीययोरेव हि तन्तुपटपरिमाणयोः कार्यकारणभावो दृष्टः ।&lt;br&gt;&#xA;तथाच प्रयोगः ।&lt;br&gt;&#xA;द्वयणुकत्र्यणुकपरिमाणे न कार्यकारणभाववती विजातीयपरिमाणत्वात् ।&lt;br&gt;&#xA;व्यतिरेकेण तन्तुपटपरिमाणवत् ।&lt;br&gt;&#xA;एवं परमाणुद्वयणुकपरिमाणयोरपि द्रष्टव्यम् ।&lt;br&gt;&#xA;परमाणोरणुत्वं द्वयणुकाणुत्वस्य कारणमस्त्विति चेन्न ।&lt;br&gt;&#xA;तत्रापि नित्यपरिमाणत्वस्य परमाणुत्वस्य च वैरूप्यस्य सत्त्वात् ।&lt;br&gt;&#xA;एवञ्चेद्वयणुकत्र्यणुकपरिमाणानां किमसमवायिकारणमित्यत आहवैरूप्यमिति ।&lt;br&gt;&#xA;अनेकत्वमित्यर्थः ।&lt;br&gt;&#xA;ईश्वरबुद्धिमपेक्ष्योत्पन्ना परमाण्वोर्द्वित्वसङ्खया द्वयणुके ऽणुत्वं ह्रस्वत्वं च करोति ।&lt;br&gt;&#xA;द्वयणुकेषु चोत्पन्ना त्रित्वसङ्खया त्र्यणुके महत्त्वं दीर्घत्वं च करोतीति ।&lt;br&gt;&#xA;&lt;em&gt;७,२७८&lt;/em&gt;&lt;br&gt;&#xA;एवमुपन्यस्तं मतमपाकर्तुमधिकरण(सूत्र)मवतारयतितानिति ।&lt;br&gt;&#xA;&amp;hellip; तानथोवाच विद्याधीशः स्वयं प्रभुः । मनुव्_२,२.५८च्द् ।&lt;br&gt;&#xA;न्यायसुधा-&lt;br&gt;&#xA;उवाच महद्दीर्घवद्वेत्यादीति शेषः ।&lt;br&gt;&#xA;प्रबलतर्कोपबृंहितमतनिरासे सामर्थ्यं सूत्रकृतः कथमित्यत उक्तम्स्वयं साक्षात्सर्वविद्यानामधीशस्तस्मात्प्रभुरिति ।&lt;br&gt;&#xA;&lt;em&gt;७,२७९&lt;/em&gt;&lt;br&gt;&#xA;न वैशेषिकादिमतविरोधेनोक्तार्थस्यान्यथात्वं शङ्कनीयम् ।&lt;br&gt;&#xA;तस्योपपत्तिविरुद्धत्वात् ।&lt;br&gt;&#xA;तथाहि ।&lt;br&gt;&#xA;यत्तावदुक्तं द्वयणुकादिपरिमाणं न त्र्यणुकादिपरिमाणस्यासमवायिकारणमिति, तदुपपत्तिविरुद्धमिति दर्शयन्’महद्दीर्घवद्वा&lt;br&gt;&#xA;ह्रस्वपरिमण्डलाभ्याम्’ इति सूत्रं व्याचष्टेमहत्त्वं चेति ।&lt;br&gt;&#xA;महत्त्वं चैव दीर्घत्वं त्र्यणुकाद्येषु कल्पितम् ।&lt;br&gt;&#xA;तस्माच्च सदृशं कार्यं तत्कार्येषूपजायते । मनुव्_२,२.५९ ।&lt;br&gt;&#xA;यथा तथैव ह्रस्वत्वात् पारिमाण्डल्यतो ऽपि हि ।&lt;br&gt;&#xA;जायेत सदृशं कार्ये परिमाणं समत्वतः । मनुव्_२,२.६० ।&lt;br&gt;&#xA;न्यायसुधा-&lt;br&gt;&#xA;एवशब्दस्य त्र्यणुकाद्येष्वेवेति कल्पितमेवेति वा सम्बन्धः ।&lt;br&gt;&#xA;त्र्यणुकाद्येषु द्रव्येषु ।&lt;br&gt;&#xA;तस्मात् त्र्यणुकादौ कार्ये ऽन्त्यावयविव्यतिरिक्ते वर्तमानान्महत्त्वाद्दीर्घत्वात् ।&lt;br&gt;&#xA;चशब्दो वाक्यार्थसमुच्चये ।&lt;br&gt;&#xA;कार्यं परिमाणम् ।&lt;br&gt;&#xA;तत्कार्येषु त्र्यणुकादिकार्येषु चतुरणुकादिषु ।&lt;br&gt;&#xA;तथैवेत्येवशब्देन दृष्टान्तदार्ष्यान्तिकवैषम्यशङ्कामपाकरोति ।&lt;br&gt;&#xA;कार्ये त्र्यणुके द्वयणुके च समत्वतः कार्यपरिमाणत्वादिसाम्यादिति हेतुवचनम् ।&lt;br&gt;&#xA;हिशब्दो व्याप्तिद्योतकः ।&lt;br&gt;&#xA;&lt;em&gt;७,२८१&lt;/em&gt;&lt;br&gt;&#xA;यद्यपि महदादिशब्दा द्रव्यवचनास्तथापि भावप्रधानत्वात्परिमाणवाचिनो(पि) भवन्तीत्यायेन महत्त्वमित्याद्युक्तम् ।&lt;br&gt;&#xA;सूत्रकृतस्य भावप्राधान्येनोक्तिः कणादसूत्रानुसारेण ।&lt;br&gt;&#xA;‘कारणबहुत्वात्कारणमहत्त्वात्प्रचयविशेषाच्च महत्’ इत्यादि हि तत् ।&lt;br&gt;&#xA;महद्दीर्घवदिति षष्ठयर्थे वतिः ।&lt;br&gt;&#xA;विभक्तिविपरिणामेन वा सकाशादित्यध्याहारेण वा तस्मादित्युक्तम् ।&lt;br&gt;&#xA;अत्रैतावदादौ वक्तव्यम् ।&lt;br&gt;&#xA;यथा तस्मात्कार्येषु कायर्मुपजायते तथैव ह्रस्वत्वात्पारिमाण्डल्यतो ऽपि कार्ये परिमाणं जायेत समत्वतो हीति ।&lt;br&gt;&#xA;&lt;em&gt;७,२८५&lt;/em&gt;&lt;br&gt;&#xA;एतदुक्तं भवति ।&lt;br&gt;&#xA;त्र्यणुकाद्वयणुकपरिमाणं स्वाश्रयाश्रयसमवायिकारणपरिमाणजम् कार्यपरिमाणत्त्वाच्चतुरणुकादिपरिमाणवत्, द्वयणुकपरमाणुपरिमाणं&lt;br&gt;&#xA;परिमाणारम्भकं द्रव्यसमवायिकारणपरिमाणत्वात्, त्र्यणुकपरिमाणवत् त्र्यणुकद्वयणुके वा परिमाणारभ्यपरिमाणवती&lt;br&gt;&#xA;कार्यद्रव्यत्वाच्चतुरणुकादिवत्, द्वयणुकपरमाणू परिमाणासमवायिकारणपरिमाणवन्तौ द्रव्यसमवायिकारणत्वात् त्र्यणुकवदिति ।&lt;br&gt;&#xA;नच विवक्षितार्थासिद्धिः, अन्यथानुपपत्त्या तत्सिद्धेः ।&lt;br&gt;&#xA;नच यत्र केवलेन प्रचयेन परिमाणमारभ्यते तत्र व्यभिचार इति वाच्यम्, तस्यापि पक्षतुल्यत्वात् ।&lt;br&gt;&#xA;नचैवं सति बाधः, प्रचयकारणताया अनिवारणात् ।&lt;br&gt;&#xA;नचोभयकारणत्वकल्पने गौरवदोषः, द्वयोरपि क्ळ्प्तशक्तित्वात् ।&lt;br&gt;&#xA;द्वयणुकपरिमाणं त्र्यणुकपरिमाणाजनकम्, परमाणुपरिमाणं च द्वयणुकपरिमाणाजनकम्, परिमाणत्वात् पटपरिमाणवत्, इत्यादिना&lt;br&gt;&#xA;सत्प्रतिपक्षतेति चेन्न, तत्समवायिकाणपरिमाणत्वाभावस्योपाधित्वात्, त्र्यणुकपरिमाणं चतुरणुकपरिमाणाजनकम्&lt;br&gt;&#xA;परिमाणत्वात्पटपरिमाणवत्, इत्याद्याभाससमानयोगक्षेमत्वाच्च ।&lt;br&gt;&#xA;परमाणुपरिमाणं परिमाणानारम्भकं नित्यपरिमाणत्वात् गगनपरिमाणवदित्यपि न, द्रव्यसमवायिकारणपरिमाणत्वाभावस्योपाधित्वात् ।&lt;br&gt;&#xA;अप्यपरमाणुरूपं रूपानारम्भकं नित्यत्वात् गगनपरिमाणवत्, परमाणवो द्रव्यानारम्भका नित्यत्वाद्गगनवत्, इत्याद्याभासतुल्यत्वाच्च ।&lt;br&gt;&#xA;&lt;em&gt;७,२९०&lt;/em&gt;&lt;br&gt;&#xA;एतेन परमाणुद्वयणुकपरिमाणे परिमाणानारम्भके अणुत्वान्मनःपरिमाणवदित्यपि परास्तम् ।&lt;br&gt;&#xA;न चानणुत्वमुपाधिः ।&lt;br&gt;&#xA;वक्ष्यमाणन्यायेन परिमाणावान्तरजातेरपाकरणात् ।&lt;br&gt;&#xA;पक्षीकृताद्घ्रस्वत्वादव्यावृत्तेश्च ।&lt;br&gt;&#xA;&lt;em&gt;७,२९३&lt;/em&gt;&lt;br&gt;&#xA;ननु च त्र्यणुकादिपरिमाणं चतुरणुकादिपरिमाणं च सजातीयमिति युक्तस्तत्र कार्यकरणभावः ।&lt;br&gt;&#xA;द्वयणुकत्र्यणुकपरिमाणयोस्तु विजातीयत्वात्कथं तथात्वमित्यतो दृष्टान्तदार्ष्यान्तिकयोः सदृशमित्युक्तम् ।&lt;br&gt;&#xA;यथा त्र्यणुकादिपरिमाणाच्चतुरणुकादौ सजातीयं परिमाणमुत्पद्यते ।&lt;br&gt;&#xA;तथा द्वयणुकपरमाणुपरिमाणादपि त्र्यणुकादौ सजातीयपरिमाणोत्पादस्यैव सिसाधयिषितत्वान्न दोष इत्यर्थः ।&lt;br&gt;&#xA;&lt;em&gt;७,२९४&lt;/em&gt;&lt;br&gt;&#xA;ननु च त्र्यणुकादौ महत्त्वदीर्घत्वे द्वयणुकादौ त्वणुत्वह्रस्वत्वे प्रमाणसिद्धे ।&lt;br&gt;&#xA;तत्कथं साजात्यसाधने बाधो न भवेदित्यत उक्तम्महत्त्वं चेति ।&lt;br&gt;&#xA;कल्पनैवैषा वैशेषिकाणां नतु परिमाणावान्तरजातिभेदे प्रमाणमस्ति ।&lt;br&gt;&#xA;किन्नाम परिमाणमेकजातीयमेवोत्कर्षापकषर्वदिति भावः ।&lt;br&gt;&#xA;अनेन वैरूप्यस्यासिद्धिरुक्ता वेदितव्या ।&lt;br&gt;&#xA;&lt;em&gt;७,२९४फ़्.&lt;/em&gt;&lt;br&gt;&#xA;ननु च द्वयणुकादिपरिमाणस्य परमाण्वादिपरिमाणाजन्यत्वे बाधकाभावादप्रयोजकत्वमनुमानानाम् ।&lt;br&gt;&#xA;द्वयणुकादिपरिमाणस्य सङ्खयैव जन्मसम्भवादित्याशङ्कां परिहरन् वाशब्दं व्याख्यातिनचेदिति ।&lt;br&gt;&#xA;न चेन्महत्त्वतश्चैव दीघर्त्वादपि नो भवेत् । मनुव्_२,२.६१अब् ।&lt;br&gt;&#xA;न्यायसुधा-&lt;br&gt;&#xA;चापिशब्दावितरेतरयोगे ।&lt;br&gt;&#xA;एवशब्दो नो भवेदेवेति सम्बद्धयते ।&lt;br&gt;&#xA;&lt;em&gt;७,२९६फ़्.&lt;/em&gt;&lt;br&gt;&#xA;इदमिह वक्तव्यम् ।&lt;br&gt;&#xA;द्वयणुकादिपरिमाणे ऽसमवायिकारणलक्षणमस्ति न वेति ।&lt;br&gt;&#xA;आद्ये ऽसमवायिकारणलक्षणसद्भावे ऽपि त्र्यणुकादिपरिमाणं द्वयणुकादिपरिमाणजं च चेद्भवेत्तदा त्र्यणुकादिगतान्महत्त्वतो दीर्घत्वाच्च नो&lt;br&gt;&#xA;भवेदेव, चतुरणुकादिपरिमाणमिति शेषः ।&lt;br&gt;&#xA;इदमुक्तं भवति ।&lt;br&gt;&#xA;यदि समवायिकारणप्रत्यासन्नत्वादिसद्भावे ऽपि नासमवायिकारणत्वं तदेदमतिव्यापकत्वादलक्षणं स्यात् ।&lt;br&gt;&#xA;तथाच न तथाभूतस्यापि महत्त्वादेरसमवायिकारणत्वं स्यादिति ।&lt;br&gt;&#xA;द्वितीये किं समवायिकारणप्रत्यासत्तिर्नास्ति उत सामर्थ्यावधारणम् ।&lt;br&gt;&#xA;नाद्यः ।&lt;br&gt;&#xA;द्वयणुकादिपरिमाणस्य त्र्यणुकादिपरिमाणसमवायिकारणसमवायिकारणे द्वयणुकादौ समवेतत्वस्य प्रमितत्वात् ।&lt;br&gt;&#xA;समवायिकारणसमवेतत्वाभावान्न चेत् द्वयणुकादिपरिमाणात्त्र्यणुकादिपरिमाणस्योत्पादस्तदा त्र्यणुकादिगताभ्यां महत्त्वदीर्घत्वाभ्यां&lt;br&gt;&#xA;चतुरणुकादिपरिमाणमपि नो भवेत् तस्यापि समवायिकारणसमवेतत्वाभावात् ।&lt;br&gt;&#xA;न द्वितीयः ।&lt;br&gt;&#xA;अनन्यथासिद्धिनियतपूर्वभावित्वेन हि सामर्थ्यमवधारणीयम् ।&lt;br&gt;&#xA;तच्चास्ति द्वयणुकादिपरिमाणे ।&lt;br&gt;&#xA;एवमपि न चेत्ततस्त्र्यणुकादिपरिमाणादिजन्म, तदोक्तप्रसङ्ग एव ।&lt;br&gt;&#xA;&lt;em&gt;७,२९७फ़्.&lt;/em&gt;&lt;br&gt;&#xA;सदृशपरिमाणस्यैव कारणत्वावधारणाद्विसदृशमेतदकारणमवर्जनीयसन्निधीति चेत् ।&lt;br&gt;&#xA;किमिदं विसदृशत्वम् ।&lt;br&gt;&#xA;किं जातिभेदः ।&lt;br&gt;&#xA;उत वैलक्षण्यमात्रम् ।&lt;br&gt;&#xA;नाद्यः ।&lt;br&gt;&#xA;परमाणुद्वयणुकादिपरिमाणानामनुमानेनैकजातीयत्वस्यापि साधितत्वात् ।&lt;br&gt;&#xA;द्वितीये वैलक्षण्यमात्रेण न चेत्कारणत्वं तदा महत्त्वादेरपि न स्यात् ।&lt;br&gt;&#xA;नहि त्र्यणुकचतुरणुकमहत्त्वे न विलक्षणे ।&lt;br&gt;&#xA;सोत्कर्षत्वस्यानुभवसिद्धत्वात् ।&lt;br&gt;&#xA;&lt;em&gt;७,२९८&lt;/em&gt;&lt;br&gt;&#xA;अथ सङ्खयात एव जन्मसम्भवे परिमाणस्यापि कारणत्वं न कल्पनीयमिति चेत् ।&lt;br&gt;&#xA;तथाप्युक्त एवातिप्रसङ्गः ।&lt;br&gt;&#xA;चतुरणुकादिपरिमाणस्यापि सङ्खयात एव जननोपपत्तेः ।&lt;br&gt;&#xA;यत्र तु नियामकविशेषस्तत्र परिमाणमप्याद्रियतामिति ।&lt;br&gt;&#xA;यद्यपि परिणामवादिनां नायं पन्थाः ।&lt;br&gt;&#xA;किन्तूपादानानि स्वगुणयुक्तानि तथाविधकार्यतामापद्यन्त इति ।&lt;br&gt;&#xA;तथापि परमतमाश्रित्य प(रेषामेवेदं)रस्येदं दूषणाभिधानमिति न काचित्क्षतिः ।&lt;br&gt;&#xA;&lt;em&gt;७,२९९फ़्.&lt;/em&gt;&lt;br&gt;&#xA;एवं परमाणुपरिमाणाद्द्वयणुकपरिमाणस्योत्पादः ततस्त्र्यणुकपरिमाणस्य जन्म तेषां चैकजातीयत्वमित्यनुमानेन साधितम् ।&lt;br&gt;&#xA;तदसत् ।&lt;br&gt;&#xA;प्रतितर्कपराहतत्वात् ।&lt;br&gt;&#xA;तथाहि ।&lt;br&gt;&#xA;किं परमाणुपरिमाणाद्वयणुके द्वयणुकपरिमाणाच्च त्र्यणुके सजातीयपरिमाणस्याणुत्वस्योत्पत्तिः साध्यते उत महत्त्वस्य अथ ह्रस्वत्वस्य यद्वा&lt;br&gt;&#xA;दीर्घत्वस्य ।&lt;br&gt;&#xA;सर्वेषामपि पक्षाणां दुष्टत्वं प्रतिजानीतेसदृशस्य हीति ।&lt;br&gt;&#xA;&lt;em&gt;७,३००&lt;/em&gt;&lt;br&gt;&#xA;सदृशस्य हि कार्यस्य नैव योगः कथञ्चन । मनुव्_२,२.६१च्द् ।&lt;br&gt;&#xA;न्यायसुधा-&lt;br&gt;&#xA;योगो घटना ।&lt;br&gt;&#xA;कथञ्चन उक्तप्रकारेषु केनापि प्रकारेण ।&lt;br&gt;&#xA;कुत इत्यतः प्रथमपक्षे ऽनिष्यमाहअप्रत्यक्षत्वमिति ।&lt;br&gt;&#xA;अप्रत्यक्षत्वमेवं स्याद् यतः कार्येष्वणुत्वतः ।&lt;br&gt;&#xA;इति चेन् &amp;hellip; । मनुव्_२,२.६२अच् ।&lt;br&gt;&#xA;न्यायसुधा-&lt;br&gt;&#xA;यदि परमाणुपरिमाणादणुत्वेन सजातीयं द्वयणुके, द्वयणुकपरिमाणाच्च त्र्यणुके परिमाणमुत्पद्यते ।&lt;br&gt;&#xA;तदा सर्वकार्येष्वणुत्वप्रसङ्गेनास्मदाद्यप्रत्यक्षत्वमेव स्याद्यतस्तस्मान्नेति ।&lt;br&gt;&#xA;द्व्यणुकस्याप्रत्यक्षत्वमिष्यमेवेत्यतो ऽवधारणम् ।&lt;br&gt;&#xA;सर्वेषामपि कार्याणामप्रत्यक्षत्वमेव स्यात् ।&lt;br&gt;&#xA;नतु (यस्य) कस्यचित्प्रत्यक्षत्वमिति ।&lt;br&gt;&#xA;द्रव्यस्य ह्यस्मदादिप्रत्यक्षत्वं महत्त्वे सत्युद्भूतरूपस्पर्शवत्त्वेन व्याप्तम् ।&lt;br&gt;&#xA;तथाच त्र्यणुकादीनामणुत्वे महत्त्वाभावादप्रत्यक्षत्वं स्यात् ।&lt;br&gt;&#xA;एतेन तृतीयो ऽपि परास्तः ।&lt;br&gt;&#xA;त्र्यणुकादेरपि ह्रस्वत्वे महत्वाभावेनाप्रत्यक्षत्वप्रसङ्गस्य दुर्निवारत्वात् ।&lt;br&gt;&#xA;&lt;em&gt;७,३०६&lt;/em&gt;&lt;br&gt;&#xA;द्वितीये तु परमाणुद्वयणुकयोरपि महत्त्वे प्रत्यक्षत्वापत्तिः ।&lt;br&gt;&#xA;न चोद्भूतरूपस्पर्शयोरन्यतराभावेन तदभावः ।&lt;br&gt;&#xA;त्र्यणुकादावपि तदा(दभावा)पत्तेः ।&lt;br&gt;&#xA;अत एव चतुर्थो ऽपि परास्तः ।&lt;br&gt;&#xA;दीर्घत्वे महत्वस्यावर्जनीयत्वादिति पक्षद्वयदूषणं स्पष्टत्वान्नोक्तम् ।&lt;br&gt;&#xA;यद्यपीदं परिमाणावान्तरजातीनामणुत्वादीनामप्रामाणिकत्वोक्तया परिहृतमेव ।&lt;br&gt;&#xA;तथापि तस्यैवार्थस्य स्फुटीकरणार्थं पुनराशङ्कितमित्यदोषः ।&lt;br&gt;&#xA;अत्र तावद्विकल्पितेषु महत्त्वपक्षं गृह्णातिन महत्त्वं चेति ।&lt;br&gt;&#xA;&amp;hellip; न महत्त्वं च परमाणावणावपि । मनुव्_२,२.६२च्द् ।&lt;br&gt;&#xA;न्यायसुधा-&lt;br&gt;&#xA;चशब्दो दीर्घत्वसमुच्चयार्थः ।&lt;br&gt;&#xA;अणौ द्वयणुके ।&lt;br&gt;&#xA;कथं न कथ्यत इति वक्ष्यमाणमत्राप सम्बध्यते ।&lt;br&gt;&#xA;यदुक्तं किमणुत्वस्योत्पत्तिः साध्यत इत्यादि, तत्र परमाणुमहत्त्वाद्द्वयणुके महत्त्वम् ।&lt;br&gt;&#xA;द्वयणुकमहत्त्वात्त्र्यणुकमहत्त्वमुत्पद्यते इत्येष पक्षस्तावत्परिगृह्यत इत्यर्थः ।&lt;br&gt;&#xA;यद्यप्यत्र परिमाणावान्तरजात्यभावान्नैवं विकल्प एव युज्यत इति वक्तव्यम्, तथापि तदभावमेवोपपादयितुं गूढाभिसन्धिना पक्षपरिग्रहः कृत&lt;br&gt;&#xA;इति ज्ञातव्यम् ।&lt;br&gt;&#xA;&lt;em&gt;७,३०९&lt;/em&gt;&lt;br&gt;&#xA;अत एव पक्षान्तरमपि गृह्णातिकथमेवेति ।&lt;br&gt;&#xA;कथं तृयणुकपूर्वेषु नाणुत्वमपि कथ्यते । मनुव्_२,२.६२एफ़् ।&lt;br&gt;&#xA;न्यायसुधा-&lt;br&gt;&#xA;परमाणोरणुत्वाद्द्वयणुके ऽणुत्वं द्वयणुकाणुत्वात्त्र्यणुके ऽणुत्वं ततश्च चतुरणुके ऽणुत्वमिति वा पक्षः परिगृह्यत इति भावः ।&lt;br&gt;&#xA;नन्वेवं सति पक्षद्वयोक्तदोषापत्तिर्व्याघातश्चाधिकः ।&lt;br&gt;&#xA;तथा हि ।&lt;br&gt;&#xA;परमाणुमारभ्यान्त्यावयविपर्यन्तस्योद्भूत(रूप)स्पर्शवतो महत्त्वे सर्वस्यापि प्रत्यक्षत्वं स्यात् ।&lt;br&gt;&#xA;अणुत्वे चाप्रत्यक्षत्वं स्यात् ।&lt;br&gt;&#xA;नच परमाण्वादेः प्रत्यक्षत्वं त्र्यणुकादेरप्रत्यक्षत्वं युक्तम् ।&lt;br&gt;&#xA;प्रत्यक्षत्वाप्रत्यक्षत्वे च परस्परव्याहते ।&lt;br&gt;&#xA;यत्प्रत्यक्षं घटादि न तदप्रत्यक्षम् ।&lt;br&gt;&#xA;यच्चाप्रत्यक्षं गगनादि न तत्प्रत्यक्षमिति तयोः परस्परपरिहारेणैव वृत्तेः ।&lt;br&gt;&#xA;किञ्च महत्त्वाणुत्वे परस्परविरुद्धे कथमेकैकत्राङ्गीकर्तुमुचिते ।&lt;br&gt;&#xA;(तदाह) यथा आह सूत्रकारः’दृष्टान्ताच्च’ इति ।&lt;br&gt;&#xA;नच कालभेदेन विरोधपरिहारः, परिमाणस्य यावद्द्रव्यभावित्वादित्याशङ्कय प्रत्यक्षत्वाप्रत्यक्षत्वप्रसङ्गयोस्तावदिष्यापादनत्वं वदन्व्याहतिं&lt;br&gt;&#xA;परिहरतिप्रत्यक्षत्वेति ।&lt;br&gt;&#xA;प्रत्यक्षत्वतदन्यत्वे पुरुषापेक्षयाखिले । मनुव्_२,२.६३अब् ।&lt;br&gt;&#xA;न्यायसुधा-&lt;br&gt;&#xA;परमाण्वादावखिले ऽपि द्रव्ये प्रत्यक्षत्वाप्रत्यक्षत्वे स्त एवेति नैतौ प्रसङ्गौ युक्तौ ।&lt;br&gt;&#xA;नच व्याहतिः ।&lt;br&gt;&#xA;पुरुषभेदापेक्षया व्यवस्थोपपत्तेरिति ।&lt;br&gt;&#xA;एतच्चोत्तरत्र स्फुटीभविष्यति ।&lt;br&gt;&#xA;&lt;em&gt;७,३१२&lt;/em&gt;&lt;br&gt;&#xA;इदानीमणुत्वमहत्त्वव्याघातं परिहरतिअणुत्वं चेति ।&lt;br&gt;&#xA;अणुत्वं च महत्त्वं च यतो वस्तुव्यपेक्षया । मनुव्_२,२.६३च्द् ।&lt;br&gt;&#xA;न्यायसुधा-&lt;br&gt;&#xA;अखिलेत्यनुवर्तते ।&lt;br&gt;&#xA;अणुत्वं च महत्त्वं चाखिले वस्तुनि विद्येते ।&lt;br&gt;&#xA;नतु विरुद्धे ।&lt;br&gt;&#xA;कथम् ।&lt;br&gt;&#xA;यतो वस्तुव्यपेक्षयाणुत्वं च महत्त्वं च तदेवोच्यत इति योजना ।&lt;br&gt;&#xA;&lt;em&gt;७,३१२फ़्.&lt;/em&gt;&lt;br&gt;&#xA;एतदुक्तं भवति ।&lt;br&gt;&#xA;स्यादयं परमाण्वादिष्वखिलद्रव्येष्वणुत्वमहत्त्वाङ्गीकारे विरोधो यदि रूपे नीलत्वपीतत्ववत्परिमाणे ऽणुत्वमहत्त्वादिजातियोगः स्यात् ।&lt;br&gt;&#xA;नचैवम् ।&lt;br&gt;&#xA;प्रमाणाभावात् ।&lt;br&gt;&#xA;किन्तु यथा त्र्यणुकादिषु महत्त्वमेकजातीयमेव, उत्कर्षापकर्षवत्परेणाङ्गीकृतम् ।&lt;br&gt;&#xA;यथाचाणुत्वं परमाणुद्वयणुकयोः ।&lt;br&gt;&#xA;एवं परिमाणमवान्तरजातिरहितमेव सर्वद्रव्येषूत्कर्षापकर्षवद्वर्तते ।&lt;br&gt;&#xA;तथा चैकत्र द्रव्ये वर्तमानं परिमाणं द्रव्यान्तरवर्त्युत्कृष्टपरिमाणापेक्षयाणुत्वमित्युच्यते ।&lt;br&gt;&#xA;तदेव द्रव्यान्तवर्तिनो ऽपकृष्टपरिमाणस्यापेक्षया महत्त्वमित्युच्यते ।&lt;br&gt;&#xA;एवञ्च कुतो विरोधः ।&lt;br&gt;&#xA;यथा खल्वेकमेव द्रव्यं द्रव्यभेदापेक्षया सन्निकृष्टं विप्रकृष्टं चोच्यमानं&lt;br&gt;&#xA;न विरोधास्पदम् ।&lt;br&gt;&#xA;अत एव प्रत्यक्षत्वाप्रत्यक्षत्वविरोधो ऽप्यपास्तः ।&lt;br&gt;&#xA;तयोर्महत्त्वादिमात्रनिमित्तत्वे हि स स्यात् ।&lt;br&gt;&#xA;न चैवम् ।&lt;br&gt;&#xA;किन्तु पुरुषाणामिन्द्रियपाटवनिमित्तत्वमेव ।&lt;br&gt;&#xA;अन्यथा मन्दविलोचनेनापि त्र्यणुकमुपलभ्येत ।&lt;br&gt;&#xA;तर्हि गगनादेरपि कदाचित्प्रत्यक्षत्वं स्यादिति चेन्न ।&lt;br&gt;&#xA;उद्भूतरूपाभावात् ।&lt;br&gt;&#xA;द्वयणुकानुपलम्भो गुणविशेषविपर्ययाधीनः आलोकेन्द्रियसन्निकृष्टचाक्षुषद्रव्यानुपलम्भत्वात् ।&lt;br&gt;&#xA;पवनानुपलम्भवदित्यादिकं त्वपकृष्टमहत्त्वादिनैवान्यथासिद्धम् ।&lt;br&gt;&#xA;तर्हि पर्वतादेरप्रत्यक्षता स्यात् इति चेन्न ।&lt;br&gt;&#xA;अपकर्षविशेषस्य विवक्षितत्वात् ।&lt;br&gt;&#xA;नासौ व्यवस्थितो ऽस्तीति चेत् ।&lt;br&gt;&#xA;सत्यम् ।&lt;br&gt;&#xA;अत एव पुरुषापेक्षयेत्युक्तमिति ।&lt;br&gt;&#xA;&lt;em&gt;७,३१८फ़्.&lt;/em&gt;&lt;br&gt;&#xA;अस्त्वेवं परिमाणे ऽवान्तरजात्यभावस्तथापि न सर्वत्र महत्त्वाणुत्वभ्युपगमो युज्यते ।&lt;br&gt;&#xA;उत्कृष्टापकृष्टपरिमाणापेक्षया हि मध्यवर्ति परिमाणमणुत्वं महत्त्वं चोच्यत इत्युक्तम् ।&lt;br&gt;&#xA;तच्च द्वयणुकादिपरिमाणे सम्भवति ।&lt;br&gt;&#xA;नच परमाणुपरिमाणे ।&lt;br&gt;&#xA;नहि परमाणुपरिमाणादपकृष्टं परिमाणमस्ति ।&lt;br&gt;&#xA;यदपेक्षया तन्महत्त्वं स्यात् ।&lt;br&gt;&#xA;अतः परमाणोरणुत्वमेव ।&lt;br&gt;&#xA;तथाच न महत्त्वं चेत्यसदित्यत आहतारतम्येति ।&lt;br&gt;&#xA;&lt;em&gt;७,३१९&lt;/em&gt;&lt;br&gt;&#xA;तारतम्यस्थिता यस्मात् पदार्थाः सर्व एव च । मनुव्_२,२.६४अब् ।&lt;br&gt;&#xA;न्यायसुधा-&lt;br&gt;&#xA;यस्मात्सर्वे ऽपि पदार्थाः परिमाणतारतम्येनैव स्थिताः ।&lt;br&gt;&#xA;स्वपरिमाणापेक्षयोत्कृष्टापकृष्टपरिमाणवन्तः ।&lt;br&gt;&#xA;सर्वाण्यपि द्रव्याणि कुतश्चित्परिमाणादुत्कृष्टेन परिमाणेन उपेतानीति वा ।&lt;br&gt;&#xA;तस्मात्परमाणोरपि महत्त्वं युज्यते इति सम्बन्धः ।&lt;br&gt;&#xA;अयमत्र प्रयोगः ।&lt;br&gt;&#xA;परमाणुः कुतश्चिदुत्कृष्टेन परिमाणेन युक्तः, स्वपरिमाणापेक्षयापकृष्टपरिमाणवानिति वा, द्रव्यत्वात्तन्तुवदिति ।&lt;br&gt;&#xA;नच परमाणोरपकृष्टद्रव्याभावाद्बाधितविषयत्वम् ।&lt;br&gt;&#xA;तद्भागानां वक्ष्यमाणत्वात् ।&lt;br&gt;&#xA;नच तेष्वेव व्यभिचारः ।&lt;br&gt;&#xA;तेषामपि भागवत्त्वात् ।&lt;br&gt;&#xA;&lt;em&gt;७,३२१&lt;/em&gt;&lt;br&gt;&#xA;तदेवं परमाणुद्वयणुकादिपरिमाणानां वैजात्यस्याभावाद्युक्तं सौत्रमनुमानमिति सिद्धम् ।&lt;br&gt;&#xA;यद्यपि वैजात्यमङ्गीकृत्यापि कार्यकारणभावः शक्योपपादनः ।&lt;br&gt;&#xA;अन्यथा सङ्खयाया अप्यकारणत्वापत्तेः ।&lt;br&gt;&#xA;परिमाणस्यैवमिति नियमस्य निर्मूलत्वात् ।&lt;br&gt;&#xA;तथापि वस्तुस्थितिरेव वक्तव्येति ।&lt;br&gt;&#xA;परिमाणत्वावान्तरजात्यपाकरणेन सजातीयतामुपपाद्यानुमानं समाहितमिति ज्ञातव्यम् ।&lt;br&gt;&#xA;&lt;em&gt;७,३२२&lt;/em&gt;&lt;br&gt;&#xA;परमाणोरप्युत्कृष्टपरिमाणाश्रयत्वमुक्तं तदाक्षिपतियथेति ।&lt;br&gt;&#xA;यथा महत्त्वविश्रान्तिस्तथाणुत्वस्य चेष्यते । मनुव्_२,२.६४च्द् ।&lt;br&gt;&#xA;परिमाणत्वतश्चेन् &amp;hellip; । मनुव्_२,२.६५अ ।&lt;br&gt;&#xA;न्यायसुधा-&lt;br&gt;&#xA;यथा महत्त्वस्य विश्रान्तिस्तथा परिमाणत्व(तो)हेतोरणुत्वस्य च विश्रान्तिरिष्यते चेदिति योजना ।&lt;br&gt;&#xA;अत्र महत्त्वाणुत्वशब्दाभ्यां परिमाणोत्कर्षापकर्षावुच्येते ।&lt;br&gt;&#xA;ताभ्यां च तत्तारतम्यमुपलक्ष्यते ।&lt;br&gt;&#xA;परिमाणत्वत इति ।&lt;br&gt;&#xA;परिमारतारतम्यत्वादित्यर्थः ।&lt;br&gt;&#xA;तताचाणौ सिद्धे ऽणुत्वसिद्धिस्तत्सिद्धौ च तत्(अणुत्व)सिद्धिरिति परस्पराश्रयदोषः परास्तः ।&lt;br&gt;&#xA;तदयमर्थः ।&lt;br&gt;&#xA;परिमाणापकर्षतारतम्यं क्वचिद्विश्रान्तं परिमाणतारतम्यत्वात् परिमाणोत्कर्षतारतम्यवदित्यनुमानेन परिमाणापकर्षतारतम्यस्य&lt;br&gt;&#xA;क्वचिद्विश्रान्तिसिद्धौ यत्रेदं विश्रान्तं यतः परमाणुर्नास्ति स परमाणुरिति परिमाणापकर्षकाष्ठाश्रयतया सिद्धस्य परमाणोः&lt;br&gt;&#xA;कथमुत्कृष्टपरिमाणाख्यमपि महत्त्वं साधयितुं शक्यम् ।&lt;br&gt;&#xA;धर्मिग्राहकप्रमाणेन स्ववचनेन (च) व्याघातादिति ।&lt;br&gt;&#xA;&lt;em&gt;७,३२३&lt;/em&gt;&lt;br&gt;&#xA;अत्र वक्तव्यम् ।&lt;br&gt;&#xA;केयं क्वचिद्विश्रान्तिर्नाम ।&lt;br&gt;&#xA;किमियत्तापरिच्छेदः, त्र्यणुकपरिमाणात् षष्ठभाग एव परिमाणं, न ततो ऽपकृष्टमस्तीति, किंवा क्वचिद्द्रव्ये वृत्तिः,&lt;br&gt;&#xA;अपकर्षतारतम्यमियत्तावच्छेदरहितमेव किन्त्वनन्तांशोपेतमपि तत्सर्वं क्वचिदाश्रितमेवेति ।&lt;br&gt;&#xA;तत्राद्ये साध्ये दृष्टान्तः साध्यविकल इत्याहनेति ।&lt;br&gt;&#xA;&amp;hellip; न महत्त्वस्यापि विश्रमः । मनुव्_२,२.६५अब् ।&lt;br&gt;&#xA;&lt;em&gt;७,३२४&lt;/em&gt;&lt;br&gt;&#xA;न्यायसुधा-&lt;br&gt;&#xA;दृष्टान्तीकृतस्य महत्त्वस्य परिमाणोत्कर्षतारतम्यस्यापि विश्रमः उक्तरूपो नास्ति ।&lt;br&gt;&#xA;न केवलं पक्षस्येत्यपेरर्थः ।&lt;br&gt;&#xA;कुतो नास्तीत्यत आहदृश्यत इति ।&lt;br&gt;&#xA;दृश्यते ऽनन्त इत्येव &amp;hellip; । मनुव्_२,२.६५च् ।&lt;br&gt;&#xA;न्यायसुधा-&lt;br&gt;&#xA;परिमाणोत्कर्षतरतमभावो ऽनन्तो ऽनवधिक इत्येव दृश्यते ।&lt;br&gt;&#xA;न त्वियत्तापरिच्छेदवानिति ।&lt;br&gt;&#xA;बाधकप्रमाणसद्भावात्साधकाभावाच्चेत्यर्थः ।&lt;br&gt;&#xA;कालात्ययापदिष्यं चास्मिन्पक्षे ऽनुमानमित्याहतथेति ।&lt;br&gt;&#xA;&amp;hellip; तथानन्त्यमणावपि । मनुव्_२,२.६५द् ।&lt;br&gt;&#xA;न्यायसुधा-&lt;br&gt;&#xA;तथाशब्दो दूषणसमुच्चये ।&lt;br&gt;&#xA;न केवलं परिमाणोत्कर्षतरतमभावो ऽनन्त इति दृश्यते ।&lt;br&gt;&#xA;किन्त्वसावणौ परिमाणापकर्षतारतम्ये ऽप्यानन्त्यमनवधिकत्वं दृश्यत इत्यर्थः ।&lt;br&gt;&#xA;&lt;em&gt;७,३२६&lt;/em&gt;&lt;br&gt;&#xA;दृश्यते ऽनन्त इत्येव’ इतीयत्तापरिच्छेदो न दृष्टान्ते दृश्यत इति एवशब्देन उक्तम् ।&lt;br&gt;&#xA;तद्विशदयतिनेति ।&lt;br&gt;&#xA;न महत्तत्वगुणत एतावानिति हीश्वरः ।&lt;br&gt;&#xA;परिच्छिन्नस् &amp;hellip; । मनुव्_२,२.६६अच् ।&lt;br&gt;&#xA;न्यायसुधा-&lt;br&gt;&#xA;महत्त्वमिति द्रव्यविशेषस्येवं (स्यैव) सञ्ज्ञा ।&lt;br&gt;&#xA;तेन आन्महत इत्येष विधिर्न भवति ।&lt;br&gt;&#xA;‘दृष्टानुगतिर्हि सञ्ज्ञाछन्दसोः’ इष्यते ।&lt;br&gt;&#xA;यथाऽह’बहुलं तणि’ इति ।&lt;br&gt;&#xA;गुणशब्दो ऽत्र तन्त्रेण द्विः उपात्तः ।&lt;br&gt;&#xA;तत्राद्यस्य परिमाणाख्यो गुणविशेषो ऽर्थः ।&lt;br&gt;&#xA;द्वितीयस्य गुणनम् ईश्वर इति परममहत्त्वाश्रयद्रव्योपलक्षणम् ।&lt;br&gt;&#xA;परिमाणोत्कर्षतारतम्यस्येयत्तापरिच्छेदो हि तथा सति दृष्टः स्यात् ।&lt;br&gt;&#xA;यदि महत्तत्त्वादिपरिमाणगणनयेश्वरादिः एतावान्पञ्चगुणपरिमाणवान् षड्गुणपरिमाणवान्वेति परिच्छिन्नः स्यात् ।&lt;br&gt;&#xA;नचैवम् ।&lt;br&gt;&#xA;तथा सति परममहत्त्वानुपपत्तेरिति हिशब्दार्थः ।&lt;br&gt;&#xA;&lt;em&gt;७,३२७&lt;/em&gt;&lt;br&gt;&#xA;अत्र महत्तत्त्वग्रहणेनेदं सूचयति ।&lt;br&gt;&#xA;यदुक्तं वैशेषिकादिभिः पृथिव्यादीनि नवैव द्रव्याणि इति तदसत् ।&lt;br&gt;&#xA;महदहङ्कारादीनामपि सत्त्वात् ।&lt;br&gt;&#xA;नच तत्र प्रमाणाभावः ।&lt;br&gt;&#xA;श्रुत्यादेः प्रमाणस्य विद्यमानत्वात् ।&lt;br&gt;&#xA;नच त्र्यणुकादिकमेव तथोच्यते ।&lt;br&gt;&#xA;अव्यक्तत्वादिश्रवणात् ।&lt;br&gt;&#xA;नच बाधकं किञ्चित् विद्यते ।&lt;br&gt;&#xA;येनोपचारकल्पनेति ।&lt;br&gt;&#xA;ईश्वरग्रहणेन जीवात्मनामपि यत्परैषः परममहत्त्वमुक्तं तदसदिति सूचयति ।&lt;br&gt;&#xA;उपपादयिष्यते खल्वणुत्वं जीवस्येति ।&lt;br&gt;&#xA;&lt;em&gt;७,३२९&lt;/em&gt;&lt;br&gt;&#xA;दृष्टान्ते विश्रमाभावोपपादनस्य प्रयोजनमाहतथेति ।&lt;br&gt;&#xA;&amp;hellip; तथाणोश्च नैतावद्भागता क्वचित् । मनुव्_२,२.६६च्द् ।&lt;br&gt;&#xA;न्यायसुधा-&lt;br&gt;&#xA;यतो दृष्टान्त एतावद्गुणमेव परिमाणमुत्कृष्टते नातो ऽधिकमिति वाक्यं नास्ति ।&lt;br&gt;&#xA;अतस्तथा तद्दृष्टान्तेन अणोः अणुत्वस्य परिमाणापकर्षस्य चैतावद्भागता त्र्यणुकपरिमाणात् षष्ठभाग एव परिमाणमपकृष्टते नातो&lt;br&gt;&#xA;ऽधिकमितीयत्ता क्वचिद्द्रव्ये न सिद्धयति ।&lt;br&gt;&#xA;नहि महाह्रदं सपक्षीकृत्य पर्वते ऽग्निमत्वं शक्यसाधनम् ।&lt;br&gt;&#xA;तदसिद्धौ च न विवक्षितार्थलाभः ।&lt;br&gt;&#xA;अस्मादेतावद्भागमेव परिमाणमपाकृष्टते नातो ऽधिकमित्यस्यार्थस्य हि सिद्धावपकर्षकाष्ठाश्रयभूतं कुतश्चिदप्यनुत्कृष्टमाणं द्रव्यं सिद्धयतीति ।&lt;br&gt;&#xA;यद्वानेन वाक्येन प्रतिपक्षमाह ।&lt;br&gt;&#xA;तथाहि ।&lt;br&gt;&#xA;समर्थितं तावत्परिमाणोत्कर्षतारतम्यं न क्वचिद्विश्रान्तमस्मादेतावद्गुणमेव परिमाणमुत्कृष्टत इतीयत्ताभावादिति ।&lt;br&gt;&#xA;तथा तद्दृष्टान्तेनाणोश्चैतावद्भागता क्वचिन्नास्तीति साध्यत इति ।&lt;br&gt;&#xA;अत्रायं प्रयोगः ।&lt;br&gt;&#xA;परिमाणापकर्षतारतम्यं क्वचिन्न विश्रान्तम् परिमाणतारतम्यत्वात् परिमाणोत्कर्षतारतम्यवदिति ।&lt;br&gt;&#xA;&lt;em&gt;७,३३०&lt;/em&gt;&lt;br&gt;&#xA;द्वितीयं शङ्कतेविश्रान्त इति ।&lt;br&gt;&#xA;विश्रान्तो यद्यनन्तांशः कश्चिदस्तीति गम्यते । मनुव्_२,२.६७अब् ।&lt;br&gt;&#xA;न्यायसुधा-&lt;br&gt;&#xA;विश्रान्त इत्यस्य त्र्यणुकाद्यपेक्षया परिमाणतो ऽनन्तांशो द्रव्यविशेषः कश्चिदस्तीत्यर्थ इति द्वितीयपक्षो गम्यते ऽभ्युपगम्यते यदीत्यर्थः ।&lt;br&gt;&#xA;इदमु(एतदु)क्तं भवति ।&lt;br&gt;&#xA;परिमाणापकर्षतारतम्यमियत्तानवच्छिन्नमेव ।&lt;br&gt;&#xA;किन्त्वनन्तांशरूपमपि तत्क्वचिदाश्रितमिति ।&lt;br&gt;&#xA;निराकरोतिनेति ।&lt;br&gt;&#xA;&lt;em&gt;७,३३१&lt;/em&gt;&lt;br&gt;&#xA;नावसाययितुं शक्यो विरोधादेव केवलम् । मनुव्_२,२.६७च्द् ।&lt;br&gt;&#xA;न्यायसुधा-&lt;br&gt;&#xA;तर्हीति शेषः ।&lt;br&gt;&#xA;कश्चिदिति वर्तते ।&lt;br&gt;&#xA;एवं साधने कश्चिदपि द्रव्यविशेषो नावसाययितुं शक्यः ।&lt;br&gt;&#xA;अयमेव सर्वतो ऽपकृष्टपरिमाणवान्नातो ऽपकृष्टपरिमाणो ऽस्तीति सर्वान्तिमतया न प्रतिपत्तुं कश्चिच्छक्यते ।&lt;br&gt;&#xA;कुतः केवलं साक्षाद्विरोधात् ।&lt;br&gt;&#xA;परिमाणापकर्षो ऽनन्तश्च पर्यवसितश्चेति हि विप्रतिषिद्धमेतत् ।&lt;br&gt;&#xA;भवितव्यं चावसानेन ।&lt;br&gt;&#xA;अन्यथा सर्वस्याप्युत्कृष्टापकृष्टपरिमाणसम्भवेन परमाणोर्महत्त्वनिराकरणासम्भवात् ।&lt;br&gt;&#xA;एवशब्देन विरोधस्यापरिहार्यत्वं सूचयति ।&lt;br&gt;&#xA;तदनेनापसिद्धान्तो ऽभिहितो भवति ।&lt;br&gt;&#xA;&lt;em&gt;७,३३२&lt;/em&gt;&lt;br&gt;&#xA;यदि चानन्त्यमवधीर्य परिमाणापकर्षतारतम्यं क्वचिदाश्रितमित्येव प्रतिज्ञार्थः स्यात् ।&lt;br&gt;&#xA;तथापि न सिसा(षा)धयिषितमवसानं लभ्यत इत्यर्थान्तरता स्यात् ।&lt;br&gt;&#xA;यथाऽकाशादेरुत्कृष्टपरिमाणं द्रव्यं नास्ति तथा परमाणोरपकृष्टपरिमाणं द्रव्यं नास्तीति तात्पर्यार्थं इति चेत् ।&lt;br&gt;&#xA;सत्यम् ।&lt;br&gt;&#xA;नायमितो लभ्यत इति उच्यते ।&lt;br&gt;&#xA;परिमाणापकषर्तारतम्यं क्वचिन्निरतिशयम् परिमाणतारतम्यत्वात्परिमाणोत्कषर्तारतम्यवदिति विवक्षितमिति चेत् ।&lt;br&gt;&#xA;को ऽयमतिशयो नाम ।&lt;br&gt;&#xA;किमाधिक्यमुत न्यूनता ।&lt;br&gt;&#xA;अथ साधारणं किञ्चित् ।&lt;br&gt;&#xA;आद्ये बाधः ।&lt;br&gt;&#xA;द्वितीये दृष्टान्तस्य साध्यविकलता ।&lt;br&gt;&#xA;न तृतीयः ।&lt;br&gt;&#xA;तदभावात् ।&lt;br&gt;&#xA;शब्दसाम्यमात्रेणानुमानाप्रवृत्तेः ।&lt;br&gt;&#xA;यथाऽकाशादिपरिमाणमुभयावधिमन्न भवति ।&lt;br&gt;&#xA;तथा त्र्यणुकावयवावयवपरिमाणमपि साध्यमिति चेन्न ।&lt;br&gt;&#xA;हेत्वभावात् ।&lt;br&gt;&#xA;परिमाणत्वस्य घटादिपरिमाणे व्यभिचारात् ।&lt;br&gt;&#xA;नित्यपरिमाणत्वस्याश्रयानित्यताया वक्ष्यमाणत्वेनासिद्धेः ।&lt;br&gt;&#xA;परिमाणकाष्ठत्वस्य च साध्यत्वात् ।&lt;br&gt;&#xA;एवं तात्पर्यान्तराण्यपि निराकार्याणीति ।&lt;br&gt;&#xA;&lt;em&gt;७,३३७&lt;/em&gt;&lt;br&gt;&#xA;परिमाणोत्कर्षतारतम्यस्यानन्तत्वं दृश्यत इत्युक्तम् ।&lt;br&gt;&#xA;तत्केन प्रमाणेनेत्याशङ्कय कालाकाशेश्वरादीनि हि द्रव्याणि परममहत्त्वयन्तीष्यन्ते ।&lt;br&gt;&#xA;तत्र कालाकाशयोस्तावत्परिमाणोत्कर्षस्यानन्त्यं साक्षिसिद्धमित्याहकेवलमिति ।&lt;br&gt;&#xA;केवलं साक्षिमानेन कालो देशो ऽपि नान्तवान् । मनुव्_२,२.६८अब् ।&lt;br&gt;&#xA;न्यायसुधा-&lt;br&gt;&#xA;केवलशब्देन प्रमाणान्तराभावं प्रतिजानीते ।&lt;br&gt;&#xA;देश इत्याकाश उच्यते ।&lt;br&gt;&#xA;नान्तवानित्यनवधिकपरिमाणोत्कर्षवान् ।&lt;br&gt;&#xA;दृश्यत इति वक्ष्यमाणमत्रापि सम्बद्धयते ।&lt;br&gt;&#xA;कालाकाशौ हि केवलं साक्षि(वेद्य)सिद्धावित्युपपादितं प्रथमाध्याये ।&lt;br&gt;&#xA;अतस्तत्परिमाणोत्कषर्स्यानवधिकत्वमपि तेनैव गम्यत इति ।&lt;br&gt;&#xA;&lt;em&gt;७,३३८&lt;/em&gt;&lt;br&gt;&#xA;परिमाणापकर्षतारतम्यस्याप्यानन्त्यं दृश्यत इत्युक्तम् ।&lt;br&gt;&#xA;तत्केन प्रमाणेनेत्याशङ्कय कालाकाशयोस्तावत्साक्षिणैवेत्याहअपर्यवसितश्चेति ।&lt;br&gt;&#xA;अपर्यवसितिश्चाणोर्दृश्यते सक्षिणा द्वयोः । मनुव्_२,२.६८च्द् ।&lt;br&gt;&#xA;न्यायसुधा-&lt;br&gt;&#xA;द्वयोः काले गगने च ।&lt;br&gt;&#xA;अणोश्च परिमाणापकर्षतारतम्यस्य चेत्यर्थः ।&lt;br&gt;&#xA;अपर्यवसितिः आनन्त्यम् ।&lt;br&gt;&#xA;नन्वेतदनुपयुक्तम् ।&lt;br&gt;&#xA;परमाणुपरिमाणतो ऽपकृष्टपरिमाणसद्भावे प्रमाणोपन्यासस्य कार्यत्वे कालावकाशयोः परिमाणोत्कर्षानन्त्ये प्रमाणोपन्यासस्य&lt;br&gt;&#xA;प्रयोजनाभावादिति ।&lt;br&gt;&#xA;मैवम् ।&lt;br&gt;&#xA;नहि परेण साक्षादेवमुक्तम् ।&lt;br&gt;&#xA;किन्तु परिमाणोत्कर्षपरम्परावत्तदपकषर्परम्परापि पर्यवसानवतीति ।&lt;br&gt;&#xA;तथाच कालाकाशयोः परिमाणोत्कर्षापकर्षपरम्परायाः पर्यवसानाभावे साक्षिप्रमाणोपन्यासः कथमसङ्गतः ।&lt;br&gt;&#xA;नन्वस्तु कालाकाशयोः परिमाणप्रकर्षो ऽनवधिकः ।&lt;br&gt;&#xA;तदपकर्षानन्त्यं तु कथम् ।&lt;br&gt;&#xA;व्याहतत्वात् ।&lt;br&gt;&#xA;मैवम् ।&lt;br&gt;&#xA;साक्षिसिद्धत्वात् ।&lt;br&gt;&#xA;प्रमिते ऽर्थे विरोधानवकाशात् ।&lt;br&gt;&#xA;&lt;em&gt;७,३४०&lt;/em&gt;&lt;br&gt;&#xA;कालादावनवधिकः परिमाणापकर्षः साक्षिसिद्ध इत्येव नेष्यत इति चेत् ।&lt;br&gt;&#xA;किं साक्षिणा नावगम्यते, उतावगतो ऽपि न सत्यः, अथवा साक्षी नाम प्रमाणं नास्ति ।&lt;br&gt;&#xA;आद्यं शङ्कतेयदीति ।&lt;br&gt;&#xA;यदि नो साक्षिगम्यं तन् &amp;hellip; । मनुव्_२,२.६९अ ।&lt;br&gt;&#xA;न्यायसुधा-&lt;br&gt;&#xA;तदिति कालादेः परिमाणापकर्षस्यानन्त्यं सामान्येन परामृशति ।&lt;br&gt;&#xA;दूषयतिमहत्त्वमिति ।&lt;br&gt;&#xA;&amp;hellip; महत्त्वं केन गम्यते । मनुव्_२,२.६९ब् ।&lt;br&gt;&#xA;न्यायसुधा-&lt;br&gt;&#xA;कालाकाशयोरिति वर्तते ।&lt;br&gt;&#xA;महत्त्वम् अनवधिकः परिमाणोत्कषर्ः ।&lt;br&gt;&#xA;तर्हीति शेषः ।&lt;br&gt;&#xA;अयमभिसन्धिः ।&lt;br&gt;&#xA;कालादौ परिमाणोत्कषर्स्यानन्त्यमुपेत्य हि परेण तदपकर्षानन्त्यं नेष्यते ।&lt;br&gt;&#xA;तत्र वक्तव्यम् ।&lt;br&gt;&#xA;प्रकर्षानन्त्यं केन प्रमाणेनावगम्यत इति ।&lt;br&gt;&#xA;साक्षिणेति चेत् ।&lt;br&gt;&#xA;अपकर्षानन्त्यमपि तद्बलेन कुतो नाङ्गीकृतम् ।&lt;br&gt;&#xA;तत्तेन नावगम्यत इति ।&lt;br&gt;&#xA;साक्षिणेति चेत् ।&lt;br&gt;&#xA;अपकर्षानन्त्यमपि तद्बलेन कुतो नाङ्गीकार्यम् ।&lt;br&gt;&#xA;तत्तेन नावगम्यत इत्युक्तमिति चेत् ।&lt;br&gt;&#xA;इदमपि (तदपि)तेन नावगम्यत इति वदन्तं प्रति किमुत्तरम् ।&lt;br&gt;&#xA;अनुभवापलापो न युक्त इति चेत् ।&lt;br&gt;&#xA;समं प्रकृते ऽपि ।&lt;br&gt;&#xA;यथा हि कालादेरुत्कर्षानवधिकत्वमनुभवे चकास्ति ।&lt;br&gt;&#xA;तथापकर्षानन्त्यमपीति किमेकत्र पक्षपातेन ।&lt;br&gt;&#xA;अन्यथैकापलापे द्वितीयस्याप्यपलापो दुरुत्तरः स्यादिति ।&lt;br&gt;&#xA;&lt;em&gt;७,३४१&lt;/em&gt;&lt;br&gt;&#xA;स्यादेतत् ।&lt;br&gt;&#xA;न कालादेः परिमाणोत्कर्षानन्त्यं साक्षिसिद्धमिति ब्रूमः ।&lt;br&gt;&#xA;किन्तु अनुमानगम्यम् ।&lt;br&gt;&#xA;तथाच न प्रतिबन्दीग्रह इत्यत आहविश्रान्तिरिति ।&lt;br&gt;&#xA;विश्रान्तिस्तारतम्येन दृश्यते ह्यनुमानतः । मनुव्_२,२.६९च्द् ।&lt;br&gt;&#xA;न्यायसुधा-&lt;br&gt;&#xA;परिमाणोत्कर्षपरम्परया इति शेषः ।&lt;br&gt;&#xA;अनुमानत इति तृतीयार्थे तसिः ।&lt;br&gt;&#xA;नानुमानेन कालादावनवधिकपरिमारोत्कषर्सिद्धिः ।&lt;br&gt;&#xA;हि यस्मात्तारतम्येनानुमानेन तद्विश्रान्तिर्दृश्यते ।&lt;br&gt;&#xA;परिमाणोत्कर्षतारतम्यं इयत्तावत्परिमाणतारतम्यत्वात्तदपकषर्तारतम्यवदिति प्रत्यनुमानप्रतिरुद्धत्वादिति यावत् ।&lt;br&gt;&#xA;नच दृष्टान्तो ऽस्माकं साध्यविकल इति वाच्यम् ।&lt;br&gt;&#xA;अपकर्षतारतम्यस्य अन्तवत्त्वमुपेत्योत्कर्षतारतम्यस्यानन्त्यमनुमिमानस्य परस्यैवं प्रतिपक्षोत्प्रेक्षा स्यादित्युच्यमानत्वात् ।&lt;br&gt;&#xA;तथाच साक्षिविरुद्धं प्रत्यनुमानमिति वक्तव्यम् ।&lt;br&gt;&#xA;कथं तर्हि स एव कालादावनवधिकप्रकृष्टपरिमाणं न साधयेदिति ।&lt;br&gt;&#xA;&lt;em&gt;७,३४३&lt;/em&gt;&lt;br&gt;&#xA;अस्तु तर्ह्यागमात्कालादावनवधिकोत्कृष्टपरिमाणसिद्धिरितयाशङ्कयाहयदीति ।&lt;br&gt;&#xA;यद्यागमादनन्तं तन्महत्त्वमवगम्यते ।&lt;br&gt;&#xA;अनन्तमेव चाणुत्वं कुतो नैवावसीयते । मनुव्_२,२.७० ।&lt;br&gt;&#xA;न्यायसुधा-&lt;br&gt;&#xA;आगमात् स एषो ऽनन्त इत्यादेः ।&lt;br&gt;&#xA;तन्महत्वं कालादिपरिमाणोत्कर्षः ।&lt;br&gt;&#xA;अणुत्वं परिमाणापकर्षः ।&lt;br&gt;&#xA;एतदु(इदमु)क्तं भवति ।&lt;br&gt;&#xA;नागमः कालाद्यनन्तानां स्वयं प्रतिपादयति ।&lt;br&gt;&#xA;तत्प्रवृत्तेः प्रागेव साक्षिणा तत्प्रतिभासात् ।&lt;br&gt;&#xA;किन्त्वनुवाद एवायम् ।&lt;br&gt;&#xA;प्रतिपादकत्वे वा नास्मत्प्रयोजनपरिक्षयः ।&lt;br&gt;&#xA;यस्मादागमात्कालाद्युत्कर्षो ऽनवधिकः प्रतीयते तस्मादेवापर्षानन्त्यप्रतीतेः ।&lt;br&gt;&#xA;अनन्तशब्दो ह्यनवच्छेदमात्रमाचष्टे ।&lt;br&gt;&#xA;स च यथा परिमाणोत्कर्षविषयो व्याख्यायते ।&lt;br&gt;&#xA;तथा तदपकर्षविषयो ऽपि शक्यते व्याख्यातुमिति ।&lt;br&gt;&#xA;&lt;em&gt;७,३४५&lt;/em&gt;&lt;br&gt;&#xA;परिमाणोत्कर्षवत्तदपकर्षस्यापि कालादावानन्त्यं साक्षिणाऽगमेन वा प्रतीयत एव ।&lt;br&gt;&#xA;तथापि न तत्सत्यम् ।&lt;br&gt;&#xA;नहि प्रतीतत्व(ति)मात्रेण सत्यतानिश्चयो ऽतिप्रसङ्गादिति द्वितीयं निराकरोतिमहत्त्वेति ।&lt;br&gt;&#xA;महत्त्वाणुत्वयोर्नैव विश्रान्तिरुपलभ्यते । मनुव्_२,२.७१अब् ।&lt;br&gt;&#xA;न्यायसुधा-&lt;br&gt;&#xA;कालादौ परिमाणोत्कर्षापकर्षयोर्विश्रान्तिरियत्तावच्छेदो बलवत्प्रमाणेन नैवोपलभ्यते ।&lt;br&gt;&#xA;अत्र महत्त्वग्रहणं दृष्टान्ताथर्म् ।&lt;br&gt;&#xA;इदमुक्तं भवति ।&lt;br&gt;&#xA;यथा कालादौ परिमाणोत्कर्षस्यानन्त्यं साक्ष्याद्यवगतं विपरीतग्राहकप्रमाणाभावात्सत्यमेव ।&lt;br&gt;&#xA;तथा तदपकर्षस्यापि ।&lt;br&gt;&#xA;विना बाधकेन साक्ष्यादिसिद्धं परिमाणापकर्षानन्त्य कालादावसत्यं चेत्तदुत्कर्षानन्त्यमप्य(कालादाव)सत्यं स्यात् ।&lt;br&gt;&#xA;अविशेषात् ।&lt;br&gt;&#xA;ततश्चापरिच्छिन्नपरिमाणताङ्गीकारो (भज्येत) नङ्क्षयेत ।&lt;br&gt;&#xA;अतिप्रसङ्गस्तु बाधकाभावेनापास्त इति ।&lt;br&gt;&#xA;&lt;em&gt;७,३४७&lt;/em&gt;&lt;br&gt;&#xA;नन्वस्त्येव परिमाणापकर्षस्यानन्त्याभ्युपगमे बाधकम् ।&lt;br&gt;&#xA;तथाहि ।&lt;br&gt;&#xA;अपकर्षो नामाल्पता ।&lt;br&gt;&#xA;आनन्त्यं चानल्पता ।&lt;br&gt;&#xA;नच विरुद्धयोर्विशेष्यभावः सम्भवति ।&lt;br&gt;&#xA;न हि भवति पीतो ऽपीत इति ।&lt;br&gt;&#xA;अतो बाधकसद्भावात्प्रतीतमप्यपकर्षानन्त्यं त्यज्यत इत्यत आहअन्यदेवेति ।&lt;br&gt;&#xA;अन्यदेव ह्यनन्तत्वं महत्त्वाणुत्वयोः समम् । मनुव्_२,२.७१च्द् ।&lt;br&gt;&#xA;न्यायसुधा-&lt;br&gt;&#xA;नानन्तत्वं नामानल्पत्वम् ।&lt;br&gt;&#xA;किन्त्वन्यदेव परिच्छेदाभावरूपम् ।&lt;br&gt;&#xA;तस्मात्परिमाणोत्कर्षापकर्षयोः समानो धर्म इति युज्यते ।&lt;br&gt;&#xA;अत्रापि महत्त्वग्रहणं दृष्टान्तमेव ।&lt;br&gt;&#xA;यथा महत्त्वस्य विशेषणं तथाणुत्वस्यापीति ।&lt;br&gt;&#xA;यद्यनन्तत्वं नामानल्पत्वं स्यात्तदोत्कर्षस्यापि विशेषणं न स्यात् ।&lt;br&gt;&#xA;नहि तदेव तस्य विशेषणं भवति ।&lt;br&gt;&#xA;पीतः पीत इत्यदर्शनात् ।&lt;br&gt;&#xA;अतस्तत्रानन्त्यं नाम परिच्छेदाभाव इति स्वीकृत्य विशेषणविशेष्यभावः समर्थनीयः ।&lt;br&gt;&#xA;तथा प्रकृते ऽपीति ।&lt;br&gt;&#xA;यथा हि परिमाणोत्कर्षो गगनादावनधिकस्तथा तदपकर्षो ऽप्यनवधिक एवेति विशेषणविशेष्यभावाभ्युपगमे न को ऽपि दोष इति ।&lt;br&gt;&#xA;&lt;em&gt;७,३५५&lt;/em&gt;&lt;br&gt;&#xA;आनन्त्यं नामानल्पत्वादन्यदित्येतत्प्रत्यययितुं दृष्टान्तान्तरमाहबहुत्वेति ।&lt;br&gt;&#xA;बहुत्वाल्पत्वयोर्यद्वत् साङ्खयायामुपलभ्यते ।&lt;br&gt;&#xA;आनन्त्यम् &amp;hellip; । मनुव्_२,२.७२अच् ।&lt;br&gt;&#xA;न्यायसुधा-&lt;br&gt;&#xA;यद्वत् यथा सङ्खयायां बहुत्वाल्पत्वयोर्विशेषणतयाऽनन्त्यमुपलभ्यते ।&lt;br&gt;&#xA;बहुत्वमनन्तमल्पत्वं चानन्तमिति ।&lt;br&gt;&#xA;तथा प्रकृते ऽपीति ।&lt;br&gt;&#xA;यद्यनन्त्वं नामानल्पत्वं स्यात् तदा न बहुत्वस्य विशेषणं स्यात् ।&lt;br&gt;&#xA;तस्यैव तद्विशेषणत्वायोगात् ।&lt;br&gt;&#xA;नाप्यल्पत्वस्य, विरोधात् ।&lt;br&gt;&#xA;अतः अवच्छेदाभाव एवानन्तत्वमित्यङ्गीकृत्य बहुत्वमल्पत्व(चानन्त)चापर्यवसितमिति विशेषणविशेष्यभावो बोद्धव्यः ।&lt;br&gt;&#xA;तथा परिमाणोत्कर्षापकर्षयोरपीति ।&lt;br&gt;&#xA;ननु च नास्त्येव सङ्खयायां बहुत्वाल्पत्वयोरानन्त्यम् ।&lt;br&gt;&#xA;बहुत्वस्य परार्ध एव पर्यवसितत्वात् ।&lt;br&gt;&#xA;अल्पत्वस्य चैक(आ)त्वावधित्वम् ।&lt;br&gt;&#xA;यथोक्तम् ।&lt;br&gt;&#xA;‘सा चैकत्वादिपरार्धपर्यन्ता’ इति ।&lt;br&gt;&#xA;अतः कथमयं दृष्टान्त इत्यत आहएकेति ।&lt;br&gt;&#xA;&amp;hellip; एकभागानां तावत्त्वं ह्येव गण्यते । मनुव्_२,२.७२च्द् ।&lt;br&gt;&#xA;&lt;em&gt;७,३५६&lt;/em&gt;&lt;br&gt;&#xA;न्यायसुधा-&lt;br&gt;&#xA;सङ्खयामधिकृत्य हि गणितशास्त्रं प्रवृत्तम् ।&lt;br&gt;&#xA;तत्र च कलासवणर्नप्रभागभागानुबन्धभागापवाहभागभागादिप्रकरणेष्वेकभागानां तावत्त्वमनवधिकत्वं गम्यते हि यस्मात्तस्मादवगम्यते&lt;br&gt;&#xA;अस्त्येकत्वादप्यपकृष्टानवधिका सङ्खयेति ।&lt;br&gt;&#xA;परार्धात्परतो ऽपि सङ्खयासद्भावः स्फुट एवेति नोपपादितः ।&lt;br&gt;&#xA;सम्भवति हि परेषामपीश्वरापेक्षाबुद्धया परमाण्वादौ परार्धात्परतो ऽपि सङ्खयोत्पत्तिः ।&lt;br&gt;&#xA;ततः परं सञ्ज्ञाकरणं तु गणकानां प्रयोजनाभावात् ।&lt;br&gt;&#xA;एतामेव विप्रतिपत्तिमपनेतं सङ्खयादृष्टान्तोपादानं कृतमिति ।&lt;br&gt;&#xA;&lt;em&gt;७,३५७&lt;/em&gt;&lt;br&gt;&#xA;एवं कालाकाशयोः परिमाणोत्कर्षापकर्षानन्त्यं साक्षिणा प्रसाध्येश्वरे तदागमेन साधयतिअणीयांश्चेति ।&lt;br&gt;&#xA;अणीयांश्च महीयांश्च भगवानागमोदितः । मनुव्_२,२.७३अब् ।&lt;br&gt;&#xA;&lt;em&gt;७,३५८&lt;/em&gt;&lt;br&gt;&#xA;न्यायसुधा-&lt;br&gt;&#xA;‘अणोरणीयान्महतो महीयानात्मा’ इत्यागमेन भगवानीश्वरो ऽणोरप्यणीयान्महतो ऽपि महीयानुदितः ।&lt;br&gt;&#xA;नच तत्राणुमहच्छब्दाभ्यां किञ्चिद्वयवस्थितमुच्यते ।&lt;br&gt;&#xA;विशेषणाभावात् ।&lt;br&gt;&#xA;ततो यद्यपकृष्टपरिमाणं ततस्ततो ऽप्यपकृष्टपरिमाणो यद्यच्चोत्कृष्टपरिमाणं ततस्ततो ऽप्युत्कृष्टपरिमाण इत्युक्तं स्यात् ।&lt;br&gt;&#xA;तथा चेश्वरगतयो परिमाणोत्कर्षापकर्षयोरनवधिकत्वमेव लभ्यते ।&lt;br&gt;&#xA;नन्वणीयान्महीयानित्युक्त एव भगवति परिमाणोत्कर्षापकर्षयोः पर्यवसानात्कथं तयोः अनवधिकत्वमित्यत आहअणीयानिति ।&lt;br&gt;&#xA;अणीयान्महीयानित्युक्तयोरप्यणोर्महतश्चेति शब्दविषयत्वादिति ।&lt;br&gt;&#xA;&lt;em&gt;७,३५९&lt;/em&gt;&lt;br&gt;&#xA;नन्वेवं सति स्वस्मादपि स्वयमपकृष्ट उत्कृष्टश्चेत्यागतम् ।&lt;br&gt;&#xA;को नेत्याह ।&lt;br&gt;&#xA;यथा चैतत्तथा वक्ष्यते ।&lt;br&gt;&#xA;श्रुत्यन्तरं चेश्वरे परिमाणोत्कर्षापकर्षयोरानन्त्यं प्रतिपादयदस्तीत्याहआनन्त्येति ।&lt;br&gt;&#xA;आनन्त्यवाचकः शब्दो द्विधानन्त्ये ऽपि मानताम् । मनुव्_२,२.७३च्द् ।&lt;br&gt;&#xA;याति &amp;hellip; । मनुव्_२,२.७४अ ।&lt;br&gt;&#xA;न्यायसुधा-&lt;br&gt;&#xA;‘सत्यं ज्ञानमनन्तं ब्रह्म’ इति ब्रह्मण आनन्त्यस्य वाचको ऽनन्तशब्दस्तावद्देशतः कालतो वस्तुतश्चानन्त्यमाह ।&lt;br&gt;&#xA;तत्र देशानन्त्यं नामानवधिकपरिमाणवत्त्वम् ।&lt;br&gt;&#xA;कालानन्त्यं नामानवच्छिन्नसत्ताकत्वम् ।&lt;br&gt;&#xA;वस्त्वानन्त्यं नामापरिच्छिन्नसङ्खयागुणकर्मविग्रहवत्त्वम् ।&lt;br&gt;&#xA;तत्र यदा परिमाणानन्त्यस्य वाचकस्तदा द्विधानन्त्ये ऽपि उत्कर्षापकर्षाभ्यामनन्त्ये ऽपि मानतां याति ।&lt;br&gt;&#xA;न तूत्कर्षानन्त्यमात्रे विशेषाभावादिति ।&lt;br&gt;&#xA;नन्वनेकार्थत्वमन्यायः ।&lt;br&gt;&#xA;को ऽत्र न्यायविरोधः ।&lt;br&gt;&#xA;निरर्थकशब्दप्रयोगायोगात्तावदेको ऽर्थो ऽङ्गीकार्यः ।&lt;br&gt;&#xA;द्वितीयाङ्गीकारे तु न किञ्चिद्बीजमिति कल्पनागौरवम् ।&lt;br&gt;&#xA;उच्यते ।&lt;br&gt;&#xA;यत्र ह्येकस्मिन्नर्थे व्यवस्थिते सति वृथैवार्थान्तराङ्गीकारस्तत्रैवमेतत् ।&lt;br&gt;&#xA;नचैवं प्रकृते ।&lt;br&gt;&#xA;अनन्तशब्दो हि परिच्छेदाभावमाह ।&lt;br&gt;&#xA;परिच्छे(दश्च)दो हि देशतः कालतो वस्तुतश्च भवन्युपगपदेव प्राप्नोति ।&lt;br&gt;&#xA;नच तत्र कस्यचिन्प्राथम्यमस्ति ।&lt;br&gt;&#xA;नाप्यन्यतमपरित्यागे कारणम् ।&lt;br&gt;&#xA;एवं परिमाणान्त्ये ऽप्युत्कर्षपरिग्रहो द्रष्टव्य इति ।&lt;br&gt;&#xA;&lt;em&gt;७,३६२&lt;/em&gt;&lt;br&gt;&#xA;नन्वेवं कालतो गुणतश्चानन्त्यवाचकस्यानन्तशब्दस्याल्पकालत्वमल्पगुणत्वं चार्थः स्यात् ।&lt;br&gt;&#xA;अन्यथाल्पपरिमाणवत्त्वमपि न स्यात् ।&lt;br&gt;&#xA;अविशेषादिति चेत् ।&lt;br&gt;&#xA;किमिदं कालतो गुणतश्चाल्पत्वमापाद्यं किमल्पा एव गुणाः सन्ति ब्रह्मणो न बहुतराः ।&lt;br&gt;&#xA;तथा अल्पकालीनैव सत्ता न प्रचुरकालीनेति ।&lt;br&gt;&#xA;किंवा सर्वकालगतस्याल्पकाले ऽप्यवस्थितिः स्यात् ।&lt;br&gt;&#xA;महागुणस्य चाल्पो ऽपि गुणः स्यादिति ।&lt;br&gt;&#xA;आद्यं दूषयतिनैवेति ।&lt;br&gt;&#xA;&amp;hellip; नैव गुणाल्पत्वं कालात्पत्वं च मानगम् । मनुव्_२,२.७४अब् ।&lt;br&gt;&#xA;न्यायसुधा-&lt;br&gt;&#xA;गुणाल्पत्वं कालाल्पत्वं च मानगम् ।&lt;br&gt;&#xA;अनन्तं ब्रह्मेति श्रुतिप्रतिपाद्यं नैव भवेदिति गूढाभिसन्धेः प्रतिज्ञा ।&lt;br&gt;&#xA;हेतुमुत्तरत्र वक्ष्यति ।&lt;br&gt;&#xA;द्वितीयमाशङ्कयाङ्गीकरोतिसर्वेति ।&lt;br&gt;&#xA;सर्वकालगतस्याल्पकाले ऽपि स्यादवस्थितिः । मनुव्_२,२.७४च्द् ।&lt;br&gt;&#xA;महागुणस्य चाल्पो ऽपि गुणः स्यादिति चेद् भवेत् । मनुव्_२,२.७५अब् ।&lt;br&gt;&#xA;न्यायसुधा-&lt;br&gt;&#xA;इतिचेदापाद्यते ।&lt;br&gt;&#xA;तद्भवेदेत्यर्थः ।&lt;br&gt;&#xA;अत्र गुणग्रहणं क्रियादेरप्युपलक्षणम् ।&lt;br&gt;&#xA;गुणकालयोर्यथेष्यमुपादानं प्राथम्यनिरासाथर्म् ।&lt;br&gt;&#xA;तेनोक्तकल्पनागौरवपरिहारं सूचयति ।&lt;br&gt;&#xA;&lt;em&gt;७,३६४&lt;/em&gt;&lt;br&gt;&#xA;ननु यदि कालाल्पत्वं गुणाल्पत्वं चाङ्गीक्रियते ।&lt;br&gt;&#xA;कथं तर्हि नैव गुणाल्पत्वमिति निराकरणमित्यतो ऽभिसन्धिमुद्घाटयतितावत्त्वमेवेति ।&lt;br&gt;&#xA;तावत्त्वमेव नैव स्याद् &amp;hellip; । मनुव्_२,२.७५च् ।&lt;br&gt;&#xA;न्यायसुधा-&lt;br&gt;&#xA;अल्पत्वमेवेत्यर्थः ।&lt;br&gt;&#xA;इत्युक्तं प्रागिति शेषः ।&lt;br&gt;&#xA;कुतो न स्यादिति चेत् ।&lt;br&gt;&#xA;आपादकाभावादित्याहदेशे ऽपीति ।&lt;br&gt;&#xA;&amp;hellip; देशे ऽप्येतन्न नो मतम् । मनुव्_२,२.७५च् ।&lt;br&gt;&#xA;न्यायसुधा-&lt;br&gt;&#xA;परिमाणे ऽपीत्यर्थः ।&lt;br&gt;&#xA;एतत् तावत्त्वमेव ।&lt;br&gt;&#xA;नः अस्माकम् ।&lt;br&gt;&#xA;एतदुक्तं भवति ।&lt;br&gt;&#xA;परिमाणविषये ऽस्मदीयं श्रुतिव्याख्यानमुपलभ्य हि गुणकालयोरप्येतदापाद्यते ।&lt;br&gt;&#xA;आपादकान्तराभावात् ।&lt;br&gt;&#xA;नच परिमाणे ऽस्माभिरेवं व्याख्यायते ।&lt;br&gt;&#xA;अपकृष्टमेव परिमाणमनवधिकमस्ति नोत्कृष्टमिति ।&lt;br&gt;&#xA;द्विधानन्त्ये ऽपीत्युक्तत्वात् ।&lt;br&gt;&#xA;अतो निर्मूलमेतदापादनमिति ।&lt;br&gt;&#xA;&lt;em&gt;७,३६५&lt;/em&gt;&lt;br&gt;&#xA;नन्वेतदीश्वरादेरनवधिकोत्कृष्टापकृष्टपरिमाणसमर्थनमयुक्तम् ।&lt;br&gt;&#xA;सूत्रकारेण क्वाप्यनुक्तत्वात् ।&lt;br&gt;&#xA;महद्दीर्घवद्वेति सूत्रस्य विजातीययोरपि कार्यकारणभावोपपादनेन व्यधिकरणयोरप्यपरिच्छिन्नपरिमाणोत्कर्षापकर्षयोरुपपादनेन वा&lt;br&gt;&#xA;समर्थयितुं शक्यत्वादित्यत आहमहत इति ।&lt;br&gt;&#xA;महतो ऽल्पत्वमपि हि व्योमवत् प्राह वेदवित् । मनुव्_२,२.७६अब् ।&lt;br&gt;&#xA;न्यायसुधा-&lt;br&gt;&#xA;निरवधिकपरिमाणोत्कर्षवतो(ऽपि) ब्रह्मणो ऽल्पपरिमारवत्त्वं च व्योमं दृष्टान्तीकृत्य व्योमवच्चेति सूत्रखण्डेन प्राहसूत्रकारः ।&lt;br&gt;&#xA;अतो ब्रह्मणो गगनस्य वानवधिकपरिमाणरोत्कर्षापकर्षसद्भावस्तत्सिद्धान्तो भवत्येवेति ।&lt;br&gt;&#xA;&lt;em&gt;७,३६८&lt;/em&gt;&lt;br&gt;&#xA;किञ्च यो ऽर्थो निरवकाशप्रमाणसिद्धो यद्विपर्यये चानिष्यं स सर्वो ऽपि सिद्धान्त एव ।&lt;br&gt;&#xA;तत्र कालाकाशयोरी(रपी)श्वरे चानवधिकपरिमाणोत्कर्षापकर्षसद्भावः साक्षिणाऽगमेन च सिद्ध इत्युक्तम् ।&lt;br&gt;&#xA;तद्विपर्यये बाधकमाहयदीति ।&lt;br&gt;&#xA;यद्यल्पदेशसंस्थानं न सर्वत्रापि नो भवेत् । मनुव्_२,२.७६च्द् ।&lt;br&gt;&#xA;न्यायसुधा-&lt;br&gt;&#xA;कालादेरिति वर्तते ।&lt;br&gt;&#xA;सर्वत्रापि संस्थानमिति च ।&lt;br&gt;&#xA;कालादीनां सर्वगतत्वं परेणाप्यङ्गीकृतम् ।&lt;br&gt;&#xA;सर्वगतत्वं च सर्व(त्र)देशे संस्थानम् ।&lt;br&gt;&#xA;तथाच यदि कालादेरल्पाल्पतरदेशेषु संस्थानं न स्यात् ।&lt;br&gt;&#xA;तदा सर्वत्रावस्थानमपि नो भवेत् ।&lt;br&gt;&#xA;कुत इत्यत आहस्थितस्य हीति ।&lt;br&gt;&#xA;स्थितस्य ह्यल्पदेशेषु सर्वगत्वं भवेद् ध्रुवम् ।&lt;br&gt;&#xA;एकत्राप्यनवस्थस्य कुत एवाखिलस्थता । मनुव्_२,२.७७ ।&lt;br&gt;&#xA;न्यायसुधा-&lt;br&gt;&#xA;ध्रुवमित्यवधारणे ।&lt;br&gt;&#xA;अल्पदेशेषु स्थितस्यैवेति ।&lt;br&gt;&#xA;यथा खल्वेकैकं वर्णमुच्चारयत एव सवर्देवोच्चारणम् ।&lt;br&gt;&#xA;नत्वेकमपि वर्णमनुच्चारयतः, तथाल्पाल्पतरदेशेषु स्थितस्यैव हि सर्वदेशगतत्वं भवेत् ।&lt;br&gt;&#xA;एकैकत्रापि देशे ऽनवस्थितस्याखिलदेशस्थता कुत एव भवेत् ।&lt;br&gt;&#xA;अनेन यो यत्समुदायं व्याप्नोति स तदेकदेशानपि व्याप्नोति(त्येव), यश्चैकदेशान्न व्याप्नोति नासौ तत्समुदायमित्यन्वयव्यतिरेकौ दर्शितौ ।&lt;br&gt;&#xA;&lt;em&gt;७,३७०&lt;/em&gt;&lt;br&gt;&#xA;न केवलमल्पाल्पतरदेशस्थत्वाभावे सर्वगत्वाभावप्रसङ्गः ।&lt;br&gt;&#xA;किन्तु शशविषाणादिवत्सत्तापि न स्यादित्याहशून्यत्वमेवेति ।&lt;br&gt;&#xA;शून्यत्वमेव तस्य स्याद् यस्यैकत्रापि न स्थितिः । मनुव्_२,२.७८अब् ।&lt;br&gt;&#xA;न्यायसुधा-&lt;br&gt;&#xA;एवञ्च कालादीनामल्पाल्पतरदेशावस्थाने ऽल्पाल्पतरपरिमाणवत्त्वमप्यवर्जनीयमित्यनवधिकपरिमाणापकर्षसिद्धिः ।&lt;br&gt;&#xA;अनवधिकोत्कर्षस्तु परेणाप्यङ्गीकृत एवेति न तद्विपर्यये बाधकमुक्तम् ।&lt;br&gt;&#xA;सर्वत्रापि नो भवेदित्येव वा द्रष्टव्यम् ।&lt;br&gt;&#xA;नहि परममहत्त्वाभावे सर्वगतत्वं सम्भवति ।&lt;br&gt;&#xA;तथाचाह’विभुत्वान्महानाकाशः’ इत्यादि ।&lt;br&gt;&#xA;अल्पाल्पतरदेशपर्यवसितस्याल्पाल्पतरपरिमाणत्वम् ।&lt;br&gt;&#xA;न चैवमाकाशादीति चेत् ।&lt;br&gt;&#xA;तत्किमाकाशादि समुदितरूपं येन पर्यवसानापर्यवसानविषयत्वमश्नुवीत ।&lt;br&gt;&#xA;किन्त्वेकमेव ।&lt;br&gt;&#xA;तच्च यद्यल्पाल्पतरदेशेषु तिष्ठेत्तदा तत्तत्परिमाणं भवत्येव (भवेदेव) ।&lt;br&gt;&#xA;यदि तव तत्र स्थितस्य तत्तत्परिमाणत्वं तदा घटादावपि तत्प्रसङ्ग इति चेन्न ।&lt;br&gt;&#xA;तस्य सांशत्वेनान्यथासिद्धत्वात् ।&lt;br&gt;&#xA;&lt;em&gt;७,३७२फ़्.&lt;/em&gt;&lt;br&gt;&#xA;ननु च सर्वमूर्त(द्रव्य)संयोगित्वमेव सर्वगतत्वं, न सर्वत्र संस्थानम् ।&lt;br&gt;&#xA;आकाशादेरनाश्रितत्वात् ।&lt;br&gt;&#xA;संयोगश्च तत्तत्परिमाणाभावे(ऽपि भवेदेव ।&lt;br&gt;&#xA;नहि घटो गगनेन संयुज्यमानो भवति परममहान्नापि परमाणुना संयुज्यमानः परमाणुः ।&lt;br&gt;&#xA;तत्कस्य हेतोः ।&lt;br&gt;&#xA;संयोगस्य प्रदेशवृत्तित्वादिति ।&lt;br&gt;&#xA;मैवम् ।&lt;br&gt;&#xA;सर्वपरिमाणानामप्याकाशे सत्त्वात्परमाणुना च घटांशस्यैव संयोगात् ।&lt;br&gt;&#xA;तथाहि ।&lt;br&gt;&#xA;विशेषशक्तया, निर्भेदमप्याकाशमनन्तांशोपेतम् ।&lt;br&gt;&#xA;तत्र अनवधिकौ परिमाणोत्कर्षापकर्षौ व्यवस्थया वर्तेते ।&lt;br&gt;&#xA;ततश्च घटो वितस्तिपरिमाणेनैवाकाशेन संयुज्यते ।&lt;br&gt;&#xA;स्वयं च तत्परिमाण इति को दोषः ।&lt;br&gt;&#xA;घटांश एव परमाणुसंयोगो वर्तते, न घट इति कथं घटस्य परमाणुता ।&lt;br&gt;&#xA;तर्ह्याकाशप्रदेशा एवाल्पाल्पतरप्रदेशसंयोगिन इति, त एव तत्तत्परिमाणाः स्युर्नाकाशमिति चेन्न ।&lt;br&gt;&#xA;तेषामप्याकाशात्मकत्वात् ।&lt;br&gt;&#xA;अन्यथा संयोगस्य प्रदेशवृत्तित्वं न स्याद्वयाघातादिति ।&lt;br&gt;&#xA;&lt;em&gt;७,३७८&lt;/em&gt;&lt;br&gt;&#xA;कालादौ परिमाणोत्कर्षापकर्षयोरानन्त्यमुपपाद्योपसंहरतिअत इति ।&lt;br&gt;&#xA;अतो नाणुत्वविश्रान्तिर्न महत्त्वस्य च क्वचित् । मनुव्_२,२.७८च्द् ।&lt;br&gt;&#xA;न्यायसुधा-&lt;br&gt;&#xA;क्वचित् कालादौ त्रये ।&lt;br&gt;&#xA;यद्वानुमानदूषणोपसंहारो ऽयम् ।&lt;br&gt;&#xA;ततश्च कालातीतत्वदृष्टान्तदोषावपरिहार्याविति ।&lt;br&gt;&#xA;कालाकाशेश्वरेषु परिमाणोत्कर्षापकर्षयोरानन्त्यमस्तीत्युक्तम् ।&lt;br&gt;&#xA;न केवलं तेष्वेव ।&lt;br&gt;&#xA;किन्तु प्रकृत्यादौ सर्वगते परममहति द्रव्यान्तरे ऽपीत्याहउभयेति ।&lt;br&gt;&#xA;उभयानन्त्ययुक् तस्माद् यदि मुख्यमहद् भवेत् । मनुव्_२,२.७९अब् ।&lt;br&gt;&#xA;&lt;em&gt;७,३७९&lt;/em&gt;&lt;br&gt;&#xA;न्यायसुधा-&lt;br&gt;&#xA;तस्मादिषूक्तन्यायात् ।&lt;br&gt;&#xA;मुख्यं महत् परममहत् ।&lt;br&gt;&#xA;यदि कालादेरप्यानन्त्यं स्यात् ।&lt;br&gt;&#xA;कथं तर्हि सत्यं ज्ञानमनन्तं ब्रह्मेत्यानन्त्यं ब्रह्मणो लक्षणत्वेनोच्यते ।&lt;br&gt;&#xA;न ह्यतिव्याप्तं लक्षणं भवतीत्यत आहतच्चेति ।&lt;br&gt;&#xA;तच्च ब्रह्म परं साक्षात् सर्वानन्त्ययुतं सदा । मनुव्_२,२.७९च् ।&lt;br&gt;&#xA;न्यायसुधा-&lt;br&gt;&#xA;परमिति केवलार्थे ।&lt;br&gt;&#xA;यद्यपि कालादिकमप्यनन्तं, तथापि ब्रह्मैव तदनन्तमित्युच्यते ।&lt;br&gt;&#xA;कुतः ।&lt;br&gt;&#xA;साक्षात् परानपेक्षयानन्तत्वात् ।&lt;br&gt;&#xA;अपराधीनत्वापेक्षयेति यावत् ।&lt;br&gt;&#xA;पक्षान्तरमाहसर्वेति ।&lt;br&gt;&#xA;&amp;hellip; सर्वानन्त्ययुतं सदा । मनुव्_२,२.७९द् ।&lt;br&gt;&#xA;न्यायसुधा-&lt;br&gt;&#xA;नास्यां श्रुतावानन्त्यमात्रं लक्षणत्वेनोच्यते ।&lt;br&gt;&#xA;किन्तु देशतः कालतो गुणादितश्च ।&lt;br&gt;&#xA;तादृशं च ब्रह्मैवेति न दोषः ।&lt;br&gt;&#xA;यथोक्तम्’देशतः कालतश्चैव गुणतश्च त्रिधा ततिः ।&lt;br&gt;&#xA;सा समस्ता हरेरेव न ह्यन्ये पूर्णसद्गुणाः’ इति ।&lt;br&gt;&#xA;पक्षान्तरमन्वाचिनोतिसदेति ।&lt;br&gt;&#xA;पूर्वेणैव सम्बन्धः ।&lt;br&gt;&#xA;तथाच कालक्षणेषु देशतो ऽनन्तेष्वपि नातिव्याप्तिरिति ।&lt;br&gt;&#xA;&lt;em&gt;७,३८२फ़्.&lt;/em&gt;&lt;br&gt;&#xA;परमाणावपि परिमाणापकर्षतारतम्यविश्रान्तिर्नास्तीत्युक्तम् ।&lt;br&gt;&#xA;तदसत् ।&lt;br&gt;&#xA;परिमाणस्य द्रव्याश्रयत्वात् ।&lt;br&gt;&#xA;परमाणुतो ऽप्यपकृष्टपरिमाणाश्रयस्य द्रव्यस्याभावात् ।&lt;br&gt;&#xA;मैवम् ।&lt;br&gt;&#xA;परमाणुभागानां सत्त्वात् ।&lt;br&gt;&#xA;नच तेषु विश्रान्तिः ।&lt;br&gt;&#xA;तेषामपि (भागसत्त्वात्) सभागत्वात् ।&lt;br&gt;&#xA;अविश्रान्तभागपरम्परा कुतः सिद्धेत्यतः साक्षिणेति वक्तुं साक्षी नाम प्रमाणमेव नास्तीति वदतो बाधकं तावदाहयदीति ।&lt;br&gt;&#xA;&lt;em&gt;७,३८३&lt;/em&gt;&lt;br&gt;&#xA;यदि साक्षी स्वयम्भातो न मानं केन गम्यते ।&lt;br&gt;&#xA;अक्षजादेश्च मानत्वम् &amp;hellip; । मनुव्_२,२.८०अच् ।&lt;br&gt;&#xA;न्यायसुधा-&lt;br&gt;&#xA;साक्षी नाम मानं यदि नेष्यते तदाक्षजादेर्ज्ञानस्य मानत्वम् ।&lt;br&gt;&#xA;चशब्दाद्बहिः कालाकाशादिकमन्तःसुखादिकं च केन प्रमाणेन गम्यते ।&lt;br&gt;&#xA;न केनापि ।&lt;br&gt;&#xA;तद्ग्राहकस्य प्रमाणान्तरस्य अभावात् ।&lt;br&gt;&#xA;नच तन्मा भूदिति वाच्यम् ।&lt;br&gt;&#xA;तद्वयवहारविलयप्रसङ्गादिति ।&lt;br&gt;&#xA;नन्वस्तु साक्षिणमनङ्गीकुर्वाणस्येदं बाधकम् ।&lt;br&gt;&#xA;साधकं (तु) किमित्यत आहस्वयम्भात इति ।&lt;br&gt;&#xA;यस्तु स्वयं प्रकाशमाने ऽपि साक्षिणि विप्रतिपद्यते सो ऽक्षजादेर्मानत्वं सप्रमाणकं वस्तुत्वाद्घटवदिति प्रसङ्गसूचितेनानुमानेन बोधनीयः ।&lt;br&gt;&#xA;प्रसक्तप्रतिषेधश्च वक्ष्यमाणन्यायेन भविष्यति ।&lt;br&gt;&#xA;धमिर्ग्राहकप्रमाणेनैव सिद्धेर्न तत्प्रामाण्ये पृथक् प्रमाणं वक्तव्यम् ।&lt;br&gt;&#xA;अत एव मानमित्युक्तम् ।&lt;br&gt;&#xA;&lt;em&gt;७,३८५&lt;/em&gt;&lt;br&gt;&#xA;न साक्षिणो ऽनभ्युपगमे ऽप्यक्षजादिज्ञानप्रामाण्यमप्रामाणिकं प्रसज्यते ।&lt;br&gt;&#xA;प्रवृत्तिसामर्थ्येन तज्जातीयत्वेन वानुमानेन तत्सिद्धेरित्यत आहअनवस्थेति ।&lt;br&gt;&#xA;&amp;hellip; अनवस्थाथवा भवेत् । मनुव्_२,२.८०द् ।&lt;br&gt;&#xA;न्यायसुधा-&lt;br&gt;&#xA;अन्यथा साक्षीतरप्रमाणवेद्यत्वाङ्गीकारे ।&lt;br&gt;&#xA;तर्हि साक्षिप्रामाण्यमप्यन्येन ग्राह्यमित्यनवस्थैवेति चेन्न ।&lt;br&gt;&#xA;तस्य स्वप्रकाशत्वादिति ।&lt;br&gt;&#xA;तदिदमुक्तं स्वयम्भात इति ।&lt;br&gt;&#xA;&lt;em&gt;७,३८६&lt;/em&gt;&lt;br&gt;&#xA;किमतो यद्येवं साक्षी नाम प्रमाणमस्तीत्यत आहअत इति ।&lt;br&gt;&#xA;अतः सर्वपदार्थानां भागाः सन्त्येव सर्वदा ।&lt;br&gt;&#xA;सर्वदिक्ष्वपि सम्बन्धाद् &amp;hellip; । मनुव्_२,२.८१अच् ।&lt;br&gt;&#xA;न्यायसुधा-&lt;br&gt;&#xA;साक्षित इत्यर्थः ।&lt;br&gt;&#xA;सर्वपदार्थानां परमाणोस्तद्भागानां चेत्यर्थः ।&lt;br&gt;&#xA;सन्त्येव इति सिद्धमिति शेषः ।&lt;br&gt;&#xA;यद्वा सर्वपदार्थानामित्यनेनानुमानमपि सूचयति ।&lt;br&gt;&#xA;परमाणुः सभागः पदार्थत्वाद्घटवत् इति ।&lt;br&gt;&#xA;नचाश्रयासिद्धिर्धर्मिग्राहकविरोधो वा ।&lt;br&gt;&#xA;साक्षिणा परमाणुसिद्धेरुक्तत्वात् ।&lt;br&gt;&#xA;तेन च सभागतयैव सिद्धेः ।&lt;br&gt;&#xA;न चैवमनुमानवैयर्थ्यम् ।&lt;br&gt;&#xA;प्रमाणसम्प्लवाङ्गीकारात् ।&lt;br&gt;&#xA;सभागत्वमात्रे विप्रतिपन्नं प्रति सार्थक्याच्च ।&lt;br&gt;&#xA;अनुमानान्तरमाहसर्वदेति ।&lt;br&gt;&#xA;युगपदित्यर्थः ।&lt;br&gt;&#xA;सर्वदिक्षु स्थितैर्द्रव्यैः सम्बन्धात्संयोगादपि भागाः सन्तीत्यवगम्यते ।&lt;br&gt;&#xA;यद्यपि सभागत्वमात्रसाधने संयोगित्वमात्रं प्रयोजकम् ।&lt;br&gt;&#xA;गगनादीनामपि भागाङ्गीकारेण व्यभिचाराभवात् ।&lt;br&gt;&#xA;तथापि बहुभागसाधनाय विशेषणोपादानम् ।&lt;br&gt;&#xA;तथाहि ।&lt;br&gt;&#xA;परमाणुर्दशभागवान्युगपद्दशमूर्तसंयोगित्वात् (प)घटवदिति ।&lt;br&gt;&#xA;&lt;em&gt;७,३९०&lt;/em&gt;&lt;br&gt;&#xA;ननु द्रव्यत्वेनैवालं किं संयोगित्वेन ।&lt;br&gt;&#xA;(हेतूच्छित्तिरूप) विपक्षे बाधकसूचनार्थमिति ब्रूमः ।&lt;br&gt;&#xA;तथाहि ।&lt;br&gt;&#xA;अस्ति तावत्परमाणोः परमाण्वन्तरसंयोगः ।&lt;br&gt;&#xA;अन्यथा द्वयणुकाद्यारम्भानुपपत्तेः ।&lt;br&gt;&#xA;न चैकेनैवेति नियमः ।&lt;br&gt;&#xA;कारणाकारणसंयोगजसंयोगप्रक्रियायामेकैकस्य परमाणोः सजातीयविजातीयपरमाणुद्वयेन युगपत्संयोगस्योररीकृतत्वात् ।&lt;br&gt;&#xA;पाषाणादिमध्यवर्तिनः परमाणोः परितो ऽस्थितैः परमाणुभिः संयोगाभावाद्यनुपपत्तेश्च ।&lt;br&gt;&#xA;नच मूर्तानां युगपदेकदेशावस्थानं सम्भवति ।&lt;br&gt;&#xA;प्रदेशवर्तिनश्च संयोगाः ।&lt;br&gt;&#xA;साक्षिसिद्धत्वात् ।&lt;br&gt;&#xA;घटादौ तद्दर्शनेन च परमाणौ(णावप्य०तदनुमानाच्च ।&lt;br&gt;&#xA;तथाच यदि परमाणुरनेकांशो न स्यात्, तदा युगपदनेकैर्न संयुज्यतेति ।&lt;br&gt;&#xA;ननु संयोगस्य प्रदेशवृत्तित्वं नाम स्वात्यन्ताभावसमानदेशत्वमेव ।&lt;br&gt;&#xA;नतु घटसंयोगो घटावयवे वर्तत इति ।&lt;br&gt;&#xA;तत्कथं भागाभावे संयोगानुपपत्तिरिति ।&lt;br&gt;&#xA;मैवम् ।&lt;br&gt;&#xA;प्रत्यक्षादिसिद्धस्य अवयवृत्तित्वस्य परित्यागेनाप्रामाणिकव्याहताङ्गीकारस्यानुचितत्वात् ।&lt;br&gt;&#xA;वक्ष्यते चैतत् ।&lt;br&gt;&#xA;&lt;em&gt;७,३९९&lt;/em&gt;&lt;br&gt;&#xA;ननु परमाणुः सावयव इति स्वव्याघातस्य मुख्यमुदाहरणम् ।&lt;br&gt;&#xA;यो हि सर्वतः अपकृष्टो यतः परमाणुर्नास्ति तं परमाणुमाचते ।&lt;br&gt;&#xA;तस्य सावयवत्वे ऽवयविनो ऽवयवानामपकृष्टपरिमाणत्वावश्यम्भावात्कथं न व्याहतिरित्यत आहअविभाग इति ।&lt;br&gt;&#xA;&amp;hellip; अविभागः पराणुता । मनुव्_२,२.८१द् ।&lt;br&gt;&#xA;न्यायसुधा-&lt;br&gt;&#xA;स्यादयं विरोधो यदीदं परमाणुपदप्रवृत्तिनिमित्तं स्यात् ।&lt;br&gt;&#xA;नचैवम् ।&lt;br&gt;&#xA;सावयवतया साक्षिसिद्धे तदसम्भवात् ।&lt;br&gt;&#xA;किन्तु अविभागः पराणुता परमाणुशब्दप्रवृत्तिनिमित्तम् ।&lt;br&gt;&#xA;तथाच कुतो व्याघात इति ।&lt;br&gt;&#xA;नन्वविभाग इति कथमिदं विज्ञायते ।&lt;br&gt;&#xA;सर्वथा विभागलक्षणगुणाभाव इति चेन्न ।&lt;br&gt;&#xA;गुणादेरपि परमाणुत्वप्रसङ्गात् ।&lt;br&gt;&#xA;द्रव्यत्वे सतीति विशेषणाददोष इति चेन्न ।&lt;br&gt;&#xA;असम्भवात् ।&lt;br&gt;&#xA;यत्किञ्चिद्विभागाभावाभिप्राये मेरुमन्दरयोरप्यणुत्वप्रसङ्गात् ।&lt;br&gt;&#xA;अवयवविभागाभावो ऽभिमत इति चेन्न ।&lt;br&gt;&#xA;मैवम् ।&lt;br&gt;&#xA;यस्य विभिन्नावयवेषु सत्स्वपि तेषां विभागो न कदापि भवितुमर्हति स परमाणुरिति व्याख्यानात् ।&lt;br&gt;&#xA;एतेनावयवपरम्परावि(श्रान्त्यभा)श्रमाभावे ऽनवस्थेत्यपि परास्तम् ।&lt;br&gt;&#xA;मूलक्षयाभावस्य सूचितत्वात् ।&lt;br&gt;&#xA;&lt;em&gt;७,४०७&lt;/em&gt;&lt;br&gt;&#xA;यद्वा विभिद्यते विभज्यते इति विभागः ।&lt;br&gt;&#xA;तदभावः परमाणुतेति ।&lt;br&gt;&#xA;यतः स्वावयवं विना स्वतन्त्रमनवयवरूपमपकृष्टपरिमाणं (वस्तु)नास्ति स परमाणुरिति यावत् ।&lt;br&gt;&#xA;&lt;em&gt;७,४१३&lt;/em&gt;&lt;br&gt;&#xA;नन्वेवमवयवपरम्पराविश्रान्त्यभावे ऽनन्तावयवारब्धत्वाविशेषात्सर्षपमहीधरयोः परिमाणाविशेषः स्यात् ।&lt;br&gt;&#xA;नच कारणसङ्खयाविशेषे ऽपि तत्परिमाणप्रचयविशेषात्सर्षपमहीधरयोः परिमाणविशेष इति वाच्यम् ।&lt;br&gt;&#xA;अवयवानन्त्यसाम्ये तयोरप्यनुपपत्तेरिति ।&lt;br&gt;&#xA;उच्यते ।&lt;br&gt;&#xA;किमयं प्रसङ्गः, उतानुमानम् ।&lt;br&gt;&#xA;आद्ये ह्ययमर्थः ।&lt;br&gt;&#xA;यदि सर्षपमहीधरावविश्रान्तावयवपरस्परौ स्यातां तदा अनन्तावयवारब्धौ प्रसज्येयातात् ।&lt;br&gt;&#xA;तथाच समपरिमाणौ भवेतामिति ।&lt;br&gt;&#xA;तत्रोभयत्रापि व्याप्त्यभावः ।&lt;br&gt;&#xA;यदविश्रान्तावयवपरस्परं तदनन्तावयवारब्धम् ।&lt;br&gt;&#xA;यच्चैवं तत्तुल्यपरिमाणमिति ।&lt;br&gt;&#xA;किन्नाम भवतोपलब्धम् ।&lt;br&gt;&#xA;किञ्चावयवपरम्पराविश्रान्त्यभाव ते सर्वे ऽपि सम्भूयानन्ताः स्युः ।&lt;br&gt;&#xA;सषर्पमहीधरारम्भकाणामानन्त्यं तु कुतः ।&lt;br&gt;&#xA;अत एव द्वितीयप्रसङ्गस्यापादकासिद्धिः ।&lt;br&gt;&#xA;एतेनावयवपरम्पराविश्रान्त्यभावे समसङ्खयावयवारब्धत्वं ततश्चावयवपरिमाणादिविशेषाभावे परिमाणाविशेषः स्यादितीत्यपि परास्तम् ।&lt;br&gt;&#xA;व्याप्त्यसिद्धेः ।&lt;br&gt;&#xA;समसङ्खयावयवारब्धत्वासिद्धेश्च ।&lt;br&gt;&#xA;द्वितीये त्विदमुक्तं स्यात् ।&lt;br&gt;&#xA;सर्षपमहीधरौ नानन्तावयवारब्धौ विसदृशपरिमाणत्वात् ।&lt;br&gt;&#xA;विमतौ नाविश्रान्तावयवपरम्परौ अनन्तावयवानारब्धत्वादिति ।&lt;br&gt;&#xA;आद्ये सिद्धसाधनम् ।&lt;br&gt;&#xA;नहि सर्षपादेरवयवपरम्पराविश्रान्त्यभावादिनानन्तावयवारब्धत्वमङ्गीकृतम् ।&lt;br&gt;&#xA;किन्तु सम्भूतानामनन्तत्वम् ।&lt;br&gt;&#xA;तदभावसाधने मां प्रति दृष्टान्ताभावः ।&lt;br&gt;&#xA;गुणादौ साधनाभावात् ।&lt;br&gt;&#xA;द्वितीयस्य त्वप्रयोजकतेति ।&lt;br&gt;&#xA;&lt;em&gt;७,४१७&lt;/em&gt;&lt;br&gt;&#xA;स्यादेतत् ।&lt;br&gt;&#xA;सर्षपावयवपरम्पराया निरवधिकत्वे मूर्तानां समानदेशत्वानुपपत्तौ सर्षपावयवैर्जगति व्याप्ते विश्वव्यापी सर्षपः स्यादिति महीधरस्यानवकाश&lt;br&gt;&#xA;एवेत्यापादनार्थं इति चेन्न ।&lt;br&gt;&#xA;पार्थिवपरमाणूनामनन्तत्वे ऽपिस मूर्तान्तरावकाशदर्शनात् ।&lt;br&gt;&#xA;सर्षपो यावन्तं देशमवष्टभ्य वर्तमानो दृश्यते तावत्येवानवधिकाया अपि तदवयवपरम्पराया अवस्थानाच्च ।&lt;br&gt;&#xA;अत एव हि आकाशादीनामप्यनवधिकमंशपरम्परामुपेत्य तत्र परिमाणापकर्षानन्त्यमुपपादितम् ।&lt;br&gt;&#xA;&lt;em&gt;७,४१८&lt;/em&gt;&lt;br&gt;&#xA;ननु मा भूत्साक्षात्सर्षपमहीधरारम्भकाणां समसङ्खयत्वम् , तथाप्यवयवपरम्पराया विश्रान्त्यभावे सम्भूतावयवानां&lt;br&gt;&#xA;समसङ्खयत्वात्परिमाणभेदो न स्यादि(त्युच्यत इति)ति चेन्न ।&lt;br&gt;&#xA;आनन्त्ये ऽपि तारतम्यसम्भवात् ।&lt;br&gt;&#xA;अनन्ता हि पार्थिवपरमाणवो ऽनन्ताश्चान्त्यविशेषाः ।&lt;br&gt;&#xA;नच ते समसङ्खयाः ।&lt;br&gt;&#xA;तथा सत्याप्यपरमाणुषु तदभावापातात् ।&lt;br&gt;&#xA;तथा सर्वकल्पेषु संसारिणो ऽनन्ताः ।&lt;br&gt;&#xA;तथाप्यपवर्गवशात्तारतम्यमुपेयमेव ।&lt;br&gt;&#xA;एवमनेकमुदाहरणमिति ।&lt;br&gt;&#xA;&lt;em&gt;७,४२१&lt;/em&gt;&lt;br&gt;&#xA;यदेतत्सूत्रकृता परिमाणासमवायिकारणविषये दूषणमुक्तम् ।&lt;br&gt;&#xA;तदुपलक्षणमात्रम् ।&lt;br&gt;&#xA;अन्यत्राप्यसमवायिकारणे स्वयं दूषणान्यूहनीयानीत्याशयवान्द्रव्यासमवायिकारणसंयोगविषये अन्यथाप्रतिपत्तिं निराकरोतितत्संयोगादिति ।&lt;br&gt;&#xA;तत्संयोगादनियतात् पदार्थानां जनिर्भवेत् । मनुव्_२,२.८२अब् ।&lt;br&gt;&#xA;न्यायसुधा-&lt;br&gt;&#xA;अवयवसंयोगो द्रव्यासमवायिकारणमिति वदन्तो ऽपि वैशेषिकादयः परमाणुकार्योत्पत्तौ द्वयोरेव सजातीययोरेव परमाण्वोरेव&lt;br&gt;&#xA;संयोग(स्यासमवायिका)स्य कारणत्वमित्याद्यचक्षते ।&lt;br&gt;&#xA;तदश्रद्धेयम् किन्नाम तेषां कारणानामनियतादुक्तनियमरहितात्संयोगात्पदार्थानां द्रव्याणां जनिर्भवेत् ।&lt;br&gt;&#xA;किञ्चित्कार्यं द्वयोः परमाण्वोः संयोगादुपजायते ।&lt;br&gt;&#xA;तद्द्वयणुकमुच्यते ।&lt;br&gt;&#xA;कदाचित् त्रयाणां तत्त्र्यणुकं चतुर्भिः परमाणुभिरारब्धं च(तच्च)तुरुणुकम् ।&lt;br&gt;&#xA;एवमन्यदपि ।&lt;br&gt;&#xA;तथा किञ्चित्सजातीययोः परमाण्वोः संयोगात्किञ्चिद्विजातीययोः ।&lt;br&gt;&#xA;एवं किञ्चित्परमाण्वोरेव संयोगात्किञ्चित्परमाणुद्वयणुकयोरित्यादि ।&lt;br&gt;&#xA;एवं द्वयणुककार्योत्पत्तशवप्यनियमो द्रष्टव्यः ।&lt;br&gt;&#xA;&lt;em&gt;७,४२२&lt;/em&gt;&lt;br&gt;&#xA;कुत इति चेत् उक्तनियमे प्रमाणाभावादित्याहद्वयोरेवेति ।&lt;br&gt;&#xA;द्वयोरेव तु संयोग इति केनावसीयते । मनुव्_२,२.८२च्द् ।&lt;br&gt;&#xA;न्यायसुधा-&lt;br&gt;&#xA;तुशब्दो विशेषार्थः ।&lt;br&gt;&#xA;तेन सजातीययोः परमाण्वोरिति नियमो लभ्यते ।&lt;br&gt;&#xA;संयोगः आदिकार्यस्यासमवायिकारणमिति शेषः ।&lt;br&gt;&#xA;केन प्रमाणेनेत्याक्षेपे ।&lt;br&gt;&#xA;उपलक्षणमेतत् ।&lt;br&gt;&#xA;त्रयाणामेव द्वयणुकानामित्यपि द्रष्टव्यम् ।&lt;br&gt;&#xA;ननु सावयवस्यानेकसंयोगः सम्भवति ।&lt;br&gt;&#xA;परमाणुस्तु निरवयव इति द्वयोरेवेति नियमसिद्धिरित्युक्तोत्तरम् ।&lt;br&gt;&#xA;निरवयवत्वे द्वयोरपि संयोगो न सम्भवति ।&lt;br&gt;&#xA;संयोगस्यांशवृत्तित्वात् ।&lt;br&gt;&#xA;&lt;em&gt;७,४२३&lt;/em&gt;&lt;br&gt;&#xA;ननु सजातीयसंयोग एवारम्भक इति नियमो न निष्प्रमाणकः ।&lt;br&gt;&#xA;परमाणुकार्ये गन्धाद्युत्पत्तेरेव तत्र प्रमाणत्वात् ।&lt;br&gt;&#xA;तथा हि ।&lt;br&gt;&#xA;पार्थिवाप्यपरमाणुभ्यां यद्येकं कार्यमुत्पद्यते तदा तदगन्धमस्नेहमापद्येत ।&lt;br&gt;&#xA;पार्थिवतैजसाभ्यामुत्पन्नमगन्धरूपमुत्पद्येत ।&lt;br&gt;&#xA;एकस्य गन्धादेरनारम्भकत्वात् ।&lt;br&gt;&#xA;अतो गन्धाद्युत्पत्त्यैव सजातीयसंयोगस्यारम्भकत्वसिद्धिरित्यत आहकारणस्येति ।&lt;br&gt;&#xA;कारणस्य गुणास्तेन भवेयुः कार्यगा अपि । मनुव्_२,२.८३अब् ।&lt;br&gt;&#xA;न्यायसुधा-&lt;br&gt;&#xA;तेनेति ।&lt;br&gt;&#xA;द्वयोरेवेति नियमाभावेनेत्यर्थः ।&lt;br&gt;&#xA;स्यादेतद्विजातीयारम्भकत्वे बाधकम् ।&lt;br&gt;&#xA;यदि द्वयोरेव परमाण्वोः संयोगः कार्यारम्भक इति नियमः प्रमाणवान्स्यात् ।&lt;br&gt;&#xA;न चैवम् ।&lt;br&gt;&#xA;तथाच बहूनां परमाणूनां विजातीयानां संयोगातकार्यारम्भे कारणगता गन्धादयो गुणाः (सद्वितीयाः) सजातीयाः सन्तः (कार्यगाः)&lt;br&gt;&#xA;कार्यगतगन्धाद्यारम्भका अपि भवेयुः, को दोषः ।&lt;br&gt;&#xA;&lt;em&gt;७,४३०&lt;/em&gt;&lt;br&gt;&#xA;नन्वनियमवादिना द्वयसंयोगस्यारम्भकत्वं तावदिष्यते ।&lt;br&gt;&#xA;तत्र विजातीययोरारम्भकत्वे कार्ये गन्धाद्यनुत्पत्तिः प्रसज्यत इति चेन्न ।&lt;br&gt;&#xA;एकैकस्यापि गन्धादेरारम्भकत्वे बाधकाभावात् ।&lt;br&gt;&#xA;अपेक्षणीयान्तराभावात्सन्तोत्पत्तिप्रसङ्गो बाधक इति चेन्न ।&lt;br&gt;&#xA;कार्यद्रव्योत्पत्तेरपेक्षणीयत्वात् ।&lt;br&gt;&#xA;समवायिकारणाभावे कार्यानुत्पादात् ।&lt;br&gt;&#xA;अन्यथानेकगन्धाद्यभ्युपगमे ऽपि समानो दोषः ।&lt;br&gt;&#xA;एतच्च परमतरीत्योक्तम् ।&lt;br&gt;&#xA;वस्तुतस्तु यतः कारणान्येव कार्याकारेणोत्पद्यन्ते तेन कारणगुणा एव कार्यगा भवेयुः ।&lt;br&gt;&#xA;ततश्च विजातीयारम्भकत्वे को दोषः ।&lt;br&gt;&#xA;एवं तर्हि पृथिवीत्वादिजातिसङ्करः स्यादिति चेत् ।&lt;br&gt;&#xA;ततः किम् ।&lt;br&gt;&#xA;व्यवहारविलोपः स्यादिति चेन्न ।&lt;br&gt;&#xA;‘वैशेष्यात्तु तद्वादे’ इति परिहरिष्यमाणत्वात् ।&lt;br&gt;&#xA;तथापि सम्प्रतिपन्नसजातीयारब्ध(कार्य)दृष्टान्तेन विप्रतिपन्नानामपि सजातीयारब्धत्वमनुमास्यत इति चेन्न ।&lt;br&gt;&#xA;विजातीयारम्भकत्वस्य साक्ष्यादिप्रमाणसिद्धत्वेन बाधात् ।&lt;br&gt;&#xA;&lt;em&gt;७,४३२&lt;/em&gt;&lt;br&gt;&#xA;स्यादेतत् ।&lt;br&gt;&#xA;यदि बहूनां परमाणूनां संयोगस्यारम्भकत्वं स्यात् ।&lt;br&gt;&#xA;नचैवम् ।&lt;br&gt;&#xA;आरम्भकसङ्खयापकर्षतारतम्यं क्वचिद्विश्रान्तम् ।&lt;br&gt;&#xA;तारतम्यत्वात् परिमाणतारतम्यादित्यनुमानेनारम्भकसङ्खयापकर्षस्य क्वचिद्विश्रान्तिसिद्धावेकस्यारम्भकत्वे&lt;br&gt;&#xA;सन्ततोत्पत्त्यादिप्रसङ्गात्त्र्यादिकल्पने गौरवाद् द्वयोरेव परमाण्वोः संयोगो द्रव्यारम्भक इति नियमसिद्धेरित्यत आहतारतम्येति ।&lt;br&gt;&#xA;तारतम्येन सर्वे ऽपि महान्तश्चाणवो यतः । मनुव्_२,२.८३च्द् ।&lt;br&gt;&#xA;&lt;em&gt;७,४३२फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;यतः कारणात्तारतम्येन सर्वे ऽप्यर्था महान्तश्चाणवश्च समथिर्ताः ततः परिमाणतारतम्यवदिति दृष्टान्तस्य साध्यविकलत्वात् द्वयोरेव तु संयोग&lt;br&gt;&#xA;इत्रत केनावसीयत इति सम्बन्धः ।&lt;br&gt;&#xA;किञ्चानेनैव न्यायेन द्वयणुकद्वयसंयोगस्याप्यारम्भकत्वं किं नेष्यते ।&lt;br&gt;&#xA;बहुत्वाभावे कार्यमहत्त्वानुपपत्तिप्रसङ्गादिति चेन्न ।&lt;br&gt;&#xA;यतस्तारतम्येन सर्वे ऽपि महान्तश्चाणवश्च समर्थिताः तेन द्वयणुकमहत्त्वात्तदुत्पत्त्युपपत्तेः ।&lt;br&gt;&#xA;परमाणुद्वयारब्धकार्यदृष्टान्तेन सर्वत्रानुमाने त्वतिप्रसङ्ग इति ।&lt;br&gt;&#xA;&lt;em&gt;७,४३४फ़्.&lt;/em&gt;&lt;br&gt;&#xA;अस्त्वेवमुक्तनियमेषु प्रमाणाभावस्तथाप्यनियमसृष्टौ किं मानमिति चेत् ।&lt;br&gt;&#xA;साक्षी तावत् ।&lt;br&gt;&#xA;लोष्ठादिकार्याणामनियतसङ्खयैर्विजातीयैविर्सदृशैश्चारम्भदर्शनेनानुमानं च ।&lt;br&gt;&#xA;आगमाश्चात्र बहुलं भवन्ति ।&lt;br&gt;&#xA;तद्दर्शनं भ्रान्तिरिति चेत् ।&lt;br&gt;&#xA;किं नियमग्राहकप्रमाणविरोधादेवमुच्यते ।&lt;br&gt;&#xA;उत केवलया वैशेषिकादिकल्पनया विरोधात् ।&lt;br&gt;&#xA;&lt;em&gt;७,४३५&lt;/em&gt;&lt;br&gt;&#xA;आद्यं दूषयतिनचेति ।&lt;br&gt;&#xA;नच तत्प्रोक्तसृष्टौ तु मानं &amp;hellip; । मनुव्_२,२.८४अब् ।&lt;br&gt;&#xA;न्यायसुधा-&lt;br&gt;&#xA;सजातीयाभ्यामेव द्वाभ्यामेव परमाणुभ्यामेवेत्यादिनियमवत्यां तत्प्रोक्तसृष्टौ तु मानं नास्ति तत् साक्ष्यादिसिद्धस्यास्मदभिमतसृष्टिप्रकारस्य&lt;br&gt;&#xA;बाधकं स्यात् ।&lt;br&gt;&#xA;तथाचोक्तम् (प्राक्) ।&lt;br&gt;&#xA;द्वितीयं दूषयतिकेवलेति ।&lt;br&gt;&#xA;&amp;hellip; केवलकल्पना ।&lt;br&gt;&#xA;कथं साक्षिमितस्यास्य शक्नुयाद् वारणे क्वचित् । मनुव्_२,२.८४ब्द् ।&lt;br&gt;&#xA;न्यायसुधा-&lt;br&gt;&#xA;निर्मूलेत्यर्थः ।&lt;br&gt;&#xA;साक्षीत्युपलक्षणम् ।&lt;br&gt;&#xA;अस्य अनियमारम्भस्य ।&lt;br&gt;&#xA;कल्पनामात्रस्य प्रामाणिकनिवारकत्वे ऽतिप्रस(ङ्ग इति)ङ्गादिति भावः ।&lt;br&gt;&#xA;&lt;em&gt;७,४३७&lt;/em&gt;&lt;br&gt;&#xA;अत्र तत्प्रोक्तसृष्टाविति सामान्यतो वदतान्यदपि तत्कल्पितमप्रामाणिकमिति सूचितम् ।&lt;br&gt;&#xA;तथाहि’प्रकृतेमर्हान्महतो ऽहङ्कारो ऽहङ्कारात्क्रमेणाकाशादीनि महाभूतानि’ इत्येतां श्रुत्यादिप्रसिद्धां प्रक्रियामपहाय वाय्वादीनां&lt;br&gt;&#xA;चतुर्णामन्योन्यानपेक्षैव सृष्टिर्व्युत्क्रमेण चाभिहिता ।&lt;br&gt;&#xA;विनैव बाधकेन’आकाशाद्वायुर्वायोरग्निः’ इत्यादिपञ्चमी भाक्ती स्वीकृता ।&lt;br&gt;&#xA;अत्यन्तासत एव च जनिरङ्गीकृता ।&lt;br&gt;&#xA;सर्वापि सृष्टिः समवाय्यादिकारणत्रयाधीनाभ्युपगता ।&lt;br&gt;&#xA;तत्र समवायिकारणं समवायाप्रामाणिकत्वस्य वक्ष्यमाणत्वादयुक्तम् ।&lt;br&gt;&#xA;अत एवासमवायिकारणमपि ।&lt;br&gt;&#xA;तदधीननिरूपणत्वाच्च तल्लक्षणस्य ।&lt;br&gt;&#xA;समवायिनिमित्तयोरतिव्याप्तेश्च ।&lt;br&gt;&#xA;तथाहि ।&lt;br&gt;&#xA;तन्तुपटयोः उत्पन्नस्य द्वित्वस्य पटः समवायिकारणम् ।&lt;br&gt;&#xA;स च द्वित्वसमवायिकारणे तन्तौ समवेतत्वात् समवायिकारणप्रत्यासन्नः ।&lt;br&gt;&#xA;समवायिकारणतयावधृतसामर्थ्यश्च ।&lt;br&gt;&#xA;शरीरात्मनोरुत्पन्नस्य द्वित्वस्यापेक्षाबुद्धिर्निमित्तम् ।&lt;br&gt;&#xA;सा च द्वित्वसमवायिकारणात्समवेतत्वान्निमित्तत्वाच्चोक्तलक्षणसम्पन्ना ।&lt;br&gt;&#xA;समवायिकारणप्रत्यासन्नतया सामर्थ्यावधारणमभि(हि)मतम् ।&lt;br&gt;&#xA;नच तथा प्रकृत इति चेत् ।&lt;br&gt;&#xA;तथापि व्याप्यबुद्धेर्व्यापकबुद्धिं प्रति विषयबुद्धेर्धर्माधर्मयोश्च सुखदुःखे प्रत्यसमवायिकारणत्वापत्तेः ।&lt;br&gt;&#xA;नह्यन्यगतं व्याप्यबुद्धयाद्यन्यगतस्य व्यापकबुद्धयादेर्निमित्तं भवति ।&lt;br&gt;&#xA;आत्मनि प्रदेशभेदान्नेति चेन्न ।&lt;br&gt;&#xA;आद्यादिशब्दानां द्वितीयादिशब्दसमवायिकारणत्वाभावापत्तेः ।&lt;br&gt;&#xA;एकाकाशगतत्वेन तत्सम्भवे प्रकृते ऽपि समानम् ।&lt;br&gt;&#xA;&lt;em&gt;७,४४०&lt;/em&gt;&lt;br&gt;&#xA;एवमन्यत्राप्यतिव्याप्तिरूहनीया ।&lt;br&gt;&#xA;सङ्केतो ऽयमाचार्यस्य ।&lt;br&gt;&#xA;अतो नातीवात्र निर्बन्धः करणीय इति चेत् ।&lt;br&gt;&#xA;एवं तर्हि निमूलैवेयं प्रक्रियेति सिद्धमेव ।&lt;br&gt;&#xA;&lt;em&gt;७,४४७&lt;/em&gt;&lt;br&gt;&#xA;पाकजप्रक्रियां चाप्रामाणिकमङ्गीकुर्वन्ति ।&lt;br&gt;&#xA;त(त्र)च्च वक्ष्यत इत्यलम् ।&lt;br&gt;&#xA;&lt;em&gt;७,४४८&lt;/em&gt;&lt;br&gt;&#xA;ननु परमाणुद्वयणुके एव तावन्न साक्षिसिद्धे कुतस्तदीयारम्भप्रकारः ।&lt;br&gt;&#xA;तत्कथमुक्तं साक्षिमितस्येति ।&lt;br&gt;&#xA;तत्राहयदीति ।&lt;br&gt;&#xA;यदि साक्षिमितं नैतन् &amp;hellip; । मनुव्_२,२.८५अ ।&lt;br&gt;&#xA;न्यायसुधा-&lt;br&gt;&#xA;एतदिति ।&lt;br&gt;&#xA;परमाण्वादिकम् ।&lt;br&gt;&#xA;तर्हि तदप्रामाणिकमेवापद्यत इति शेषः ।&lt;br&gt;&#xA;स्यादेतत् ।&lt;br&gt;&#xA;यद्यपि महत्त्वाभावान्न परमाण्वादिकं चक्षुरादेर्गोचरः ।&lt;br&gt;&#xA;बहिस्स्वातन्त्र्यान्मनसो ऽपि ।&lt;br&gt;&#xA;आगमादि तु नानुमानाद्भिद्यते ।&lt;br&gt;&#xA;भेदे ऽप्यतीन्द्रिये सङ्केतानुपपत्तेर्नागमस्य विषयः ।&lt;br&gt;&#xA;तथाप्यनुमानं तत्र (प्रमाणं) भविष्यति ।&lt;br&gt;&#xA;तत्कथं परमाण्वादेः साक्षिवेद्यत्वाभावे ऽप्रामाणिकत्वापत्तिरित्यत आहनेति ।&lt;br&gt;&#xA;&amp;hellip; नानुमा तत्र वर्तते । मनुव्_२,२.८५ब् ।&lt;br&gt;&#xA;न्यायसुधा-&lt;br&gt;&#xA;कथमिति चेत् ।&lt;br&gt;&#xA;किं परमाण्वादिकमेव पक्षीकृत्य तत्साध्यते ।&lt;br&gt;&#xA;उतान्यत् ।&lt;br&gt;&#xA;&lt;em&gt;७,४५१&lt;/em&gt;&lt;br&gt;&#xA;आद्ये तत्प्रमाणान्तरतः सिद्धं न वा ।&lt;br&gt;&#xA;पक्षद्वये दोषमाहपक्षीकर्तुमिति ।&lt;br&gt;&#xA;पक्षीकर्तुमशक्यत्वात् कुत एवानुमा भवेत् । मनुव्_२,२.८५च्द् ।&lt;br&gt;&#xA;न्यायसुधा-&lt;br&gt;&#xA;सिद्धत्वे पक्षलक्षणाभावादसिद्धत्वे न्यायाविषयत्वात्परमाण्वादेः पक्षीकर्तुमशक्यत्वात् तत्पक्षीकारेणानुमा दूरनिरस्तेति ।&lt;br&gt;&#xA;ननु पक्षीकरणासम्भवे कथमनुमानानुपपत्तिरित्यत आहयत्रेति ।&lt;br&gt;&#xA;यत्र नास्ति पदन्यासः कस्तं विषयमाप्नुयात् । मनुव्_२,२.८६अब् ।&lt;br&gt;&#xA;न्यायसुधा-&lt;br&gt;&#xA;यथा तथेत्यध्याहर्तव्यम् ।&lt;br&gt;&#xA;यत्र यद्विषये ।&lt;br&gt;&#xA;विषयं देशम् ।&lt;br&gt;&#xA;यथा हि विषयप्राप्तेः पदन्यासः कारणम् ।&lt;br&gt;&#xA;स्थाण्वस्थाणुसंयोगस्यास्थाणुक्रियाहेतु(क)त्वात् ।&lt;br&gt;&#xA;अतः पदन्यासाभावे विषयप्राप्तिरपि नास्ति ।&lt;br&gt;&#xA;तथानुमोत्पत्तौ पक्षीकरणं कारणम् ।&lt;br&gt;&#xA;नहि पर्वतादिर्वा वह्नयादिर्वा अनुमानस्य विषयः ।&lt;br&gt;&#xA;किन्तु तत्सम्बन्धः ।&lt;br&gt;&#xA;नच सम्बन्धिज्ञानेन विना सम्बन्धज्ञानं सम्भवति ।&lt;br&gt;&#xA;अतः पक्षीकरणाभावे नानुमानोत्पत्तिः सम्भवतीति ।&lt;br&gt;&#xA;&lt;em&gt;७,४५२&lt;/em&gt;&lt;br&gt;&#xA;द्वितीयमपि निराकरोतिपक्षीकर्तुमिति ।&lt;br&gt;&#xA;द्वयणुकं हि पक्षीकृत्य परमाणुरनुमातव्यः ।&lt;br&gt;&#xA;कार्यमेवात्र प्रमाणमित्युक्तत्वात् ।&lt;br&gt;&#xA;तच्चेदानीमप्यसिद्धमिति पक्षीकर्तुमशक्यत्वात्कुत एव तत्कारणपरमाण्वनुमा भवेत् ।&lt;br&gt;&#xA;अनुमितं द्वयणुकं पक्षीकृत्य परमाणुरनुमास्यत इति चेन्न ।&lt;br&gt;&#xA;तदपि हि परमाणुं पक्षीकृत्य यदि साध्यते तदोक्त एव दोष इत्याहपक्षीकर्तुमिति ।&lt;br&gt;&#xA;अद्याप्यसिद्धस्य परमाणोः पक्षीकर्तुमशक्यत्वात्कुत एव तत्कायर्द्वयणुकानुमा भवेत् ।&lt;br&gt;&#xA;नन्वणुपरिमाणतारतम्यं क्वचिद्विश्रान्तं परिमाणतारतम्यत्वान्महत्परिमाणतारतम्यवदित्यनुमानेन परमाणुसिद्धिर्भविष्यतीति चेन्न ।&lt;br&gt;&#xA;विकल्पानुपपत्तेः ।&lt;br&gt;&#xA;अणुपरिमाणशब्देन किं परिमाणापकर्षो ऽभिधीयते, किंवा परमाणुपरिमाणम्, यद्वा द्वयणुकपरिमाणम्, यदि वोभयपरिमाणम् ।&lt;br&gt;&#xA;नाद्यः ।&lt;br&gt;&#xA;दूषितत्वात् ।&lt;br&gt;&#xA;उत्तरपक्षत्रयं दूषयतिपक्षीकर्तुमिति ।&lt;br&gt;&#xA;परमाणुद्वयणुकयोरसिद्धौ तत्परिमाणस्याप्यसिद्धेः ।&lt;br&gt;&#xA;एकैकत्र तारतम्यस्याभावाच्चेति भावः ।&lt;br&gt;&#xA;&lt;em&gt;७,४५२फ़्.&lt;/em&gt;&lt;br&gt;&#xA;यदिदं जालसूर्यमरीचिस्थं सर्वतः सूक्ष्मतमं रज उपलभ्यते तत्त्र्यणुकमित्युच्यते ।&lt;br&gt;&#xA;तदिदं महत्, चाक्षुषद्रव्यत्वात्, घटवत् ।&lt;br&gt;&#xA;कार्यं च महत्त्वे सति चाक्षुषत्वात् महत्वे सति क्रियावत्वाद्वा ।&lt;br&gt;&#xA;सावयवं च कार्यद्रव्यत्वात् ।&lt;br&gt;&#xA;तदवयवाश्च द्वयणुकनामानः ।&lt;br&gt;&#xA;ते ऽपि कार्याः सावयवाश्च, महद्द्रव्यारम्भकत्वात् तन्तुवत् ।&lt;br&gt;&#xA;यश्च तदवयवः स एव परमाणुः तदवयवकल्पनायां प्रमाणाभावाद्बाधकसद्भावाच्च ।&lt;br&gt;&#xA;अतो ऽनुमानेनैव परमाणुद्वयणुकसिद्धिरित्यत आहपक्षीकर्तुमिति ।&lt;br&gt;&#xA;प्रत्यक्षस्य त्र्यणुकस्यैव परमाणुत्वसम्भवेन तत्कार्यत्वसावयवत्वसाधानाय पक्षीकर्तुमशक्यत्वात्कुत एव द्वयणुकपरमाण्वोरनुमा भवेत् ।&lt;br&gt;&#xA;&lt;em&gt;७,४५५&lt;/em&gt;&lt;br&gt;&#xA;महत्त्वात्कथमसौ परमाणुरिति चेन्न ।&lt;br&gt;&#xA;महत्त्वासिद्धेः ।&lt;br&gt;&#xA;चाक्षुषद्रव्यत्वात्तत्सिद्धिरिति चेन्न ।&lt;br&gt;&#xA;कस्यचिदमहतो ऽपि चाक्षुषत्वे बाधकाभावात् ।&lt;br&gt;&#xA;महत्त्वं च द्रव्यचाक्षुषतायां कारणमिति चेत् ।&lt;br&gt;&#xA;सत्यम् ।&lt;br&gt;&#xA;क्वचिदन्यदपि कारणं कल्पयिष्यते ।&lt;br&gt;&#xA;गौरवं तथा सति स्यादिति चेन्न ।&lt;br&gt;&#xA;धर्मिकल्पनातो धर्ममात्रकल्पनायाः लघुत्वात् ।&lt;br&gt;&#xA;अस्तु वा महत्त्वम् ।&lt;br&gt;&#xA;तथाप्यणुत्वेन तस्य समावेशे को विरोधः ।&lt;br&gt;&#xA;कार्यत्वसाधनं चाप्रयोजकम् ।&lt;br&gt;&#xA;महतो ऽप्यात्मनः प्रत्यक्षवच्चाक्षुषत्वोपपत्तेः ।&lt;br&gt;&#xA;परममहत्त्वाभावेन क्रियासम्भवाच्च ।&lt;br&gt;&#xA;महत्त्वस्य कारणबहुत्वं कारणमिति चेन्न ।&lt;br&gt;&#xA;नित्यत्वोपपत्तेः ।&lt;br&gt;&#xA;चाक्षुषमहत्त्वान्नेति चेन्न ।&lt;br&gt;&#xA;बाधकाभावात् ।&lt;br&gt;&#xA;अत एव कार्यद्रव्यत्वमसिद्धम् ।&lt;br&gt;&#xA;सन्तु वा तदवयवास्त एव परमाणव इति तेषां पुनरवयवसाधनाय पक्षीकर्तुमशक्यत्वात्कुत एवानुमा भवेत् ।&lt;br&gt;&#xA;ननु महद्द्रव्यारम्भकत्वात्ते ऽपि सावयवा एवेति चेन्न ।&lt;br&gt;&#xA;निरवयवस्य म(हा)हद्द्रव्यारम्भकत्वे बाधकाभावात् ।&lt;br&gt;&#xA;बहुत्वेनैव महत्त्वारम्भोपपत्तेः ।&lt;br&gt;&#xA;द्रव्यारम्भे सावयवत्स्यानुपयोगात् ।&lt;br&gt;&#xA;सन्तु वा द्वयणुकावयवास्ते ऽपि कुतः परमाणवः ।&lt;br&gt;&#xA;महद्द्रव्यारम्भकत्वेन तेषामपि सावयवत्वानुमानात् ।&lt;br&gt;&#xA;अनवस्था बाधिकेति चेन्न ।&lt;br&gt;&#xA;तदवयवानां तदवयवावयवानां वा निरवयवत्वेन तद्विश्रान्तेः ।&lt;br&gt;&#xA;कथं चेयमनवस्था दूषणम् ।&lt;br&gt;&#xA;मेरुसर्षपादीनां समपरिमाणत्वापत्तिस्तु दूषिता ।&lt;br&gt;&#xA;घटादिकार्यानुत्पत्तिरिति चेन्न ।&lt;br&gt;&#xA;सावयवस्यैव नित्यत्वोपपत्तेः ।&lt;br&gt;&#xA;यथोक्तम् ।&lt;br&gt;&#xA;अविभागः प(रणु)रमाणुतेति ।&lt;br&gt;&#xA;&lt;em&gt;७,४६०&lt;/em&gt;&lt;br&gt;&#xA;एवं परमाणुद्वयणुकयोरनुमानतः सिद्धिमपाकृत्य प्रसङ्गादाकाशादिपरिमाणोत्कर्षानन्त्यस्यानुमानिकत्वं न युज्यत इति यदुक्तं&lt;br&gt;&#xA;तत्प्रपञ्चयतिदेशान्तरेति ।&lt;br&gt;&#xA;देशान्तरादिशब्दश्च शशशृङ्गादिशब्दवत् । मनुव्_२,२.८६च्द् ।&lt;br&gt;&#xA;न्यायसुधा-&lt;br&gt;&#xA;यो ऽयं योजनादिपरिच्छिन्नो देशः सम्प्रतिपन्नः, स स्वतः स्थूलेन देशान्तरेण युक्तो देशत्वाद्धस्तादिदेशवदित्याद्यनुमानैः&lt;br&gt;&#xA;खल्वाकाशादिपरिमाणोत्कर्षानन्त्यं साधनीयम् ।&lt;br&gt;&#xA;त एते देशान्तरादिशब्दाः ।&lt;br&gt;&#xA;देशान्तरादिसाधकानुमानप्रयोगाः ।&lt;br&gt;&#xA;शशशृङ्गादिशब्दवत् शशशृङ्गादिसाधकानुमानप्रयोगैस्तुल्यं वर्तन्ते ।&lt;br&gt;&#xA;अनेनैव प्रकारेण शशशृङ्गादिकमप्यनुमातुं शक्यत इति यावत् ।&lt;br&gt;&#xA;शब्दमात्रमेवैतत् ।&lt;br&gt;&#xA;न त्वनुमानमिति सूचयितुं शब्दा इत्युक्तम् ।&lt;br&gt;&#xA;न केवलमाकाशादीनां परिमाणोत्कर्षानन्त्यानुमानं प्रतिपक्षपराहतम् ।&lt;br&gt;&#xA;अपि तु सम्प्रतिपन्नानि सर्वशृङ्ग्विशृङ्गान्तरवन्ति शृङ्गत्वाद्गोशृङ्गवत् ।&lt;br&gt;&#xA;विमताः सर्वे पुत्राः पुत्रान्तरोपेताः पुत्रत्वाद्देवदत्तपुत्रवदिति शशशृङ्गादिसाधकानुमानाभाससमानयोगक्षेमं चेत्यर्थः ।&lt;br&gt;&#xA;&lt;em&gt;७,४६१फ़्.&lt;/em&gt;&lt;br&gt;&#xA;न वयमेवमाकाशादिपरिमाणोत्कर्षानन्त्यमनुमिमीमहे ।&lt;br&gt;&#xA;येनातिप्रसङ्गः स्यात् ।&lt;br&gt;&#xA;किन्तु विप्रतिपन्नो देशः स्वतः स्थूलेन सदृशेन सजातीयेन वा द्रव्यान्तरेण युक्तो देशत्वाद्धस्तादिदेशवत् ।&lt;br&gt;&#xA;सो ऽप्येवं सो ऽप्येवम् ।&lt;br&gt;&#xA;एवं काले ऽप्यनुमातव्यम् ।&lt;br&gt;&#xA;नचैवं शशशृङ्गानुमानं शक्यम् ।&lt;br&gt;&#xA;तस्यात्यन्तासतो ऽनुपलभ्यमानस्य गवादिशृङ्गेः सादृश्यसाजात्ययोरभावात् ।&lt;br&gt;&#xA;नच आकाशादेरप्येकैकत्वात्सादृश्याद्यभावः ।&lt;br&gt;&#xA;औपाधिकभेदेन तदुपपत्तेरित्यत आहसदृशं चेति ।&lt;br&gt;&#xA;&lt;em&gt;७,४६२&lt;/em&gt;&lt;br&gt;&#xA;सदृशं च सजातीयं नास्मत्पक्षे किमेव हि । मनुव्_२,२.८७अब् ।&lt;br&gt;&#xA;न्यायसुधा-&lt;br&gt;&#xA;सम्प्रतिपन्नदेशादिना सदृशं सजातीयं (चा)वास्मत्पक्षे गगनादिपरिमाणोत्कर्षानन्त्यमनभ्युपगच्छतां पक्षे किमेव न भवति ।&lt;br&gt;&#xA;किन्तु भवत्येवेति ।&lt;br&gt;&#xA;तथाच सम्प्रतिपन्नदेशस्य ततः स्थूलेनात्मना सदृशेन सजातीयेन वोपेतत्वस्य सिद्धत्वात्सिद्धसाधनता स्यात् ।&lt;br&gt;&#xA;आकाशादिपरिमाणोत्कर्षानन्त्यासिद्धेरर्थान्तरता चेति ।&lt;br&gt;&#xA;सम्प्रतिपन्नदेशस्येश्वरादिमत्त्वं बाधितं सम्बन्धाभावादिति चेन्न ।&lt;br&gt;&#xA;देशान्तरेणापि सम्बन्धाभावात् ।&lt;br&gt;&#xA;एतेन शशविषाणादिसाधकानुमाने ऽपि बाधाभिधानं परास्तम् ।&lt;br&gt;&#xA;देशान्तरानुमाने ऽपि साम्यात् ।&lt;br&gt;&#xA;तदेवं परमाणुद्वयणुकयोराकाशादिपरिमाणोत्कर्षान्त्यस्य च साक्षिसिद्धतामनङ्गीकृत्य केवलानुमानवेद्यत्वस्वीकरणमनुपपन्नमित्युक्तम् ।&lt;br&gt;&#xA;&lt;em&gt;७,४६४&lt;/em&gt;&lt;br&gt;&#xA;एवमागममनादृत्येश्वरधर्माद्यनुमानमप्ययुक्तमिति प्रसङ्गादाहयेनैवेति ।&lt;br&gt;&#xA;येनैव च प्रकारेणात्यसिद्धमनुमीयते ।&lt;br&gt;&#xA;तेनैव शशशृङ्गादेः शक्यमस्तित्वकल्पनम् । मनुव्_२,२.८७च्फ़् ।&lt;br&gt;&#xA;न्यायसुधा-&lt;br&gt;&#xA;अत्यसिद्धमित्यनेनागमानादरं दर्शयति ।&lt;br&gt;&#xA;शशशृङ्गादेरित्यप्रामाणिकस्योपलक्षणम् ।&lt;br&gt;&#xA;एतच्च तत्र तत्र लेशतो दर्शितम् ।&lt;br&gt;&#xA;&lt;em&gt;७,४७१&lt;/em&gt;&lt;br&gt;&#xA;न(च) शशशृङ्गाद्यनुमानप्रतिबन्दीग्रस्तत्वमात्रेणैतेषामनुमानानामप्रामाण्यं युक्तम् ।&lt;br&gt;&#xA;तथा सति धूमानुमानस्याप्यप्रामाण्यप्रसङ्गात् ।&lt;br&gt;&#xA;तत्रापि हि शक्यते वक्तुं यदि धूमवत्त्वात्पवर्तो ऽग्निमांस्तदा पशुत्वाच्छशो ऽपि विषाणवान्यस्यादिति ।&lt;br&gt;&#xA;अथोच्येत ।&lt;br&gt;&#xA;तुल्ययोगक्षेमत्वे हि प्रतिबन्दीग्रहः ।&lt;br&gt;&#xA;अन्यथातिप्रसङ्गात् ।&lt;br&gt;&#xA;नचात्र तुल्ययोगक्षेमता धूमानुमानस्य व्याप्त्यादिसामर्थ्यसहितत्वात् ।&lt;br&gt;&#xA;शशशृङ्गाद्यनुमानस्य तदभावादिति ।&lt;br&gt;&#xA;सममेतत्प्रकृते ऽपि ।&lt;br&gt;&#xA;प्रस्तुतानुमानानामपि व्याप्त्यादिमत्त्वादित्यत आहप्रत्यक्षमिति ।&lt;br&gt;&#xA;प्रत्यक्षमागमो वापि भवेद् यत्र नियामकः ।&lt;br&gt;&#xA;सैव व्याप्तिर्भवेन्मानं नान्या सन्दिग्धमूलतः । मनुव्_२,२.८८ ।&lt;br&gt;&#xA;&lt;em&gt;७,४७१फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;वाशब्दः समुच्चये ।&lt;br&gt;&#xA;अपिरनुमानस्य समुच्चयार्थः ।&lt;br&gt;&#xA;नियामको ग्राहकः ।&lt;br&gt;&#xA;मानम् अनुमानमानत्वोपयोगिनी ।&lt;br&gt;&#xA;अन्या प्रत्यक्षाद्यगृहीता ।&lt;br&gt;&#xA;सन्दिग्धमूलतः सन्दिग्ध(ग्धा)व्यभिचारत्वतः ।&lt;br&gt;&#xA;अव्यभिचारो हि साहित्यस्य व्याप्तित्वे मूलम् ।&lt;br&gt;&#xA;तत्र प्रत्यक्षगृहीता व्याप्तिर्यथा धूमस्याग्निना ।&lt;br&gt;&#xA;आगमगृहीता यथा ।&lt;br&gt;&#xA;ब्राह्मणो न हन्तव्य इति ।&lt;br&gt;&#xA;अनुमानगृहीता यथा ।&lt;br&gt;&#xA;व्यतिरेकिप्रयोगे ।&lt;br&gt;&#xA;एतदुक्तं भवति ।&lt;br&gt;&#xA;प्रत्यक्षाद्यवधृतं हि व्याप्त्यादि अनुमानमाना(नता)ङ्गम् ।&lt;br&gt;&#xA;न स्वयमात्रसिद्धम् ।&lt;br&gt;&#xA;सन्दिग्ध(ग्धा)व्यभिचा(र)रित्वात् ।&lt;br&gt;&#xA;समयानां सन्दिग्धमूलत्वाच्च ।&lt;br&gt;&#xA;विद्यते च धूमाद्यनुमानानां प्रमाणावधृतं व्याप्त्यादीति न प्रतिबन्दीग्रहमात्रेण तद्भङ्गः ।&lt;br&gt;&#xA;न परमाण्वाद्यनुमानानामिति प्रतिबन्दीग्रस्तत्वादप्रामाण्यमेव ।&lt;br&gt;&#xA;ननु व्याप्त्याद्यभावे किं प्रतिबन्दीग्रहेण ।&lt;br&gt;&#xA;तत एवाप्रामाण्यसिद्धेरिति ।&lt;br&gt;&#xA;सत्यम् ।&lt;br&gt;&#xA;प्रत्यक्षाद्यनवधृतव्याप्त्यादेरपि प्रामाण्ये ऽतिप्रसङ्गो वा तदप्रामाण्ये दृष्टान्तो वा प्रतिबन्दीग्रहेण द्योत्यत इत्यदोष इति ।&lt;br&gt;&#xA;&lt;em&gt;७,४७४&lt;/em&gt;&lt;br&gt;&#xA;सत्यमेतत्प्रत्यक्षाद्यवधृतैव व्याप्तिरनुमानप्रामाण्योपयोगिनीति ।&lt;br&gt;&#xA;सा च धूमानुमावत्परमाण्वाद्यनुमानेष्वप्यस्त्येव ।&lt;br&gt;&#xA;धूमस्याग्निनेव महदारम्भकत्वादीनामपि सावयवत्वादिना साहित्यदर्शनादित्यत आहसहेति ।&lt;br&gt;&#xA;सहदर्शनमात्रेण न व्याप्तिरवसीयते । मनुव्_२,२.८९अब् ।&lt;br&gt;&#xA;न्यायसुधा-&lt;br&gt;&#xA;न धूमादीमाप्यग्न्यादिभिः सहदर्शनमात्रेण व्याप्तिरवसीयते ।&lt;br&gt;&#xA;येन महदारम्भकत्वादीनामपि सावयवत्वादिभिस्ततो ऽवसीयेत ।&lt;br&gt;&#xA;तथा सत्यग्न्यादीनां धूमादिभिरपि व्याप्त्यध्यवसायप्रसङ्गात् ।&lt;br&gt;&#xA;सहदर्शनमात्रस्य तत्रापि सत्त्वात् ।&lt;br&gt;&#xA;व्यभिचारानुपलम्भे सति साहित्यदर्शनं व्याप्त्यध्यवसायहेतुरिति चेत् ।&lt;br&gt;&#xA;किं सकलदेशकालनिष्ठो ऽनुपलम्भः, किं वा तद्विशेषनिष्ठः ।&lt;br&gt;&#xA;नाद्यः ।&lt;br&gt;&#xA;अस्मदाद्यशक्यत्वात् ।&lt;br&gt;&#xA;न द्वितीयः ।&lt;br&gt;&#xA;अतिप्रसङ्गादिति ।&lt;br&gt;&#xA;&lt;em&gt;७,४७५&lt;/em&gt;&lt;br&gt;&#xA;कथं तर्हि व्याप्त्यध्यवसायः स्यादित्यत आहयदैवेति ।&lt;br&gt;&#xA;यदैवाव्यतिरेकस्य ह्यक्षजं वागमो भवेत् ।&lt;br&gt;&#xA;तन्निर्धारितयुक्तिर्वा व्याप्तिः सैवापरा नहि । मनुव्_२,२.८९च्फ़् ।&lt;br&gt;&#xA;न्यायसुधा-&lt;br&gt;&#xA;अव्यतिरेके साध्याभिमतव्यतिरेकेणासत्त्वे ।&lt;br&gt;&#xA;अस्य साधनाभिमतस्य धर्मस्य युक्तेर्व्याप्तिनिश्चयहेतुत्वे ऽनवस्था (स्या)नात् ।&lt;br&gt;&#xA;तद्वयाप्तेरपि युक्त्यन्तरेण निश्चेतव्यत्वादित्यत उक्तम्&lt;br&gt;&#xA;तन्निर्धारितेति ।&lt;br&gt;&#xA;व्याप्तिशब्दो ऽध्याहार्यः ।&lt;br&gt;&#xA;तेन प्रत्यक्षेणागमेन वा निर्धारितव्याप्तिकेत्यर्थः ।&lt;br&gt;&#xA;अपरा साहित्यदर्शनमात्रनिबन्धना न हि ।&lt;br&gt;&#xA;अयमर्थः ।&lt;br&gt;&#xA;नियतः सम्बन्धो हि व्याप्तिर्न सम्बन्धमात्रम् ।&lt;br&gt;&#xA;नियमश्च व्यभिचाराभावः ।&lt;br&gt;&#xA;अतः साहित्य इव व्यभिचाराभावे ऽपि प्रमाणप्रवृत्तौ व्याप्तिसिद्धिः ।&lt;br&gt;&#xA;नचैतदशक्यम् ।&lt;br&gt;&#xA;अनुमित्यनुदये सर्वव्यवहारविलोपप्रसङ्गेन कार्यदर्शनादेव तत्सिद्धेः ।&lt;br&gt;&#xA;प्रकारस्तु चिन्त्यते ।&lt;br&gt;&#xA;तत्र धूमस्याग्निना सम्बन्धस्तावत्प्रत्यक्षेणावगम्यते ।&lt;br&gt;&#xA;परिचितदेशकालयोर्व्यभिचारश्च नावगम्यते ।&lt;br&gt;&#xA;देशान्तरादिगते तु व्यभिचारे सन्देहो ऽवशिष्यते ।&lt;br&gt;&#xA;स च न तावद्वयभिचारचिह्नदर्शनजन्यः ।&lt;br&gt;&#xA;किन्तु भूयःसहचरिततया दृष्टा अदृष्टव्यभिचारा अपि धर्मा व्यभिचारिणो दृष्टाः ।&lt;br&gt;&#xA;धर्मश्चायमित्येवमुत्पद्यते ।&lt;br&gt;&#xA;तत्र यद्ययमेतत्सहवृत्तिस्वभावस्तदान्यत्रापि सहैव वर्तेत ।&lt;br&gt;&#xA;स्वभावस्यानपायात् ।&lt;br&gt;&#xA;यदि चासहवृत्तिस्वभावस्तदात्रापि न सह वर्तेत ।&lt;br&gt;&#xA;असहवृत्तिस्वभावस्यापि सहवृत्तिर्निमित्तान्तरायत्ता चेदत्रोपलभ्येत ।&lt;br&gt;&#xA;सहवृत्तिस्वभावस्यापि निमित्तान्तराद्वयभिचारो भविष्यतीति तु निर्बीजा शङ्कां नोदेत्येव ।&lt;br&gt;&#xA;सर्वव्यवहाराभावप्रसङ्गात् ।&lt;br&gt;&#xA;तदेवं मीमांसासहकृतं प्रत्यक्षं धूमस्याग्निसम्बन्धं गृह्णद्वयभिचाराभावमप्याकलयतीति व्याप्तिमवधारयत्येव ।&lt;br&gt;&#xA;अनुमानागमाभ्यां तु व्याप्तिग्रहप्रकारः सु(गम)ग्रह एवेति ।&lt;br&gt;&#xA;&lt;em&gt;७,४७९&lt;/em&gt;&lt;br&gt;&#xA;नन्वनेनैव न्यायेन महदारम्भकत्वादीनामपि व्याप्तिनिश्चयसम्भवात्कथं परमाण्वादावनुमानाप्रवृत्तिरिति चेन्न ।&lt;br&gt;&#xA;पक्षेतरत्वस्योपाधित्वसम्भवेन व्यभिचाराभावानिश्चयात् ।&lt;br&gt;&#xA;अथ तस्योपाधित्वं नास्तीत्युच्येत दात बाधकमाह&lt;br&gt;&#xA;अन्यथेति ।&lt;br&gt;&#xA;अन्यथा सप्तमरसभवो ऽप्यनुमयाऽपतेत् ।&lt;br&gt;&#xA;अनिष्टानि च सर्वाणि ह्यनुमा कामचारिणी । मनुव्_२,२.९० ।&lt;br&gt;&#xA;&lt;em&gt;७,४७९फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;पक्षेतरत्वस्योपाधितामनादृत्य प्रमाणान्तरासहकृतेनैवानुमानेन परमाण्वादिसिद्धयभ्युपगम इत्यर्थः ।&lt;br&gt;&#xA;मधुरो रसो लवणादिरसपञ्चकव्यतिरिक्तरसान्योन्याभाववान् रसत्वाल्लवणादित्याद्यनुमया ।&lt;br&gt;&#xA;अनिष्यानि च सर्वाणि दहनशैत्यादीन्यापतेयुः ।&lt;br&gt;&#xA;कुतः ।&lt;br&gt;&#xA;यस्मादेवंविधानुमा कामचारिणी ।&lt;br&gt;&#xA;ननु च सप्तमरसादेरनुपलम्भादिबाधितत्वात्पक्षेतरत्वोपाधिदुष्टत्वमनुमानानामिति चेत्समं प्रकृते ऽपि ।&lt;br&gt;&#xA;परमाण्वादेरप्यनुपलम्भबाधितत्वात् ।&lt;br&gt;&#xA;अयोग्यं तदिति चेत् ।&lt;br&gt;&#xA;तुल्यं सप्तमरसादावपि ।&lt;br&gt;&#xA;अनुमानप्रामाण्ये सप्तमरसादिसिद्धावयोग्यत्वं कल्प्यम् ।&lt;br&gt;&#xA;कल्पिते च तस्मिन्ननुमानप्रामाण्यसिद्धिरित्यन्योन्याश्रयत्वमिति चेत् ।&lt;br&gt;&#xA;एतदपि तादृगेव ।&lt;br&gt;&#xA;अनुपभोग्यस्य सप्तमरसादेः कल्पने गौरवमिति चेत् ।&lt;br&gt;&#xA;समाधिसाम्यम् ।&lt;br&gt;&#xA;प्रमिते न गौरवं दोष इत्येतदपि समानम् ।&lt;br&gt;&#xA;तस्मात्परमाण्वादेः साक्षिवेद्यत्वमङ्गीकृत्य प्रतिबन्दी मोचनीयेति कथं न तस्य साक्षिवेद्यत्वमिति ।&lt;br&gt;&#xA;&lt;em&gt;७,४८२&lt;/em&gt;&lt;br&gt;&#xA;समवायाभ्युपगमाच् च साम्याद् अनवस्थितेः । ब्ब्स्_२,२.१३ ।&lt;br&gt;&#xA;। ओं समवायाभ्युपगमाच्च साम्यादनवस्थितेः ओं ।&lt;br&gt;&#xA;ओं उभयथापि न कर्मातस्तदभावः ओं ।&lt;br&gt;&#xA;इति सूत्रम् ।&lt;br&gt;&#xA;तत्’नित्यमेव च भावात्’ इत्यागामिसूत्रव्याख्यानेनैव व्याख्यातं भविष्यतीति मन्वानस्तदपहाय हेत्वन्तरेण&lt;br&gt;&#xA;वैशेषिकादिसमयमपाकुर्वन्(त्)’समवायाभ्युपगमाच्च साम्यादनवस्थितेः’ इत्येतत्सूत्रं व्याचष्टेकार्येति ।&lt;br&gt;&#xA;कार्यकारणयोश्चैव &amp;hellip; । मनुव्_२,२.९१अ ।&lt;br&gt;&#xA;न्यायसुधा-&lt;br&gt;&#xA;समवाय ईर्यत इति वक्ष्यमाणमत्रापि सम्बद्धयते ।&lt;br&gt;&#xA;अनेन समवायप्रतिपादकं परेषां’इहेति यतः कार्यकारणयोः स समवायः’ इति सूत्रमर्थतो ऽनुवदति ।&lt;br&gt;&#xA;अत्र कार्यकारणशब्दावयवावयविवाचकौ ।&lt;br&gt;&#xA;तौ चोपलक्षणपराविति सूचनार्थश्चशब्दः ।&lt;br&gt;&#xA;एवशब्दः समवायस्येहप्रत्यसिद्धत्वं सूचयति ।&lt;br&gt;&#xA;&lt;em&gt;७,४८४&lt;/em&gt;&lt;br&gt;&#xA;तदेतत्स्वयमेव विवृणोतिगुणादेरिति ।&lt;br&gt;&#xA;&amp;hellip; गुणादेः पञ्चकस्य च ।&lt;br&gt;&#xA;भिन्नस्यैव तु सम्बन्धः समवायो ऽन्य ईर्यते । मनुव्_२,२.९१ब्द् ।&lt;br&gt;&#xA;न्यायसुधा-&lt;br&gt;&#xA;गुणादेः पञ्चकस्येति गुणावयविक्रियासामान्यविशेषणामित्यर्थः ।&lt;br&gt;&#xA;चशब्देन गुण्यादिपञ्चकस्य चेति समुच्चिनोति ।&lt;br&gt;&#xA;ननु गुणगुण्यादिकमभिन्नं भिन्नाभिन्नं वा तत्किं समवायेनेत्यत उक्तम्भिन्नस्यैवेति ।&lt;br&gt;&#xA;तुशब्दो विशेषार्थः ।&lt;br&gt;&#xA;न ययोः कयोश्चिद्गुणगुणिनोः समवायः किन्त्वयुतसिद्धयोरेवेति ।&lt;br&gt;&#xA;स गुणगुण्यादिस्वभाव एव चेन्न पदार्थान्तरसिद्धिरित्यत उक्तम्अन्य इति ।&lt;br&gt;&#xA;ईर्यते वैशेषिकादिभिः, अतो ऽपि तद्दर्शनमयुक्तमिति शेषः ।&lt;br&gt;&#xA;अयमर्थः ।&lt;br&gt;&#xA;वैशेषिकादयो ऽवयवावयविनोर्गुणगुणिनोः क्रियाक्रियावतोर्जातिव्यक्तयोः विशेषनित्यद्रव्ययोरत्यन्तभेदमभ्युपगम्यात्यन्तभिन्नमेव समवायाख्यं&lt;br&gt;&#xA;सम्बन्धमभ्युपगच्छन्ति ।&lt;br&gt;&#xA;ततो ऽप्यनुपपन्नभाषिण इति ।&lt;br&gt;&#xA;&lt;em&gt;७,४८६&lt;/em&gt;&lt;br&gt;&#xA;ननु च गुणगुण्यादीनामत्यन्तभेदस्तावद्वयपदेशभेदादिप्रमाणसिद्धः ।&lt;br&gt;&#xA;अन्यथा स्तम्भकुम्भादीनामप्यत्यन्तभेदो न स्यात् ।&lt;br&gt;&#xA;अस्ति चेह तन्तुषु पटः, इह पटे रूपमिह मूर्ते कर्मेह गवि गोत्वमिह नित्यद्रव्ये विशेष इत्यबाधितः प्रत्ययः ।&lt;br&gt;&#xA;न चेहेदमिति प्रत्ययो विनातिरिक्तेन सम्बन्धेनोपपद्यते ।&lt;br&gt;&#xA;इह कुण्डे बदराणीति प्रत्ययस्य संयोगपूर्वकत्वदर्शनात् ।&lt;br&gt;&#xA;स चायमयुतसिद्धयोः सम्बन्ध इति संयोगाद्भिद्यते ।&lt;br&gt;&#xA;युतसिद्धयोर्हि सम्बन्धः संयोगः ।&lt;br&gt;&#xA;द्रव्यमात्रवृत्तिश्च ।&lt;br&gt;&#xA;तदेवं प्रमितस्य समवायस्याभ्युपगमे कथमयुक्तवादित्वं वैशेषिकादीनामित्यत आहभिन्नत्वेति ।&lt;br&gt;&#xA;भिन्नत्वसाम्यतस्तस्य ताभ्यां योगो भवेद् ध्रुवम् । मनुव्_२,२.९२अब् ।&lt;br&gt;&#xA;न्यायसुधा-&lt;br&gt;&#xA;भिन्नत्वसाम्यत इत्युपलक्षणम् ।&lt;br&gt;&#xA;इहप्रत्ययसाम्यतश्चेत्यपि द्रष्टव्यम् ।&lt;br&gt;&#xA;तस्य समवायस्य ।&lt;br&gt;&#xA;ताभ्याम् अवयवावयव्यादिसम्बन्धिभ्यां सह ।&lt;br&gt;&#xA;योगः सम्बन्धः ।&lt;br&gt;&#xA;एतदुक्तं भवति ।&lt;br&gt;&#xA;इह तन्तुषु पट इत्यादिप्रत्ययः सम्बन्धपूर्वको ऽबाधितेहप्रत्ययत्वादिह कुण्डे बदराणीति प्रत्ययवदिति समवायमनुमिमानेन यो ऽबाधितेहप्रत्ययः&lt;br&gt;&#xA;स सम्बन्धपूर्वक इति व्याप्तिरवश्यमङ्गीकरणीया ।&lt;br&gt;&#xA;विद्यते चेह तन्तुपटयोः समवाय इत्यबाधितेहप्रत्ययः ।&lt;br&gt;&#xA;तेन समवायस्यापि तन्तुपटाभ्यां समवायो ऽभ्युपगन्तव्य एव स्यात् ।&lt;br&gt;&#xA;न चाभ्युपगम्यते ।&lt;br&gt;&#xA;अतस्तत्र अनैकान्तिकमनुमानमिति ।&lt;br&gt;&#xA;ननु तन्तुपटयोः समवायः सिद्धो न वा ।&lt;br&gt;&#xA;सिद्धश्चेत्किमुत्तरकालभाविनानैकान्त्येन ।&lt;br&gt;&#xA;नचेत्क्वनैकान्त्यम् ।&lt;br&gt;&#xA;मैवम् ।&lt;br&gt;&#xA;आपाततः प्रतीते सम्बन्धे व्यभिचारं दृष्ट्वा परावृत्तेरावश्यकत्वस्य विवक्षितत्वात् ।&lt;br&gt;&#xA;&lt;em&gt;७,४८७&lt;/em&gt;&lt;br&gt;&#xA;नन्वत्र भिन्नत्वसाम्यं किमर्थमुपन्यस्तम् ।&lt;br&gt;&#xA;नहि भिन्नत्वं हेतूकृतमिति ।&lt;br&gt;&#xA;सत्यम् ।&lt;br&gt;&#xA;अबाधितत्वद्योतनार्थं भिन्नत्वग्रहणम् ।&lt;br&gt;&#xA;विभिन्नवस्त्वभावे खल्विह प्रत्ययो बाधितः स्यात् ।&lt;br&gt;&#xA;इह तन्तुपटयोः समवाय इति प्रत्ययो ऽपि सम्बन्धपूर्वक एव तन्तुपटसमवायस्यैतत्कारणत्वादिति चेन्न ।&lt;br&gt;&#xA;आधाराधेयतया प्रतीयमानयोः सम्बन्धस्य परेण सिसाधयिषितत्वात् ।&lt;br&gt;&#xA;अन्यथा स्थाणुश्येनयोः संयोग इत्यत्र समवायासिद्धिप्रसङ्गात् ।&lt;br&gt;&#xA;इन्द्रियार्थसन्निकर्षादिना सिद्धसाधनतापत्तेश्च ।&lt;br&gt;&#xA;&lt;em&gt;७,४८९&lt;/em&gt;&lt;br&gt;&#xA;नन्वनवस्थितेरिति सूत्रं कथम् ।&lt;br&gt;&#xA;इत्थम् ।&lt;br&gt;&#xA;यदि व्यभिचारपरिहाराय समवायस्यापि समवायान्तरमुपेयते ।&lt;br&gt;&#xA;तदानवस्थितिरिति ।&lt;br&gt;&#xA;इह केचित्समवायं प्रत्यक्षमाचक्षाणाः, यत इति च विषयसप्तमीं व्याचक्षाणाः तत्स्थेम्ने अनुमानमाचक्षते ।&lt;br&gt;&#xA;तेषामिहप्रत्ययस्य सम्बन्धपूर्वकत्वं नाम तत्प्रतीतिपूर्वकत्वमेव ।&lt;br&gt;&#xA;तन्मते स्फुटैवानवस्था ।&lt;br&gt;&#xA;ये तु प्रत्यक्षतां नाभ्युपगच्छन्ति ।&lt;br&gt;&#xA;सम्बन्धस्य सत्तामात्रेणेहप्रत्ययकारणवत्वमाहुस्तेषाम्, अवस्थितिः सिद्धान्तः तद्विरोधो ऽनवस्थितिः इत्यनवस्थितिशब्दो ऽपसिद्धान्तवाची&lt;br&gt;&#xA;व्याख्यायते ।&lt;br&gt;&#xA;यद्वेह कुण्डे बदराणीतिवत्सम्बन्धस्य प्रतीत्यैवेहप्रत्ययकारणत्वादत्रापि प्रतीतिमापाद्यानवस्थैव वक्तव्या ।&lt;br&gt;&#xA;कुण्डबदरसंयोगस्य योग्यतया अवर्जनीयतया प्रतीतिर्नेहप्रत्ययकारणमिति कुत एषा कल्पना ।&lt;br&gt;&#xA;सत्तामात्रेणेहप्रत्ययकारणत्वोपपत्तौ प्रतीतेरपि कारणत्वकल्पकाभावादिति चेन्न ।&lt;br&gt;&#xA;सत्यपि संयोगे कुतश्चिद्वयवधानादप्रतीयमाने नेहबुद्धिर्भवति ।&lt;br&gt;&#xA;भवति चासत्यपि संयोगे तद्विपर्ययादित्यन्वयव्यतिरेकयोः कल्पकाभावात् ।&lt;br&gt;&#xA;स्वस्वामिभावादयो ऽपि हि ज्ञाता एव सम्बन्धनिमित्तव्यवहारहेतवो दृष्टा नान्यथा ।&lt;br&gt;&#xA;न ते सम्बन्धा अद्विष्ठत्वादिति चेन्न ।&lt;br&gt;&#xA;संयोगस्याप्यद्विष्ठताया वक्ष्यमाणत्वात् ।&lt;br&gt;&#xA;किञ्चैवं समवायो ऽपि न सम्बन्धः स्यात् ।&lt;br&gt;&#xA;तस्यानाश्रितत्वाभ्युपगमात् ।&lt;br&gt;&#xA;नन्वेवं तर्हि नानैकान्त्यात् अनवस्थैव बाधितत्वेनाबाधितेहप्रत्ययत्वस्य तत्रावृत्तेरिति चेन्न ।&lt;br&gt;&#xA;अनवस्थायाः साध्यबाधकत्वेन साधनाबाधकत्वात् ।&lt;br&gt;&#xA;साध्यबाधेनैव साधनबाधनाभ्युपगमस्य व्याप्तिनिश्चयोत्तरकालीनत्वात् ।&lt;br&gt;&#xA;तन्तुपटयोः समवाय इति प्रतीतिरपि सम्बन्धपूर्विकैव ।&lt;br&gt;&#xA;किन्त्वरोपित एवासौ सम्बन्ध इति चेन्न ।&lt;br&gt;&#xA;अनवस्थानिस्तारात् ।&lt;br&gt;&#xA;आरोपितसम्बन्धपूर्वकत्वं हि सम्बन्धारोपपूर्वकत्वमेव, प्रतीतौ चेयमनवस्थोक्तेति कथं (तन्निरस्ता)निस्तारः ।&lt;br&gt;&#xA;किञ्चैवं वदता सत्तयैव सम्बन्धस्य कारणत्वमिति मतं त्यक्तं स्यात् ।&lt;br&gt;&#xA;&lt;em&gt;७,४९०&lt;/em&gt;&lt;br&gt;&#xA;अपि चाबाधितो ऽपीहप्रत्ययो यदि सम्बन्धारोपमात्रेण भवेत्तदा तन्तुपटादावपि किन्न भवेदिति समवायासिद्धिः ।&lt;br&gt;&#xA;क्वचित्सिद्धस्य क्वचिदारोपः कुत्राप्यभावे तदसिद्धिरिति चेन्न ।&lt;br&gt;&#xA;स्थाणुश्येनयोः सम्बन्धस्य सत्त्वात् ।&lt;br&gt;&#xA;अन्यथा समवाये ऽपि समवायान्तरारोपे न स्यात्समवायान्तरस्य क्वाप्य(सत्त्वात्)सम्भवात् ।&lt;br&gt;&#xA;समवाये भेद एवारोप्यते न समवायान्तरमिति चेन्न ।&lt;br&gt;&#xA;तावन्मात्रेणेहप्रत्ययायोगात् ।&lt;br&gt;&#xA;सम्बन्धिसम्बन्धभावो ऽप्यारोप्यत इति चेन्न ।&lt;br&gt;&#xA;तर्हि तन्तुपटादावपि तदारोपमात्रेणेहप्रत्ययोपपत्तौ किं समवायेनेति ।&lt;br&gt;&#xA;&lt;em&gt;७,४९७&lt;/em&gt;&lt;br&gt;&#xA;ननु समवाये ऽपीहेदमिति प्रत्ययः समवायाधीन एव ।&lt;br&gt;&#xA;नचापसिद्धान्तो ऽनवस्था वा ।&lt;br&gt;&#xA;तस्यैव समवायस्य स्वनिर्वाहकत्वात् ।&lt;br&gt;&#xA;य एव हि समवायो ऽवयवादिष्ववयव्यादीनां सम्बन्धः, स एवावयवावव्यादिष्वात्मना सम्बन्ध इत्याशङ्कतेस इति ।&lt;br&gt;&#xA;स स्वनिर्वाहकश्चेत् स्याद् &amp;hellip; । मनुव्_२,२.९२च् ।&lt;br&gt;&#xA;न्यायसुधा-&lt;br&gt;&#xA;सः अवयवावयव्यादिसमवायः ।&lt;br&gt;&#xA;एवं तर्हि किं समवायेन, द्रव्यस्यैव स्वनिर्वाहकत्वोपपत्तेरिति परिहरतिद्रव्यमेवेति ।&lt;br&gt;&#xA;&amp;hellip; द्रव्यमेव तथा न किम् । मनुव्_२,२.९२द् ।&lt;br&gt;&#xA;न्यायसुधा-&lt;br&gt;&#xA;तर्हीति शेषः ।&lt;br&gt;&#xA;तथा स्वनिर्वाहकत्वात् ।&lt;br&gt;&#xA;&lt;em&gt;७,४९८&lt;/em&gt;&lt;br&gt;&#xA;किं कस्मात् ।&lt;br&gt;&#xA;अयमाशयः ।&lt;br&gt;&#xA;यदीहेदमिति बुद्धिर्नावश्यं स्वातिरिक्तसम्बन्धसापेक्षा ।&lt;br&gt;&#xA;क्वचित्स्वनिर्वाहकत्वात् ।&lt;br&gt;&#xA;तर्हि द्रव्यगुणादीनामिहेदमिति प्रत्ययो ऽपि नातिरिक्तसम्बन्धाधीनो ऽङ्गीकार्यः ।&lt;br&gt;&#xA;द्रव्यस्यैव स्वनिर्वाहकतयापि तदुपपत्तेरिति ।&lt;br&gt;&#xA;समवायः सम्बन्धात्मकत्वात् स्वनिर्वाहकः, न द्रव्यमिति चेन्न ।&lt;br&gt;&#xA;तदसिद्धौ सम्बन्धत्वस्याप्यसिद्धेः ।&lt;br&gt;&#xA;संयोगस्यापि स्वनिर्वाहकतापत्तेश्च ।&lt;br&gt;&#xA;तस्यानित्यत्वान्नेति चेन्न ।&lt;br&gt;&#xA;समवायनित्यत्वस्यासिद्धेरिति ।&lt;br&gt;&#xA;एवं द्रव्याद्गुणादीनामत्यन्तभेदे ऽपि न तत्सम्बन्धः समवायलक्षणो ऽपरः सिद्धयति ।&lt;br&gt;&#xA;समवायवद्द्रव्यस्यैव स्वनिर्वाहकत्वोपपत्तेः कल्पनालाघवा(त्व)च्चेत्युक्तम् ।&lt;br&gt;&#xA;इदानीं गुणादीनां द्रव्यादत्यन्तभेदाभावाच्च न समवायसिद्धिरित्याशयवांस्तदत्यन्तभेदे परोपन्यस्तान्हेतूनपाकर्तुं तावदुपोद्घातमाहविशेष&lt;br&gt;&#xA;इति ।&lt;br&gt;&#xA;&lt;em&gt;७,४९९&lt;/em&gt;&lt;br&gt;&#xA;विशेषस्तद्गतत्वादिर्यद्यभिन्ने ऽवसीयते ।&lt;br&gt;&#xA;गुणक्रियादिरूपस्य निषेधः केन हेतुना । मनुव्_२,२.९३ ।&lt;br&gt;&#xA;न्यायसुधा-&lt;br&gt;&#xA;अभिन्ने समवाय इति शेषः ।&lt;br&gt;&#xA;अवसीयते अङ्गीक्रियत इति यावत् ।&lt;br&gt;&#xA;गुणक्रियादिरूपस्य विशेषस्येति शेषः ।&lt;br&gt;&#xA;केन हेतुना न केनापि ।&lt;br&gt;&#xA;इदमुक्तं भवति ।&lt;br&gt;&#xA;समवाये तावदवयवावयव्यादिगतत्वमङ्गीकृतम् ।&lt;br&gt;&#xA;‘आश्रितत्वं चान्यत्र नित्यद्रव्येभ्यः’ इति वचनात् ।&lt;br&gt;&#xA;नचानित्यद्रव्यगुरकर्मसामान्यविशेषणामिव समवायस्य तद्गतत्वं नाम समवायलक्षणवृत्तिः सम्भवति ।&lt;br&gt;&#xA;तस्याभिन्नत्वात् ।&lt;br&gt;&#xA;अतस्तद्गतत्वं (नाम) समवायस्वरूपमेवेत्यङ्गीकर्तव्यम् ।&lt;br&gt;&#xA;परतन्त्रतयोपलब्धिस्तद्गतत्वमिति चेन्न ।&lt;br&gt;&#xA;तस्याः समवायधर्मत्वानुपपत्तेः ।&lt;br&gt;&#xA;तद्विषयत्वात्तद्धर्मत्वमिति चेन्न ।&lt;br&gt;&#xA;विषयत्वस्यापि समवायस्वरूपा(त्व)नतिरेकात् ।&lt;br&gt;&#xA;&lt;em&gt;७,५००फ़्.&lt;/em&gt;&lt;br&gt;&#xA;एवमस्तित्वाभिधेयत्वज्ञेयत्वसम्बन्धत्वादयो ऽपि समवाये ऽभ्युपगताः, न समवायस्वरूपाद्भिद्यन्ते ।&lt;br&gt;&#xA;भेदं हि तेषां समवायेन सम्बन्धो वक्तव्यः ।&lt;br&gt;&#xA;अन्यथा कथमेते तत्र स्युः ।&lt;br&gt;&#xA;नच सम्बन्धो युक्तः, संयोगस्य गुणत्वेन द्रव्यमात्रवृत्तेः, समवायस्य चाभिन्नत्वात् ।&lt;br&gt;&#xA;तत्र पृच्छामः ।&lt;br&gt;&#xA;समवायस्य तद्गतत्वादिधर्माणां चाभेदे कथमपर्यायशब्दवाच्यत्वं, धर्मधर्मिभावः, षष्ठीप्रयोगो, ज्ञातत्वाज्ञातत्वम्, एकत्वानेकत्वमित्यादि युज्यत&lt;br&gt;&#xA;इति ।&lt;br&gt;&#xA;नह्य(चा)त्रोपचारादिकल्पना युक्ता ।&lt;br&gt;&#xA;मुख्यप्रयोगादेरदर्शनात् ।&lt;br&gt;&#xA;न तद्गतत्वादि समवायतन्मात्रं, येनानुपपात्तः स्यात् ।&lt;br&gt;&#xA;किन्तु समवायाभिन्नमपि तद्विशेषात्मकत्मकम् ।&lt;br&gt;&#xA;अतो व्यपदेशभेदादि युज्यते ।&lt;br&gt;&#xA;विशेषस्य भेदप्रतिनिधित्वादित्येवागतिकतय तत्र समाधिरभिधानीयः ।&lt;br&gt;&#xA;तथाच यद्यभिन्ने ऽपि समवाये तद्गतत्वादिविशेषो ऽङ्गीक्रियते तदा गुणक्रियादिकमपि द्रव्यस्वरूपमेव सद्विशेषात्मकं भवतु न तु तन्मात्रम् ।&lt;br&gt;&#xA;समवायधर्मास्तविशेषाः, गुणादयस्तु न द्रव्यविशेषा इत्यत्र विशेषहेत्वभावाद् इति ।&lt;br&gt;&#xA;&lt;em&gt;७,५०४&lt;/em&gt;&lt;br&gt;&#xA;किमतो यद्येवमित्यत आहद्रव्यमेवेति ।&lt;br&gt;&#xA;द्रव्यमेव ततो ऽनन्तविशेषात्मतया सदा ।&lt;br&gt;&#xA;नानाव्यवहृतेर्हेतुर् &amp;hellip; । मनुव्_२,२.९४अच् ।&lt;br&gt;&#xA;न्यायसुधा-&lt;br&gt;&#xA;समवायधर्मवद्गुणादीनां द्रव्यविशेषत्वादित्यर्थः ।&lt;br&gt;&#xA;अनन्तशब्दो यत्र यावन्तो व्यवहाराः तावतामुपलक्षकः ।&lt;br&gt;&#xA;नानाव्यवहृतेः व्यपदेशभेदादिरित्यर्थः ।&lt;br&gt;&#xA;एतदुक्तं भवति ।&lt;br&gt;&#xA;गुणगुण्यादेः अत्यन्तभेदे सिद्धे हि तत्सम्बन्धः समवायः सिद्धयति ।&lt;br&gt;&#xA;गुणगुण्याद्यत्यन्तभेदस्तु न प्रामाणिकः ।&lt;br&gt;&#xA;तथाहि न तावत्तत्र प्रत्यक्षं प्रमाणं, गवाश्वादिवदनुपलम्भात् ।&lt;br&gt;&#xA;अतो गुणगुणिनावत्यन्तभिन्नावपर्यायशब्दवाच्यत्वात् ।&lt;br&gt;&#xA;घटपटवदित्याद्यनुमानमेव वक्तव्यम् ।&lt;br&gt;&#xA;तच्चानैकान्तिकम् ।&lt;br&gt;&#xA;समवायस्य तद्धर्माणां (च) भेदाभावे ऽप्यपर्यायशब्दवाच्यत्वादन्यथासिद्धं च ।&lt;br&gt;&#xA;यथा समवाये तद्गतत्वादिधर्माणां भेदभावे ऽपि विशेषपरनामकात्स्वभावविशेषादेवापर्यायशब्दवाच्यत्वादिकमुपपादनीयम् ।&lt;br&gt;&#xA;गत्यन्तराभावात् ।&lt;br&gt;&#xA;तथा गुणगुण्यादीनाम(त्यन्ता)भेदे ऽपि गुणादीनां द्रव्यविशेषत्वे(न द्र)तद्द्रव्यमेव ।&lt;br&gt;&#xA;विशेषशक्तयैवापर्यायशब्दवाच्यत्वादिव्यवहारहेतुर्भविष्यति ।&lt;br&gt;&#xA;तथाच विपक्षे बाधकाभावादप्रयोजकत्वं हेतूनामिति ।&lt;br&gt;&#xA;&lt;em&gt;७,५०६&lt;/em&gt;&lt;br&gt;&#xA;यद्वा विशेषस्तद्गतत्वादिरित्यनेनैव गुणगुण्याद्यत्यन्तभेदसाधकानां हेतूनामनैकान्त्याप्रयोजकत्वे वर्णिते ।&lt;br&gt;&#xA;यदि तद्गतत्वादिधर्माभिन्ने समवाये तद्गतत्वादिविशेषो ऽभ्युपेयते ।&lt;br&gt;&#xA;विशेषणैव च व्यवहारा निर्वहिष्यन्ते ।&lt;br&gt;&#xA;तदा व्यपदेशभेदादिहेतूनां व्यभिचारान्यथासिद्धिभ्यां आभासत्वात्केन हेतुना द्रव्यस्य गुणक्रियादिरूपस्य गुणक्रियादिस्वरूपत्वस्य निषेधः&lt;br&gt;&#xA;(करिष्यते) क्रियते ।&lt;br&gt;&#xA;गुणगुण्याद्यत्यन्तभेदः केन हेतुना साधयिष्यत इति यावत् ।&lt;br&gt;&#xA;अन्यथासिद्धिमेव प्रकटयन्नुपसंहरतिद्रव्यमेवेति ।&lt;br&gt;&#xA;समवायवदिति वक्ष्यमाणमत्रापि सम्बद्धयते ।&lt;br&gt;&#xA;यथा समवायस्य तद्गतत्वादिविशेषात्मतया व्यपदेशभेदादिव्यवहारहेतुत्वम् ।&lt;br&gt;&#xA;तथा द्रव्यमेव घटादिकं गुणक्रियाद्यनन्तविशेषात्मतया नानाव्यवहृतेर्हेतुर्भवतीति ।&lt;br&gt;&#xA;&lt;em&gt;७,५०७&lt;/em&gt;&lt;br&gt;&#xA;नन्वौपचारिकत्वं वा भ्रान्तिमूलत्वं वा व्यवहाराणामङ्गीकृत्य हेतूनां दूषणं शक्यम् ।&lt;br&gt;&#xA;तत्किं विशेषाङ्गीकारेण ।&lt;br&gt;&#xA;नैवं शक्यम् ।&lt;br&gt;&#xA;औपचारिकत्वादौ हि कदाचिन्मुक्तौ व्यवहारः स्यात् ।&lt;br&gt;&#xA;न हि तीरादौ सदा गङ्गादिव्यवहारो ऽस्ति ।&lt;br&gt;&#xA;नचैवं प्रकृते सदैवापर्यायशब्दवाच्यत्वादेः सत्त्वात् ।&lt;br&gt;&#xA;यदाप्यभेदबोधाय रूपमेव घट इति वा विज्ञानं ब्रह्मेति वा व्यवह्रियते तदापि न पर्यायतामुपेत्य, तथाननुभवात् ।&lt;br&gt;&#xA;अतो वक्तव्यमेवात्र निमित्तम् ।&lt;br&gt;&#xA;तदिदमुक्तम्सदेति ।&lt;br&gt;&#xA;&lt;em&gt;७,५०८&lt;/em&gt;&lt;br&gt;&#xA;नन्वनन्तविशेषात्मकमेकमेव द्रव्यमिति व्याहतमिति चेत् ।&lt;br&gt;&#xA;किं माता वन्ध्येतिवत्साक्षाद्विरोधः, किंवा कृतकं नित्यमितिवद्वयाप्त्या ।&lt;br&gt;&#xA;नाद्यः ।&lt;br&gt;&#xA;यतो ऽनन्तत्वं सङ्खयाविशेषः, एकत्वं चाभेदः ।&lt;br&gt;&#xA;न द्वितीयः ।&lt;br&gt;&#xA;यत्रानेकत्वं तत्रावश्यं भेद इति व्याप्तौ हि स स्यात् ।&lt;br&gt;&#xA;न चैवम् ।&lt;br&gt;&#xA;भेदप्रतिनिधिना विशेषेणैव अनेकत्वसङ्खयानिर्वाहादित्याहअनन्तत्वमिति ।&lt;br&gt;&#xA;&amp;hellip; अनन्तत्वं विशेषतः । मनुव्_२,२.९४द् ।&lt;br&gt;&#xA;न्यायसुधा-&lt;br&gt;&#xA;ईश्वराख्यद्रव्यविशेषणामनन्तत्वमन्यत्रानेकत्वमिति द्रष्टव्यम् ।&lt;br&gt;&#xA;अत्रापि समवायवदिति सम्बद्धयते ।&lt;br&gt;&#xA;एक एव हि समवायो ऽनेकधर्मात्मको ऽङ्गीक्रियते ।&lt;br&gt;&#xA;&lt;em&gt;७,५०९&lt;/em&gt;&lt;br&gt;&#xA;नन्वयं नानाव्यवहारनिर्वाहहेतुर्विशेषो यदि द्रव्यात्मैव कथं तर्हि (तद्द्रव्य)द्रव्यस्य विशेषः स्यात् ।&lt;br&gt;&#xA;तदीयताया भेदव्याप्तत्वात् ।&lt;br&gt;&#xA;मैवम् ।&lt;br&gt;&#xA;विनापि भेदेन तत्प्रतिनिधिना विशेषणैव विशेषस्य तदीयतोपपत्तेः ।&lt;br&gt;&#xA;एवं तर्हि तस्यापि विशेषस्य विशेषत्वसिद्धये विशेषान्तरमङ्गीकर्तव्यमित्यनवस्थेत्यत आहविशेषश्चेति ।&lt;br&gt;&#xA;विशेषश्च विशेषी सः स्वेनैव समवायवत् । मनुव्_२,२.९५अब् ।&lt;br&gt;&#xA;न्यायसुधा-&lt;br&gt;&#xA;यथा समवायः स्वेनैव समवायी, न सम्बन्धान्तरेणेत्यभ्युपगम्यानवस्था परेण पराक्रियते ।&lt;br&gt;&#xA;तथा स द्रव्ये ऽनेकव्यवहारनिर्वाहेतुर्विशेषश्च स्वेनैव विशेषी न पुनर्विशेषान्तरेण ।&lt;br&gt;&#xA;अतो न कश्चिद्दोष इति ।&lt;br&gt;&#xA;समवायवदित्युपलक्षणम् ।&lt;br&gt;&#xA;सत्तान्त्यविशेषवच्चेत्यपि द्रष्टव्यम् ।&lt;br&gt;&#xA;यथा द्रव्यगुणकर्मसु सद्वयवहारहेतुः सत्ता स्वेनैव सती स्वीकृता ।&lt;br&gt;&#xA;यथा च नित्यद्रव्येष्वत्यन्तव्यावृत्तिप्रत्यये हेतुरन्त्यो विशेषः स्वेनैवात्यन्तव्यावृत्तस्तथैवेति ।&lt;br&gt;&#xA;&lt;em&gt;७,५१०&lt;/em&gt;&lt;br&gt;&#xA;अथापि स्यात् ।&lt;br&gt;&#xA;गुणगुण्यादिभेदमभ्युपगच्छता मया इहेदमिति व्यवहारनिर्वाहाय समवायो ऽङ्गीक्रियते, तस्य चानवस्थापरिहाराय स्वनिर्वाहकत्वम् ।&lt;br&gt;&#xA;अभेदं(अभ्यु)चाभ्युपगच्छता त्वयापर्यायशब्दवाच्यतादिसिद्धये विशेषो ऽङ्गीक्रियते, तस्य चानवस्थानिरासाय स्वनिर्वाहकत्वमिति पक्षद्वये&lt;br&gt;&#xA;समाने को विशेषो ऽभेदपक्षे, येन स परिगृह्यते ।&lt;br&gt;&#xA;समवायस्याप्रामाणिकत्वमिति चेत् ।&lt;br&gt;&#xA;समं विशेषे ऽपि ।&lt;br&gt;&#xA;अपर्यायव्यवहारादिना स सिद्ध इति चेत् ।&lt;br&gt;&#xA;तर्हि समवायो ऽपीहेदमित्यादिना सिद्ध इति तुल्यम् ।&lt;br&gt;&#xA;तदनैकान्तिकमित्युक्तमिति चेत् ।&lt;br&gt;&#xA;अपर्यायव्यवहारादिकमपि घटपटावनैकान्तिकमिति समानम् ।&lt;br&gt;&#xA;अस्तु तर्हि गुणगुण्यादिभेदे व्यवहारादिसकमपि घटपटादवनैकान्तिकमिति समानम् ।&lt;br&gt;&#xA;अस्तु तर्हि गुणगुण्यादिभेदे प्रमाणाभावो विशेष इति चेन्न ।&lt;br&gt;&#xA;अभेदे ऽपि प्रमाणाभावात् ।&lt;br&gt;&#xA;गवाश्चादिवद्विवेकेनानुपलम्भो अभेदे प्रमाणमिति चेत् ।&lt;br&gt;&#xA;तर्हि व्यपदेशभेदादि भेदे प्रमाणमस्तीति समाधिसाम्यम् ।&lt;br&gt;&#xA;तद्वयभिचारान्यथासिद्धिभ्यां निरस्तमिति चेत् ।&lt;br&gt;&#xA;अभेदप्रमाणमपि तादृगेव ।&lt;br&gt;&#xA;तस्यापि क्षीरनीरादौ व्यभिचारात् ।&lt;br&gt;&#xA;अयुतसिद्धत्वेनान्यथासिद्धेश्च ।&lt;br&gt;&#xA;तस्मान्निमित्तो ऽयमभेदपक्षपात इत्यत आहकल्पनेति ।&lt;br&gt;&#xA;कल्पनागुरुतादोषात् पदार्थान्तरता नहि । मनुव्_२,२.९५च्द् ।&lt;br&gt;&#xA;न्यायसुधा-&lt;br&gt;&#xA;पदार्थान्तरा गुणगुण्यादीनामिति शेषः ।&lt;br&gt;&#xA;यद्यपि भेदाभेदपक्षयोः स्वनिर्वाहकसमवायविशेषाङ्गीकारेण साम्यं, तथापि भेदपक्षे कल्पनागुरुतादोषात् गुणगुण्यादीनां पदार्थान्तरता&lt;br&gt;&#xA;नाङ्गीक्रियते ।&lt;br&gt;&#xA;कल्पनालाघवादभेद एवोपेयत इति ।&lt;br&gt;&#xA;कथं भेदवादे कल्पनागौरवमित्यत आहकल्पयित्वेति ।&lt;br&gt;&#xA;कल्पयित्वा षट् पदार्थान् साभावानपि केवलम् ।&lt;br&gt;&#xA;एकस्मिन् स विशेषश्चेत् किं पूर्वं तस्य विस्मृतिः । मनुव्_२,२.९६ ।&lt;br&gt;&#xA;न्यायसुधा-&lt;br&gt;&#xA;केवलमित्येतत् षडित्यनेनैकस्मिन्नित्यनेन च सम्बद्धयते ।&lt;br&gt;&#xA;एकस्मिन् समवाये, सः विचित्रव्यवहारहेतुश्चेदङ्गीक्रियत इति शेषः ।&lt;br&gt;&#xA;किं कस्मात् ।&lt;br&gt;&#xA;पूर्वं द्रव्य इत्यर्थः ।&lt;br&gt;&#xA;तस्य विशेषस्य ।&lt;br&gt;&#xA;&lt;em&gt;७,५१३&lt;/em&gt;&lt;br&gt;&#xA;अयमभिसन्धिः ।&lt;br&gt;&#xA;व्यपदेशभेदादिप्रमाणबलमवम्ब्य वैशेषिकादिभिर्द्रव्यादयो भावपदार्थाः षडेव ।&lt;br&gt;&#xA;अभावो ऽपि सप्तम इति कल्पितम् ।&lt;br&gt;&#xA;समवाये प्रतीतं तद्गतत्वादिकं तु न समवायातिरिक्तम् ।&lt;br&gt;&#xA;किन्तु स्वभावभेदापरनाम्ना विशेषेणैव तत्र व्यपदेशभेदाद्युत्पत्तिरिति च ।&lt;br&gt;&#xA;तत्रान्ततो ऽप्यङ्गीकतर्व्येन व्यपदेशभेदादिनिर्वाहकेण विशेषेणैव द्रव्ये ऽपि तन्निर्वाहो वक्तव्यः ।&lt;br&gt;&#xA;सप्तपदार्थीनिरूपणं न कर्तव्यम् ।&lt;br&gt;&#xA;यद्वा द्रव्यवत्समवाये ऽपि तद्गतत्वादीनां भेद एव स्वीकार्यः ।&lt;br&gt;&#xA;तेषां च द्रव्यादिष्वन्तर्भावासम्भवे सप्तपदार्थनियमस्त्याज्यः ।&lt;br&gt;&#xA;विशेषकारणेन विना&lt;br&gt;&#xA;क्वचिद्भेदस्य क्वचिद्विशेषस्याभ्युपगमे कथं कल्पनागौरवं न स्यात् ।&lt;br&gt;&#xA;तदभावे वाभेदवादे कथं कल्पनालाघवं न भवेदिति ।&lt;br&gt;&#xA;भेदप्रतीत्यप्रतीतिभ्यां विशेष इत्यादि तु निराकरिष्यते ।&lt;br&gt;&#xA;अत्र द्विधाकल्पनप्रदर्शनार्थेनैव पूर्वार्धेन समवाये विशेषस्याङ्गीकर्तव्यतापि समथिर्ता वेदितव्या ।&lt;br&gt;&#xA;अत एव केवलशब्दसम्बन्धः ।&lt;br&gt;&#xA;सप्तैव हि पदार्थाः ।&lt;br&gt;&#xA;नच तेषु समवायधर्माणामन्तर्भावः सम्भवतीति विशेषा एव तैर(ते ऽ)ङ्गीकर्तव्या इति ।&lt;br&gt;&#xA;&lt;em&gt;७,५१६&lt;/em&gt;&lt;br&gt;&#xA;न केवलं सर्वथाङ्गीकार्येण विशेषेणैव गुणगुण्यादिव्यपदेशभेदाद्युपपत्तौ द्रव्यभेदमङ्गीकृत्य समवाय(एव) एकस्मिन्विशेषाभ्युपगमे&lt;br&gt;&#xA;कल्पनागौरवमिति भेदमतमपहायाभेदपक्षपातः क्रियते ।&lt;br&gt;&#xA;किन्तु समवाये प्रमाणाभावादपि ।&lt;br&gt;&#xA;&lt;em&gt;७,५१७&lt;/em&gt;&lt;br&gt;&#xA;तथा हि ।&lt;br&gt;&#xA;न तावत्तत्र प्रत्यक्षं प्रमाणम् ।&lt;br&gt;&#xA;कुण्डदध्नोः संयोग इतिवत्तन्तुपटयोः समवाय इत्यप्रतीतेः ।&lt;br&gt;&#xA;सम्बन्धप्रतीतिरेव तत्प्रतीतिरिति चेन्न ।&lt;br&gt;&#xA;तस्या असम्मतेः ।&lt;br&gt;&#xA;एतेनायं तन्तुपटसम्बन्धप्रत्ययश्चक्षुर्जन्यो ऽनन्यथासिद्धतदन्वयव्यतिरेकानुविधायित्वात्पटप्रत्ययवत् ।&lt;br&gt;&#xA;अयं तन्तुपटयोः सम्बन्धो योगजधर्माजन्यजन्यसाक्षात्कारविषयस्तन्तुपटसम्बन्धत्वादेतत्तन्तुपटान्तरसंयोगवदिति&lt;br&gt;&#xA;समवायप्रत्यक्षतासाधनमप्यपास्तम् ।&lt;br&gt;&#xA;तन्तुपटसम्बन्धतत्प्रत्यययोः असिद्धयाऽश्रयासिद्धेः ।&lt;br&gt;&#xA;सम्बन्धाप्रतीतौ शुक्लः पट इति सामानाधिकरण्यप्रतीतिर्न स्यात् ।&lt;br&gt;&#xA;दण्डीकुण्डलीत्यादौ तस्य तत्पूर्वकत्वदर्शनादिति चेन्न, समवायो ऽस्तीत्यादौ व्यभिचारात् ।&lt;br&gt;&#xA;&lt;em&gt;७,५२१फ़्.&lt;/em&gt;&lt;br&gt;&#xA;नाप्यनुमानम् ।&lt;br&gt;&#xA;इहेदमिति प्रत्ययस्य दूषितत्वात् ।&lt;br&gt;&#xA;इह भूतले घटाभाव इति प्रत्यये व्यभिचाराच्च ।&lt;br&gt;&#xA;भावमात्रविषयत्वेन विशेषणाददोष इति चेन्न ।&lt;br&gt;&#xA;अभाववद्भावे ऽप्युपपत्तौ अन्यथासिद्धेः ।&lt;br&gt;&#xA;इह घटे ज्ञानमिति प्रत्यये व्यभिचारापरिहाराच्च ।&lt;br&gt;&#xA;बाधितो ऽयमिति चेन्न ।&lt;br&gt;&#xA;अन्यथाप्रत्ययानुपलब्धेः ।&lt;br&gt;&#xA;एतेन जात्यादिगोचरो विशिष्टव्यवहारः सम्बन्धिनियतो भावमात्रविषयाबाधितविशिष्टव्यवहारत्वात्सघटं भूतलमिति व्यवहारवदित्यपास्तम् ।&lt;br&gt;&#xA;ज्ञातो घटः, अस्ति समवायः इत्यादौ व्यभिचारात् ।&lt;br&gt;&#xA;&lt;em&gt;७,५२२&lt;/em&gt;&lt;br&gt;&#xA;एते तन्तव एतत्पटसम्बद्धा एतदाश्रयत्वाद्भूतलवत्, अयं पट एतत्तन्तुसम्बद्ध एतदाश्रितत्वादेतदाश्रिततृणादिवदित्यप्यसत् ।&lt;br&gt;&#xA;तन्तुपटयोराश्रयाश्रयिभावासिद्धेः ।&lt;br&gt;&#xA;इह तन्तुष्वयं पट इति व्यवहारसिद्धतत्प्रत्यात्तत्सिद्धिरिति चेन्न ।&lt;br&gt;&#xA;इह समवाये ऽस्तित्वमित्यादौ व्यभिचारात् ।&lt;br&gt;&#xA;भूतलरूपादयो भूतलसम्बद्धा भूतलविशेषणत्वात् घटवदित्यपि, भूतलविशेषणे ज्ञाने व्यभिचारादयुक्तम् ।&lt;br&gt;&#xA;इह तन्तुष पट इत्यादिप्रत्यय एतञ्जनकसंयोगत्वरहितसम्बन्धजन्य इहेतिप्रत्ययत्वादिह कुण्डे बदराणीति प्रत्ययवत् ।&lt;br&gt;&#xA;नचेह भूतले घटाभाव इति प्रत्यये व्यभिचारः तत्रापि चक्षुर्भूतलसंयोगादिजन्यत्वस्य सत्त्वात्, इत्यपि न युक्तम्, अयं पट&lt;br&gt;&#xA;एतज्जनकतन्तुरहितोपादानजन्यः पटत्वात्पटान्तरवदित्याभाससमानयोगक्षेमत्वात् ।&lt;br&gt;&#xA;रूपादयः सम्बन्धवन्तः प्रमेयत्वाद्घटवदित्यप्यनुपपन्नम्, समवायाभावयोर्व्यभिचारात् ।&lt;br&gt;&#xA;तत्रापि विशेषणविशेष्यभावाभ्युपगमान्नेति चेन्न, तस्य परेण सम्बन्धत्वानङ्गीकारात् ।&lt;br&gt;&#xA;अङ्गीकारे वा तेनैवार्थान्तरत्वात् ।&lt;br&gt;&#xA;मतुबर्थस्याभावाद्बाधितविषयत्वाच्च ।&lt;br&gt;&#xA;समवायः स्वेनैव सम्बन्धी (इत्यादि) स्यादिति निरस्तम् ।&lt;br&gt;&#xA;इदं चक्षुरेतज्जन्यसंयोगज्ञानत्वरहितसम्बन्धज्ञानजनकं चक्षुष्ट्वादन्यचक्षुर्वत्, अहं&lt;br&gt;&#xA;मन्निष्ठसंयोगज्ञानत्वरहितसम्बन्धज्ञानवानात्मत्वादात्मान्तरवत्, अयं काल&lt;br&gt;&#xA;इदानीन्तनसंयोगज्ञानत्वरहितसम्बन्धज्ञानवान्कालत्वादन्यकालवत् इत्यादीनि, आभाससमानयोगक्षेमत्वात्,&lt;br&gt;&#xA;विशेषणविशेष्यभावादिनार्थान्तरत्वाच्चापास्तानि ।&lt;br&gt;&#xA;संयोगत्वं सम्बन्धव्यावृत्तम् जातित्वाद्गोत्ववदिति सिद्धसाधनम् ।&lt;br&gt;&#xA;जातेः प्रतिव्यक्तिनियतत्वस्य वक्ष्यमाणत्वेनैकस्य संयोगत्वस्य संयोगान्तराद्वयावृत्तेः, विशेषणविशेष्यभावादितो व्यावृत्तेश्च ।&lt;br&gt;&#xA;विवादाध्यासिता मृत् घटसम्बद्धा द्रव्यत्वादाकाशवदिति च घटान्तरसंयोगेनार्थान्तरम् ।&lt;br&gt;&#xA;एतद्घटसम्बद्धेति निर्देशे ऽप्येतद्घटसम्बन्धमलब्ध्वा विनष्टद्रव्ये ऽनैकान्तिकम् ।&lt;br&gt;&#xA;तत्रापि परम्परासम्बन्धो ऽस्तीति चेत् ।&lt;br&gt;&#xA;तर्हि सिद्धसाधनम् ।&lt;br&gt;&#xA;मृत्संयुक्तभूतलस्य घटसंयुक्तत्वात् ।&lt;br&gt;&#xA;&lt;em&gt;७,५२३&lt;/em&gt;&lt;br&gt;&#xA;तन्तुपटौ नित्यसम्बद्धौ द्रव्यत्वादाकाशवदिति, दृष्टान्तस्य साध्यविकलत्वादपास्तम् ।&lt;br&gt;&#xA;संयोगः स्वव्यतिरिक्तसम्बन्धाद्भिन्नः प्रमेयत्वाद्घटवदित्यत्र स्वव्यतिरिक्तपदेन स्वान्योन्याभावविवक्षायां सिद्धसाधनता ।&lt;br&gt;&#xA;एकस्य संयोगस्य संयोगान्तराद्भिन्नत्वात् ।&lt;br&gt;&#xA;संयोगत्वरहितत्वविवक्षायामप्रसिद्धविशेषणत्वम् ।&lt;br&gt;&#xA;विशेषणविशेष्यभावादिना तत्समाधाने तेनैव सिद्धसाधनम् ।&lt;br&gt;&#xA;अयं संयोग एतदन्यसंयोगत्वरहितसम्बन्धान्यो मेयत्वाद्घटवत् इत्याद्याश्च, आभाससमानयोगक्षेमत्वादुपेक्षणीयाः ।&lt;br&gt;&#xA;तदेवं समवाये प्रमाणाभावान्न भेदपक्षो ऽङ्गीक्रियते ।&lt;br&gt;&#xA;&lt;em&gt;७,५३१&lt;/em&gt;&lt;br&gt;&#xA;ननूक्तमत्राभेदपक्षो ऽपि तर्हि नाङ्गीकार्यो विशेषे प्रमाणाभावादिति तत्राहयेनेति ।&lt;br&gt;&#xA;येन प्रत्यक्षसिद्धेन व्यवहारो ऽखिलो भवेत् ।&lt;br&gt;&#xA;भावाभावविभागेन यं विना न कथञ्चन ।&lt;br&gt;&#xA;एतद्दृशे विशेषे ऽस्मिन् को द्वेषो वादिनां भवेत् । मनुव्_२,२.९७ ।&lt;br&gt;&#xA;न्यायसुधा-&lt;br&gt;&#xA;प्रत्यक्षसिद्धेनेत्यनेन प्रत्यक्षसिद्ध इति लभ्यते ।&lt;br&gt;&#xA;येनाखिलो व्यवहारो भवेत् ।&lt;br&gt;&#xA;यं विना न भवेदित्यन्वयव्यतिरेकाभ्यां विशेषकार्यत्वं व्यवहारस्य दर्शयता व्यवहारान्यथानुपपत्तिश्च विशेषे प्रमाणं तदनङ्गीकारे&lt;br&gt;&#xA;व्यवहारोच्छेदप्रसङ्गश्चेत्युक्तं भवति ।&lt;br&gt;&#xA;अखिल इत्यस्यैव विवरणं भावाभावविभागेन विधिनिषेधभेदेन(इति) ।&lt;br&gt;&#xA;द्विविधस्तावदिति शेषः ।&lt;br&gt;&#xA;&lt;em&gt;७,५३२&lt;/em&gt;&lt;br&gt;&#xA;ननु भेदपक्षे ऽपि समवायभ्युपगमेनाखिलो ऽपि व्यवहारो घटिष्यते ।&lt;br&gt;&#xA;अत्यन्ताभेदे ऽपि व्यावृत्तिस्वीकारेण भेदाभेदाभ्यां तु सुतराम् ।&lt;br&gt;&#xA;तत्किं विशेषेणेत्यत उक्तङ्कथञ्चनेति ।&lt;br&gt;&#xA;एतादृशे सर्वव्यवहारनिर्वाहहेतौ को द्वेषः किन्निमित्तानुपादिता ।&lt;br&gt;&#xA;प्रमाणाभावो ह्यनुपादाननिमित्तम् ।&lt;br&gt;&#xA;सति प्रमाणे नानुपादाननिमित्तमस्तीत्यर्थः ।&lt;br&gt;&#xA;मा भूद्वयवहार इत्यत उक्तम्वादिनामिति ।&lt;br&gt;&#xA;उपलक्षणं चैतत् ।&lt;br&gt;&#xA;ज्ञातृणां चेत्यपि द्रष्टव्यम् ।&lt;br&gt;&#xA;विशिष्टविषयाभिज्ञाभिवदनलक्षणो ह्यत्र व्यवहारः प्रकृतः ।&lt;br&gt;&#xA;&lt;em&gt;७,५३४&lt;/em&gt;&lt;br&gt;&#xA;किञ्चावयवावयव्यादिभेदे प्रमाणाभावाच्च तं परित्यज्याभेदपक्षो ऽङ्गीक्रियते ।&lt;br&gt;&#xA;ननूक्तमत्राभेदे ऽपि प्रमाणं नास्तीति ।&lt;br&gt;&#xA;तत्राहअभेदेनेति ।&lt;br&gt;&#xA;अभेदेन प्रतीतिश्च कार्यकारणपूर्वके ।&lt;br&gt;&#xA;अभावान्ते पदार्थे ऽस्मिन् सविशेषावसीयते । मनुव्_२,२.९८ ।&lt;br&gt;&#xA;&lt;em&gt;७,५३४फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;इहापि कार्यकारणग्रहणेनावयव्यवयवावुच्येते ।&lt;br&gt;&#xA;पूर्वशब्देन गुणगुण्यादिकम् ।&lt;br&gt;&#xA;अभावशब्देनान्योन्याभावो गृह्यते ।&lt;br&gt;&#xA;तस्यैव धर्म्यभिन्नत्वात् ।&lt;br&gt;&#xA;यद्वाभावतद्धर्मावनेनोपलक्ष्येते ।&lt;br&gt;&#xA;अवसीयते साक्षिणा ।&lt;br&gt;&#xA;तथाहि ।&lt;br&gt;&#xA;तन्तुपटादिविषया बुद्धिरत्यन्तभिन्नघटपटादिविषयबुद्धितो विलक्षणानुव्यवसीयते उताविलक्षणा ।&lt;br&gt;&#xA;न तावद्द्वितीयः ।&lt;br&gt;&#xA;प्रतीत्यपलापानुपपत्तेः ।&lt;br&gt;&#xA;आद्ये कथमभेदप्रतीतिर्नास्तीति शक्यं वक्तुम् ।&lt;br&gt;&#xA;सम्बन्धेन वि(शे)शिष्यत इति चेन्न ।&lt;br&gt;&#xA;कुण्डबदरप्रतीतितो ऽपि वैलक्षण्यानुभवात् ।&lt;br&gt;&#xA;सम्बन्धिनोरयुतसिद्धत्वात्तथेति चेन्न ।&lt;br&gt;&#xA;आधाराधेयभावेनावस्थानसमये तस्याकिञ्चित्करत्वात् ।&lt;br&gt;&#xA;अतस्तन्तुपटयोः कुण्डबदरयोश्च भेदे सम्बन्धे च समाने कालान्तरभाविनः सम्बन्धविनाशादेः सम्बन्धिविभागादेर्वा प्रत्यक्षप्रतीतिं&lt;br&gt;&#xA;प्रत्युपयोगा(योगा)भावाद्वैलक्षण्यं नानुभूयेत ।&lt;br&gt;&#xA;अनुभूयते च तन्तुपटादिबुद्धिः कुण्डबदरादिबुद्धेविर्लक्षणेत्यभेदविषयैव सावसीयते ।&lt;br&gt;&#xA;&lt;em&gt;७,५३७&lt;/em&gt;&lt;br&gt;&#xA;किञ्च पटोत्पत्तेः प्राग्यावन्तं देशमवष्टभ्य तन्तवस्तिष्ठन्ति पटो ऽपि तावन्तमेव ।&lt;br&gt;&#xA;नच मूर्तयोः समानदेशत्वं युज्यते ।&lt;br&gt;&#xA;तेन ज्ञायते तन्त्वभिन्नः पट इति ।&lt;br&gt;&#xA;नचावयवावयविनो रूपरसादि(वत्)द्वैतमनुभूयत इत्याद्यभेदप्रमाणं स्वयमूहनीयम् ।&lt;br&gt;&#xA;&lt;em&gt;७,५३९फ़्.&lt;/em&gt;&lt;br&gt;&#xA;नन्वभेदश्चेत्प्रत्यक्षेणैवेक्ष्यते ।&lt;br&gt;&#xA;तदा कथं शुक्लः पटश्चलति(पट) इत्यादिसामानाधिकरण्यादिव्यवहारः ।&lt;br&gt;&#xA;तस्य दण्डी कुण्डलीतिवद्भेदविषयत्वात् ।&lt;br&gt;&#xA;नहि प्रतीतिविरोधी व्यवहारो भवतीत्यत उक्तम्सविशेषेति ।&lt;br&gt;&#xA;विशेषेण विषयेण उपेता ।&lt;br&gt;&#xA;अयमर्थः ।&lt;br&gt;&#xA;यत्र केवलमभेदः प्रतीयते न तत्र सामानाधिकरण्यव्यवहारो भवति ।&lt;br&gt;&#xA;यथा घटः कलश इति ।&lt;br&gt;&#xA;अत्र त्वभेदः प्रतीयमानो विशेषेण सहित एव प्रतीयते ।&lt;br&gt;&#xA;विशेषश्च भेदप्रतिनिधिः सामानाधिकरण्यव्यवहारं प्रसूत इति ।&lt;br&gt;&#xA;&lt;em&gt;७,५४१&lt;/em&gt;&lt;br&gt;&#xA;नन्वभेदप्रतीतिमभिभूय विशेषप्रतीतिः स्वकार्यं कथं कुर्यात्, करोति चेदभेदप्रतीतिरपि विशेषप्रतीतिमभिभूय स्वकार्यं कथं न स्यात् ।&lt;br&gt;&#xA;मैवम् ।&lt;br&gt;&#xA;नहि प्रतीतिरस्तीत्येव व्यवहारः किन्तु प्रयोजने ऽपि सति ।&lt;br&gt;&#xA;प्रयोजनं च सामानाधिकरण्यव्यवहारेणैव बहुलं लोकवेदयोः ।&lt;br&gt;&#xA;यदा त्वभेदव्यवहारः प्रयोजनवांस्तदा सो ऽपि दृश्यत एव यथा विज्ञानमानन्दं ब्रह्मेत्यादि ।&lt;br&gt;&#xA;&lt;em&gt;७,५४२&lt;/em&gt;&lt;br&gt;&#xA;यद्वा विशेषः प्रत्यक्षार्थापत्तिसिद्ध इत्युक्तम् ।&lt;br&gt;&#xA;तत्कथमित्यतः प्रत्यक्षसिद्धतां तावदुपपादयतिअभेदेनेति ।&lt;br&gt;&#xA;अनुक्तसमुच्चयार्थश्चशब्दः ।&lt;br&gt;&#xA;पदार्थ इत्येकवचनं जातिविषयम् अस्ति यतस्तस्मात्सा सविशेषावसीयत इति योजना ।&lt;br&gt;&#xA;ततश्चायमर्थः ।&lt;br&gt;&#xA;अस्ति तावदवयवावयव्यादिपदार्थसार्थे ऽभेदेन प्रतीतिः ।&lt;br&gt;&#xA;कुण्डबदरादिप्रतीतितो ऽस्या व्यावृत्ततयाध्यवसायात् ।&lt;br&gt;&#xA;नच अभेदमन्तरेण व्यावृत्तिहेतुरस्ति ।&lt;br&gt;&#xA;अतो ऽसति निमित्तान्तरे सम्मतभेदवस्त्वन्तरप्रतीतितो व्यावृत्तेयमभेद एव विश्राम्यतीति ।&lt;br&gt;&#xA;अस्ति च तथापि सामानाधिकरण्यादिव्यवहारः ।&lt;br&gt;&#xA;तत्र यदीयमभेदमात्रविषया स्यात्तदा न सामानाधिकरण्यादिव्यवहारं कुर्यात् ।&lt;br&gt;&#xA;घटः कलश इति व्यवहारादर्शनात् ।&lt;br&gt;&#xA;ततो ज्ञायते ऽधिको ऽपि विषयो ऽस्या विद्यत इति ।&lt;br&gt;&#xA;नच भेदो ऽसाविति वाच्यम् ।&lt;br&gt;&#xA;भेदाभेदवादे ऽप्यन्तो विशेषस्याङ्गीकार्यत्वात् ।&lt;br&gt;&#xA;तथा चेयमभेदप्रतीतिरिन्द्रियजा सविशेषावसीयत इति ।&lt;br&gt;&#xA;&lt;em&gt;७,५४४&lt;/em&gt;&lt;br&gt;&#xA;प्रागुक्तं समवाये विशेषो ऽङ्गी(कर्तव्य)क्रियत इति तन्न तावदेव ।&lt;br&gt;&#xA;किन्तु सर्वेष्वपि पदार्थेष्विति दर्शयन्विशेषस्य व्यवहारान्यथानुपपत्तिसिद्धतां चोपपादयतिसामान्यादीति ।&lt;br&gt;&#xA;सामान्यादिपदार्थेषु तन्निष्ठत्वादयो ऽखिलाः ।&lt;br&gt;&#xA;कथं धर्मा निवार्यन्ते वस्त्वैक्ये ऽपि हि वादिभिः । मनुव्_२,२.९९ ।&lt;br&gt;&#xA;न्यायसुधा-&lt;br&gt;&#xA;तन्निष्ठत्वादयो व्यक्तिनिष्ठत्वादयः ।&lt;br&gt;&#xA;कथमित्याक्षेपे ।&lt;br&gt;&#xA;वस्त्वैक्ये ऽपि धर्मैक्ये ऽपि ।&lt;br&gt;&#xA;कुतो न निवार्यत इत्यत उक्तम्वादिभिरिति ।&lt;br&gt;&#xA;अविसंवादिव्यवहारसिद्धत्वादिति यावत् ।&lt;br&gt;&#xA;एतदेव प्रपञ्चयतिकार्यस्येति ।&lt;br&gt;&#xA;कार्यस्य तत्तन्निष्ठत्वं गुणादेर्व्यापितादिकः ।&lt;br&gt;&#xA;कथं विशेषो नैवास्ति &amp;hellip; । मनुव्_२,२.१००अच् ।&lt;br&gt;&#xA;न्यायसुधा-&lt;br&gt;&#xA;अस्ति तावदवयविनो ऽवयवनिष्ठत्वं नाम धर्मः ।&lt;br&gt;&#xA;गुणानां केषाञ्चिद्रूपादीनामाश्रयव्यापित्वम् केषाञ्चित्संयोगादीनां प्रदेशवृत्तित्वम्, रूपादीनामुद्भूतत्वम्, सर्वेषां चतुर्विंशतित्वम् कर्मणश्च&lt;br&gt;&#xA;आश्रयव्यापित्वमनित्यत्वं पञ्चत्वं मूर्तनिष्ठत्वम्, सामान्यस्यापि द्रव्यगुणकर्मनिष्ठत्वम्, नित्यत्वमनुगतत्वम्, द्विविधत्वमित्यतिबहुलो ऽयं&lt;br&gt;&#xA;पदार्थधर्मसमूहः ।&lt;br&gt;&#xA;न चायमाश्रयतो भिन्न एवेति युक्तम् ।&lt;br&gt;&#xA;अस्ति च धर्मधर्म्यादिव्यवहारः ।&lt;br&gt;&#xA;तन्तुषु पटः, प(घ)टो न भवति घ(प)ट इत्यादिः ।&lt;br&gt;&#xA;स चायमत्यन्ताभेदे ऽनुपपद्यमानः स्वोपपादकं विशेषमवगमयतीति सर्वपदार्थेषु कथं विशेषो नैवास्ति ।&lt;br&gt;&#xA;&lt;em&gt;७,५४६&lt;/em&gt;&lt;br&gt;&#xA;सत्यम् ।&lt;br&gt;&#xA;सन्त्येव द्रव्यादिषु सप्तस्वपि पदार्थेषु ते ते धर्माः ।&lt;br&gt;&#xA;किन्नामाश्रयतो भिन्ना एव ।&lt;br&gt;&#xA;तथाच तत्सम्बन्धनिबन्धनतयैवोपपद्यमानो व्यवहारः सर्वपदार्थेषु न विशेषमाक्षेप्तुमलमित्याशयेन शङ्कतेस चेति ।&lt;br&gt;&#xA;&lt;em&gt;७,५४७&lt;/em&gt;&lt;br&gt;&#xA;&amp;hellip; स च धर्मो ऽपरो यदि । मनुव्_२,२.१००द् ।&lt;br&gt;&#xA;न्यायसुधा-&lt;br&gt;&#xA;न केवलं गुणादि द्रव्यादितो भिन्नम् ।&lt;br&gt;&#xA;किन्तु सः तत्तन्निष्ठत्वादिधर्मश्च अपरः स्वाश्रयाद्भिन्नो यद्यङ्गीक्रियत इत्यर्थः ।&lt;br&gt;&#xA;निराकरोतिषडिति ।&lt;br&gt;&#xA;षट्पदार्थातिरेकः स्यात् &amp;hellip; । मनुव्_२,२.१०१अ ।&lt;br&gt;&#xA;न्यायसुधा-&lt;br&gt;&#xA;तर्हि धर्माणां षड्भ्यः पदार्थेभ्यो ऽतिरेकः स्यात् ।&lt;br&gt;&#xA;तथाच षडेव पदार्था सति नियमो भज्येतेति ।&lt;br&gt;&#xA;ननु स्वाश्रयतो विभिन्ना अपि धर्मा न ष(ड्भ्यः)ट्पदार्थेभ्यो ऽतिरिच्यन्ते ।&lt;br&gt;&#xA;किन्तु त एवान्योन्यविशेषणीभूता धर्मा इत्युच्यन्ते ।&lt;br&gt;&#xA;यथाऽह’यद्यपि धर्माः षट्पदार्थेभ्यो न व्यतिरिच्यन्ते ।&lt;br&gt;&#xA;किन्तु त एवान्योन्यापेक्षया धर्मधर्मिणश्च भवन्ति’ इत्रत ।&lt;br&gt;&#xA;अन्यत्रापि’तेषां धर्मास्त एव परस्परं विशेषणीभूताः’ इति ।&lt;br&gt;&#xA;तत्कथं नियमभङ्ग इति ।&lt;br&gt;&#xA;मैवम् ।&lt;br&gt;&#xA;तन्निष्ठत्वादीनां षट्सु पदार्थेष्वन्तर्भावयितुमशक्यत्वात् ।&lt;br&gt;&#xA;तथाहि ।&lt;br&gt;&#xA;‘आश्रितत्वं चान्यत्र नित्यद्रव्येभ्यः’ इत्यभ्युपगतं कार्यद्रव्यगुणकर्मसामान्यविशेषसमवायानामवयवादिनिष्ठत्वं न तावद्द्रव्यादिकम् ।&lt;br&gt;&#xA;गुणादिवृत्त्यनुपपत्तेः ।&lt;br&gt;&#xA;नापि समवायः तस्य स्ववृत्त्यनुपपत्तेः ।&lt;br&gt;&#xA;किञ्चाधार्याधारभूतयोः सम्बन्धः समवाय इष्यते ।&lt;br&gt;&#xA;तथाच कथं स एवाधारित्वमाधारत्वं च स्यात् ।&lt;br&gt;&#xA;तथा रूपादीनामाश्रयव्यापित्वं न द्रव्यादिष्वन्तर्भवति ।&lt;br&gt;&#xA;तेषां गुणवृत्त्तिवासम्भवात् ।&lt;br&gt;&#xA;समवायस्तूक्तरीत्या निरस्तः ।&lt;br&gt;&#xA;अपि च वृत्तित्वमात्रं समवायः ।&lt;br&gt;&#xA;व्याप्यवृत्तित्वं त्वतिरिक्तं निर्वक्तव्यर्(वाच्य)म् ।&lt;br&gt;&#xA;कृत्स्ने स्वाश्रये समवायस्तदिति चेन्न ।&lt;br&gt;&#xA;द्रव्यस्यासमुदितत्वेन कृत्स्नत्वाद्यनवकाशात् ।&lt;br&gt;&#xA;स्वभावेन सहानवस्थानं व्याप्यवृत्तित्वमिति चेन्न ।&lt;br&gt;&#xA;तस्याप्यन्तर्भाव्यत्वात् ।&lt;br&gt;&#xA;अभावो ऽसाविति चेन्न ।&lt;br&gt;&#xA;निराकरिष्यमाणत्वात् ।&lt;br&gt;&#xA;&lt;em&gt;७,५५२&lt;/em&gt;&lt;br&gt;&#xA;एवं संयोगादीनां प्रदेशवृत्तित्वं निरस्तम् ।&lt;br&gt;&#xA;उद्भूतत्वं च न जातिविशेषः ।&lt;br&gt;&#xA;रूपत्वादिना परापरभावानुपपत्तेः ।&lt;br&gt;&#xA;यदि हि रूपत्वं परं स्यात्तदा स्पर्शस्योद्भूतत्वं न स्यात् ।&lt;br&gt;&#xA;यदि चोद्भूतत्वं परं भवेत्तदा सर्वमपि रूपमुद्भूतमिति चक्षुरादेरपि प्रतीतिः स्यात् ।&lt;br&gt;&#xA;&lt;em&gt;७,५५३&lt;/em&gt;&lt;br&gt;&#xA;चतुर्विंशतित्वं च न सङ्खया, गुणानां निर्गुणत्वाङ्गीकारात् ।&lt;br&gt;&#xA;उपचारो ऽयमिति चेन्न ।&lt;br&gt;&#xA;निमित्ताभावात् ।&lt;br&gt;&#xA;न तावदेकाथर्समवायो निमित्तम् ।&lt;br&gt;&#xA;द्रव्ये चतुर्विंशतित्वनियमाभावात् ।&lt;br&gt;&#xA;प्रत्येकं रूपादिषु तत्प्रसङ्गाच्च ।&lt;br&gt;&#xA;अपर्यायचतुर्विंशतिशब्दवाच्यत्वमिति चेन्न ।&lt;br&gt;&#xA;शब्दे ऽपि चतुर्विंशतित्वाभावात् ।&lt;br&gt;&#xA;चतुर्विंशतिपुरुषोच्चारितापर्यायशब्दवाच्यत्वमिति चेन्न ।&lt;br&gt;&#xA;बधिरादीनां रूपादिषु सङ्खयाव्यवहाराभावप्रसङ्गात् ।&lt;br&gt;&#xA;एवमन्येषामपि धर्माणामन्तर्भावो निरसनीयः ।&lt;br&gt;&#xA;&lt;em&gt;७,५५६&lt;/em&gt;&lt;br&gt;&#xA;कश्चिदाह ।&lt;br&gt;&#xA;धर्मपदार्थो ऽभावे ऽन्तर्भवतीति ।&lt;br&gt;&#xA;तदसत् ।&lt;br&gt;&#xA;निषेधबुद्धिबोध्यत्वाभावात् ।&lt;br&gt;&#xA;अभावे ऽभावानङ्गीकारेण तद्धर्माणामभावत्वायोगाच्च ।&lt;br&gt;&#xA;द्रव्यादिषड्लक्षणशन्यतमराहित्यमभावत्वम् ।&lt;br&gt;&#xA;नतु निषेधबुद्धिबोध्यत्वमिति चेन्न ।&lt;br&gt;&#xA;लोकप्रतीतिमवधूय स्वकल्पनादरणे द्रव्यमेव भावास्तल्लक्षणरहितो ऽभाव इत्यपि कल्पनाप्रसङ्गात् ।&lt;br&gt;&#xA;अतस्तत्तन्निष्ठत्वादयो द्रव्यादिधर्मास्तदात्मान एवाङ्गीकार्याः ।&lt;br&gt;&#xA;तथाचाह’भावस्य स्वरूपमेवावस्थाभेदेनास्तित्वं ज्ञेयत्वमभिधेयत्वं चोच्यते’ इति ।&lt;br&gt;&#xA;नच विशेषमपहायावस्थाभेदः शक्यनिरूपणः ।&lt;br&gt;&#xA;&lt;em&gt;७,५५७&lt;/em&gt;&lt;br&gt;&#xA;ननु धर्मा धर्मितो भिन्ना एव ।&lt;br&gt;&#xA;नचोक्तदोषः ।&lt;br&gt;&#xA;नैयायिकादिभिः परमाण्वारम्भवादिभिः षडेव पदार्था इति नियमस्यानङ्गीकृतत्वात् ।&lt;br&gt;&#xA;धर्मपदार्थस्य पृथगङ्गीकृतत्वाच्च ।&lt;br&gt;&#xA;तथाच भिन्नधर्मसंसर्गवशात्सर्वव्यवहारोपपत्तौ न तदन्यथानुपपत्त्या विशेषसिद्धिरित्यत आहपदार्थेति ।&lt;br&gt;&#xA;&amp;hellip; पदार्थानियमे ऽपि हि ।&lt;br&gt;&#xA;धर्मस्य धर्मसन्तानादनवस्थाकरो भवेत् । मनुव्_२,२.१०१ब्द् ।&lt;br&gt;&#xA;न्यायसुधा-&lt;br&gt;&#xA;पदार्थानां षडेवेति नियमाभावपक्षे ऽपि हि यस्माद्धर्मस्य धर्मसन्तानादनवस्थाया आकरो भवेदयं पक्षः, तस्माद्धर्मधर्माणामाश्रयाभेदे&lt;br&gt;&#xA;ऽवश्यमङ्गीकार्ये तत्र धर्मधर्म्यादिव्यवहारान्यथानुपपत्त्या विशेषो ऽङ्गीकरणीय इति योज्यम् ।&lt;br&gt;&#xA;खनिः आकरः ।&lt;br&gt;&#xA;&lt;em&gt;७,५५८&lt;/em&gt;&lt;br&gt;&#xA;एतदुक्तं भवति ।&lt;br&gt;&#xA;धर्मपदार्थं द्रव्यादिभ्यो भिन्नमभ्युपगच्छन्प्रष्टव्यः ।&lt;br&gt;&#xA;अस्तित्वादिधर्मेष्वप्यस्तित्वादिकमस्ति न वा ।&lt;br&gt;&#xA;नेति पक्षे ऽनुभवविरोधः ।&lt;br&gt;&#xA;अस्तित्वं न ज्ञेयं नाभिधेयमिति स्वक्रियाविरोधश्च ।&lt;br&gt;&#xA;अन्यथा द्रव्यादिष्वपि तदभावापत्तिः ।&lt;br&gt;&#xA;आद्ये तदाश्रयतो भिन्नमभिन्नं वा ।&lt;br&gt;&#xA;आद्ये तत्राप्यस्तित्वाद्यन्तरमित्यनवस्था स्यात् ।&lt;br&gt;&#xA;द्वितीये त्वस्ति तावत्तत्रापि धर्मधर्म्यादिव्यवहारः ।&lt;br&gt;&#xA;स चानुपपद्यमानो विशेषं गमयतीति ।&lt;br&gt;&#xA;किञ्च धर्मगता धर्मा यदि आश्रयाभिन्नास्तदा किं द्रव्यादिगतास्तित्वादिधर्मैरपराद्धम् ।&lt;br&gt;&#xA;येन ते द्रव्यादितो भिद्येरन् ।&lt;br&gt;&#xA;योगक्षेमसाम्यात् ।&lt;br&gt;&#xA;ततस्तेषामेव द्रव्याद्यभेदे सति पुनर्व्यवहारान्यथानुपपत्त्या द्रव्यादिष्वेव विशेषसिद्धिः (इति) ।&lt;br&gt;&#xA;&lt;em&gt;७,५६०&lt;/em&gt;&lt;br&gt;&#xA;नन्वस्त्येव द्रव्यादिधर्मेष्वस्तित्वादिष्वप्यस्तित्वादिकम् ।&lt;br&gt;&#xA;तच्चाश्रयतो भिन्नमेव ।&lt;br&gt;&#xA;नचैवं धर्मस्यानवधिकधर्मसन्तानादनवस्थादोषः ।&lt;br&gt;&#xA;उत्पत्तिज्ञप्तिप्रतिबन्धकत्वाभावेनादोषत्वात् ।&lt;br&gt;&#xA;यथाऽहुः’मूलक्षयकरीं प्राहुरनवस्थां हि दूषणम्’ इति ।&lt;br&gt;&#xA;यदर्थमुत्तरोत्तरानुसरणं तन्मूलमुत्पत्तिर्ज्ञप्तिर्वा ।&lt;br&gt;&#xA;ततो भिन्ननिमित्ततयोपपद्यमानो व्यवहारो न विशेषमाक्षेप्तुमलमित्यत आहसामान्यस्यापीति ।&lt;br&gt;&#xA;सामान्यस्यापि सामान्यं गुणस्यापि गुणो ह्यतः ।&lt;br&gt;&#xA;नाङ्गीकृतः &amp;hellip; । मनुव्_२,२.१०२अच् ।&lt;br&gt;&#xA;न्यायसुधा-&lt;br&gt;&#xA;सामान्यस्य गोत्वादेः, सामान्यं सत्तालक्षणम् ।&lt;br&gt;&#xA;गुणस्य च रूपादेः, सङ्खयापृथक्तवादिगुणः अत अनवस्थाभयादेव हि नाङ्गीकृतः ।&lt;br&gt;&#xA;अयमाशयः ।&lt;br&gt;&#xA;सामान्यस्यापि सामान्यं तावत्परेण नाङ्गीकृतम् ।&lt;br&gt;&#xA;तथा गुणस्यापि गुणो नाङ्गीकृतः ।&lt;br&gt;&#xA;तत्कस्मादिति वक्तव्यम् ।&lt;br&gt;&#xA;न तावत्प्रतीत्यभावात् ।&lt;br&gt;&#xA;सद्गोत्वं चतुर्विंशतिगुणा रूपाद्रसः पृथगिति प्रतिभासस्य दुरपह्नवत्वात् ।&lt;br&gt;&#xA;नच न सद्गोत्वमित्यादि बाधकमस्ति येन प्रतीतस्यापि परित्यागः ।&lt;br&gt;&#xA;गोत्वं न सत्तावदपरसामान्यशून्यत्वाद्विशेषवत्, गुणा न गुणवन्तो ऽद्रव्यत्वात्क्रियावदित्यादिबाधकमस्तीति चेन्न ।&lt;br&gt;&#xA;विपक्षे बाधकाभावेनाप्रयोजकत्वात् ।&lt;br&gt;&#xA;दृष्टान्तयोः(श्च)साध्यविकलत्वाच्च ।&lt;br&gt;&#xA;यदि गोत्वादौ सत्ता स्यात्तदा सत्तायामपि स्यात् ।&lt;br&gt;&#xA;तथा चात्माश्रयत्वमिति चेन्न ।&lt;br&gt;&#xA;सत्तान्तरत्वोपपत्तेः ।&lt;br&gt;&#xA;किञ्च प्रतीतेः किमात्माश्रयता करिष्यति ।&lt;br&gt;&#xA;अन्यथा प्रमेयत्वादीनां केवलान्वयित्वं न स्यात् ।&lt;br&gt;&#xA;आत्माश्रयभयाद्यतः प्रमेयत्वादिव्यावृत्तिः तस्यैव विपक्षत्वात् ।&lt;br&gt;&#xA;उक्तं च’कथं स्ववृत्तिरिष्या चेद्यथान्यत्रेति गृह्यताम् ।&lt;br&gt;&#xA;प्रमाणं शरणं वृत्तौ न भिन्नाभिन्नतेयता’ इति ।&lt;br&gt;&#xA;गुणानामपि गुणवत्त्वे द्रव्यलक्षणयोगाद्द्रव्यतापत्तिरिति चेन्न ।&lt;br&gt;&#xA;प्रतीतिमनुरुद्धय लक्षणान्तरस्य कर्तव्यत्वात् ।&lt;br&gt;&#xA;तस्मात्सामान्ये सामान्यं गुणे च गुणः अनवस्थाभयादेव नाङ्गीक्रियत इत्येव वक्तव्यम् ।&lt;br&gt;&#xA;यथाऽह’व्यक्तेरभेदस्तुल्यत्वं सङ्करो ऽथानवस्थितिः ।&lt;br&gt;&#xA;रूपहानिरसम्बन्धो जातिबाधकसङ्ग्रहः’ इति ।&lt;br&gt;&#xA;नचानवच्छिन्ना सामान्यपरम्परा गुणपरम्परा चोत्पत्तिज्ञप्तिप्रतिबन्धे हेतुः ।&lt;br&gt;&#xA;तथाच यथा सा दूषणं तथा प्रकृतापि दूषणमेव ।&lt;br&gt;&#xA;न चेत्सापि न स्यादिति सामान्यादेरपि सामान्याद्यङ्गीकार्यं स्यात् ।&lt;br&gt;&#xA;यदि कथञ्चिज्ज्ञप्तिप्रतिबन्धकत्वं तत्र व्युत्पद्येत ।&lt;br&gt;&#xA;तर्हि वयमप्यत्र तद्व्युत्पादयिष्याम इति ।&lt;br&gt;&#xA;&lt;em&gt;७,५६५&lt;/em&gt;&lt;br&gt;&#xA;यदि कश्चिद्वैयात्याद्ब्रूयात् ।&lt;br&gt;&#xA;अस्त्येव सामान्यस्यापि सामान्यं गुणस्यापि गुणो निर्बाधप्रतीतिसिद्धत्वात् ।&lt;br&gt;&#xA;उत्पत्तिज्ञप्त्यप्रतिबन्धहेतोरनवस्थाया दोषत्वायोगात् ।&lt;br&gt;&#xA;अतो नैतन्न्यायेन धर्मपरम्परानवस्थाभयान्निवारणीयेति ।&lt;br&gt;&#xA;तत्राहस चेति ।&lt;br&gt;&#xA;&amp;hellip; स च यदि नानवस्था क्वचिद् भवेत् । मनुव्_२,२.१०२च्द् ।&lt;br&gt;&#xA;न्यायसुधा-&lt;br&gt;&#xA;स च गुणस्यापि गुणः ।&lt;br&gt;&#xA;चशब्दात्सामान्यस्यापि सामान्यं यद्यङ्गीक्रियते तदा ब्रूमो नानवस्था क्वचिद्भवेदिति ।&lt;br&gt;&#xA;&lt;em&gt;७,५६६&lt;/em&gt;&lt;br&gt;&#xA;अयमाशयः ।&lt;br&gt;&#xA;एवं वदन्क्वचिदनवस्थादूषणमङ्गीकरोति न वेति वाच्यम् ।&lt;br&gt;&#xA;नचेत् दूषणान्तरमपि नाङ्गीकुर्यात् ।&lt;br&gt;&#xA;अविशेषात् ।&lt;br&gt;&#xA;तथाच कथायां नाधिकारी स्यात् ।&lt;br&gt;&#xA;नाद्यः ।&lt;br&gt;&#xA;धर्मसामान्यगुणानवस्थाया अदूषणत्वे विमताया अपि दूषणत्वायोगात् ।&lt;br&gt;&#xA;विशेषहेतोरभावात् ।&lt;br&gt;&#xA;&lt;em&gt;७,५६७&lt;/em&gt;&lt;br&gt;&#xA;नन्वपर्यवसितपरम्परामात्रसाम्ये ऽपि यत्रोत्पत्त्यादिप्रतिबन्धकत्वं तत्र दूषणत्वम् ।&lt;br&gt;&#xA;यत्र यदभावस्तत्रादूषणत्वमिति चेत् ।&lt;br&gt;&#xA;किमर्थमुत्पत्त्यादिप्रतिबन्धकत्वमनुसरणीयम् ।&lt;br&gt;&#xA;अनवस्था हि तर्कविशेषः ।&lt;br&gt;&#xA;तर्कश्चानिष्यप्रसञ्जनम् ।&lt;br&gt;&#xA;उत्पत्त्यादिप्रतिबन्धश्चानिष्यः ।&lt;br&gt;&#xA;प्रामाणिकपरित्यागरूपत्वात् ।&lt;br&gt;&#xA;उत्पत्त्यादेः प्रामाणिकत्वात् ।&lt;br&gt;&#xA;अतस्तदप्रतिबन्धे तर्कत्वायोगात्कथं दूषणान्तरम् ।&lt;br&gt;&#xA;एवमेव दूषणत्वे ऽतिप्रसङ्ग इत चेत् ।&lt;br&gt;&#xA;किं प्रामाणिकपरित्याग एवानिष्य उताप्रामाणिकस्वीकारो ऽपि ।&lt;br&gt;&#xA;नाद्यः ।&lt;br&gt;&#xA;नियामकाभावात् ।&lt;br&gt;&#xA;द्वितीये कथं न प्रकृतानवस्था दूषणम् ।&lt;br&gt;&#xA;अत्यन्तभिन्नधर्मपरम्पराया अप्यप्रामाणिकत्वात् ।&lt;br&gt;&#xA;अथाप्रामाणिकस्वीकारो न दूषणम् ।&lt;br&gt;&#xA;तर्हि प्रामाणिकपरित्यागो ऽपि न (दूषणं) स्यादिति नानवस्था क्वचिद्दूषणं भवेत् ।&lt;br&gt;&#xA;अथानिष्यापत्तिहेतुरनवस्थादूषणम् ।&lt;br&gt;&#xA;न पुनरनिष्यरूपेति चेन्न ।&lt;br&gt;&#xA;अनिष्यरूपैवानवस्था दूषणम् ।&lt;br&gt;&#xA;नत्वनिष्यापत्तिहेतुरित्यपि वक्तुं शक्यत्वेन क्वचिदङ्गीकृताप्यनवस्था न दूषणं भवेत् ।&lt;br&gt;&#xA;तस्मात्प्रामाणिकपरित्यागाप्रामाणिकपरिग्रहरूपा वा तद्धेतुर्वानवच्छिन्नपरम्परानवस्थेति वाच्यम् ।&lt;br&gt;&#xA;अत एव नातिप्रसङ्गः ।&lt;br&gt;&#xA;तथाच धर्मपरम्पराया अप्यनवस्थात्वेनाभेद एवाङ्गीकार्यः ।&lt;br&gt;&#xA;एवं चोक्तन्यायेन व्यवहारान्यथानुपपत्त्या विशेषसिद्धिरिति ।&lt;br&gt;&#xA;&lt;em&gt;७,५७०&lt;/em&gt;&lt;br&gt;&#xA;अपि च यो धर्मधर्मिणोर्भेदं समवायं चाङ्गीकृत्याभेदं विशेषं चावजानाति तेनानवस्थातो बिभ्यता&lt;br&gt;&#xA;गुणसामान्ययोर्गुणसामान्यप्रतीतिरेवापलपनीया ।&lt;br&gt;&#xA;विनैव बाधकेन भ्रान्तिर्वा वाच्या ।&lt;br&gt;&#xA;प्रतीत्यपलापादितो वा बिभ्यतो ऽनवस्था स्यादित्येकं सन्धित्सतो ऽन्य(त्प्र)च्च्यवते ।&lt;br&gt;&#xA;अभेदं विशेषं चाङ्गीकुर्वतां तु नेदं दूषणद्वयमतो ऽपि तत्पक्षपात इत्याशयवानाहअस्मत्पक्ष इति ।&lt;br&gt;&#xA;अस्मत्पक्षे गुणाद्याश्च तद्वन्तो हि विशेषतः ।&lt;br&gt;&#xA;अनन्यत्वान्नानवस्था &amp;hellip; । मनुव्_२,२.१०३अच् ।&lt;br&gt;&#xA;न्यायसुधा-&lt;br&gt;&#xA;धर्मधर्मिणोः सविशेषाभेदवादिनां पक्ष इत्यर्थः ।&lt;br&gt;&#xA;गुणाद्या गुणाः सामान्यानि च ।&lt;br&gt;&#xA;तद्वन्तो गुणवन्तः ।&lt;br&gt;&#xA;सामान्यवन्ति च ।&lt;br&gt;&#xA;तेन चतुर्विंशतिगुणाः सद्गोत्वमित्यादिप्रतीतिविरोधो नास्तीति शेषः ।&lt;br&gt;&#xA;अनन्यत्वात् धर्मधर्मिणोरिति शेषः ।&lt;br&gt;&#xA;अप्रामाणिकापर्यवसितपरम्परारूपा ह्येषा ।&lt;br&gt;&#xA;अनन्यत्वे कथं तद्वृत्तमिति तदवस्थः प्रतीतिविरोध इत्यत उक्तम्विशेषतो हि तद्वन्त इति ।&lt;br&gt;&#xA;भेदसम्बन्धकार्यकारी हि विशेष इति ।&lt;br&gt;&#xA;&lt;em&gt;७,५७१&lt;/em&gt;&lt;br&gt;&#xA;एवमवयवावयव्यादीनामभेदो ऽत्र निरूपितः ।&lt;br&gt;&#xA;इदानीं क्वचिद्भेदाभेदावपि भवत इति तदपवादमाहभेद इति ।&lt;br&gt;&#xA;&amp;hellip; भेदो नाशे भवेत् तथा । मनुव्_२,२.१०३द् ।&lt;br&gt;&#xA;न्यायसुधा-&lt;br&gt;&#xA;यद्वा यद्यवयव्यादयो ऽवयवाद्यभिन्नाः ।&lt;br&gt;&#xA;कथं तर्हि सत्स्वेवावयवादिषु विनश्यन्तीत्यत आहभेद इति ।&lt;br&gt;&#xA;तथाशब्दः समुच्चये ।&lt;br&gt;&#xA;अवयवादिषु सत्स्वेवावयव्यादीनां नाशे भेदो ऽभेदश्च भवेदित्यर्थः ।&lt;br&gt;&#xA;अत्र नाश इत्युपलक्षणम् ।&lt;br&gt;&#xA;यत्र सत्स्वेवावयवेष्ववयविनो ऽभावः सति गुणिनि गुणस्याभावस्तत्र भेदाभेदावित्यादि द्रष्टव्यम् ।&lt;br&gt;&#xA;अन्यथा यत्रावयवावयव्यादीनां युगपद्विनाशस्तत्र भेदाभेदावुक्तौ न स्याताम् ।&lt;br&gt;&#xA;इदमुक्तं भवति ।&lt;br&gt;&#xA;सत्यपि तस्मिन्नसत्त्वादित्यनेन हेतुनावयव्यादीनामवयवादिभ्यो भेदमात्रं वा साध्यते ऽत्यन्तभेदो वा ।&lt;br&gt;&#xA;आद्ये सिद्धसाधनता भागासिद्धिश्च ।&lt;br&gt;&#xA;तथाहि ।&lt;br&gt;&#xA;सत्यप्यु(त्यु)पादाने कदाचिदुपादेयमसत् ।&lt;br&gt;&#xA;यथा पटः ।&lt;br&gt;&#xA;एवं सत्यपि द्रव्ये केचिद्गुणा असन्तो यथा पाकजादयः ।&lt;br&gt;&#xA;तथा सत्यप्या(त्येवा)श्रये काश्चित्क्रिया असत्यो यथा पटचलनादयः ।&lt;br&gt;&#xA;जातिश्च काचित्सति जातिमत्यसती ।&lt;br&gt;&#xA;यथा ब्राह्मणम् ।&lt;br&gt;&#xA;तत्र भेदाभेदयोरङ्गीकाराद्भेदसाधनं सिद्धविषयम् ।&lt;br&gt;&#xA;गगनतद्भागयोरीश्वराद्याश्रितज्ञानादिगुणक्रियाजातिष्वभावाद्भागासिद्धत्वं हेतोः इति ।&lt;br&gt;&#xA;न द्वितीयः ।&lt;br&gt;&#xA;कालात्ययापदिष्टत्वात् ।&lt;br&gt;&#xA;अभेदस्य प्रागुपपादितत्वादुपपादयिष्यमाणत्वाच्चेति ।&lt;br&gt;&#xA;&lt;em&gt;७,५७३&lt;/em&gt;&lt;br&gt;&#xA;स्यादेतत् ।&lt;br&gt;&#xA;यथा भेदसाधकानां व्यपदेशभेदादीनां विशेषाश्रयेणैवान्यथासिद्धिरुक्ता ।&lt;br&gt;&#xA;तथा सत्यपि तस्मिन्नसत्त्वस्यापि विशेषणैव निर्वाहः क्रियताम् ।&lt;br&gt;&#xA;किं भेदाभेदाभ्युपगमेन ।&lt;br&gt;&#xA;मैवम् ।&lt;br&gt;&#xA;विशेषस्य भेदकार्यव्यवहारमात्रनिर्वाहकत्वेन विनाशं प्रत्यनिर्वाहकत्वात् ।&lt;br&gt;&#xA;सकलभेदकायर्कारित्वे विशेषो भेद एव, न तत्प्रतिनिधिः स्यात् ।&lt;br&gt;&#xA;किञ्चानेकाश्रितस्यावयविनो द्वित्वादेश्चाश्रयेणात्यान्ताभेदे सत्याश्रयणामपि परस्परमभेदः प्रसज्यते ।&lt;br&gt;&#xA;तत्परिहारार्थं तावदवश्यं तत्र भेदो ऽङ्गीकरणीयः ।&lt;br&gt;&#xA;नचावच्छेदकेन विना भेदाभेदभूमेः सङ्ग्रहः स्यादित्ययावदाश्रयभावित्वमेव ग्राह्यम् ।&lt;br&gt;&#xA;तत्रापि विशेष एव सङ्करं वारयिष्यतीति तु निरस्तम् ।&lt;br&gt;&#xA;किञ्च प्रमाणानुसारिणक्ष व्यवस्था नतु स्वेच्छानुसारिणी ।&lt;br&gt;&#xA;प्रमाणं तु भेदाभेदाववगाहत इति वक्ष्यते ।&lt;br&gt;&#xA;ननु अनित्यद्रव्याश्रिता एकत्वादयो ऽपि गुणाः किं भेदवन्तस्तेषामपि द्रव्यकार्यतया तदुत्तरक्षणभावित्वादिति ।&lt;br&gt;&#xA;मैवम् ।&lt;br&gt;&#xA;उक्तोत्तरत्वात् ।&lt;br&gt;&#xA;उक्तं ह्येतत् ।&lt;br&gt;&#xA;उपादानद्रव्यं गुणवदुपादेयतया परिणमत इति ।&lt;br&gt;&#xA;&lt;em&gt;७,५७६&lt;/em&gt;&lt;br&gt;&#xA;ननु भेदाभेदावेकत्र विरुद्धौ ।&lt;br&gt;&#xA;तत्कथमयावदाश्रयभाविनामवयविगुणकमर्सामान्यानामवयवादिभिर्भेदार्भेदाभ्युपगम इत्यत आहविशेषमेवेति ।&lt;br&gt;&#xA;विशेषमेव संश्रित्य &amp;hellip; । मनुव्_२,२.१०४अ ।&lt;br&gt;&#xA;न्यायसुधा-&lt;br&gt;&#xA;भेदाभेदावेकत्र भवत इति सम्बन्धः ।&lt;br&gt;&#xA;अवधारणं कालादिभेदव्यावृत्त्यर्थम् ।&lt;br&gt;&#xA;&lt;em&gt;७,५७७&lt;/em&gt;&lt;br&gt;&#xA;कथं विशेषाश्रयणे विरोधशान्तिरित्यत आहविरोध इति ।&lt;br&gt;&#xA;&amp;hellip; विशेषो बलवान् यतः । मनुव्_२,२.१०४ब् ।&lt;br&gt;&#xA;न्यायसुधा-&lt;br&gt;&#xA;बलवान्भेदकार्यकारण इति शेषः ।&lt;br&gt;&#xA;ततो विशेषं समाश्रित्यैकत्र भेदाभेदौ भवत इत्यन्वयः ।&lt;br&gt;&#xA;अयमर्थः ।&lt;br&gt;&#xA;भेदो हि विरोधशान्तिहेतुः ।&lt;br&gt;&#xA;तथाहि ।&lt;br&gt;&#xA;क्वचिदाश्रयभेदो यथा मधुरायां देवदत्तसद्भावः स्रुघ्ने तदभावः ।&lt;br&gt;&#xA;क्वचित्कालाभेदो यथा मधुरायामेव देवदत्तस्य भावाभावौ ।&lt;br&gt;&#xA;क्वचित्प्रतियोगिभेदो यथा गवयो गोघटाभ्यां सदृशो विसदृशश्चेति ।&lt;br&gt;&#xA;भेदप्रतिनिधिश्च विशेष इत्युक्तम् ।&lt;br&gt;&#xA;अतः कथमसौ भेदाभेदावेकदैवैकत्रैव नावस्थापयेदिति ।&lt;br&gt;&#xA;एवं तर्ह्यतिप्रसङ्गः ।&lt;br&gt;&#xA;सर्वत्र विशेषमाश्रित्य विरोधस्योत्सादयितुं शक्यत्वादित्यत आहदृष्टीति ।&lt;br&gt;&#xA;दृष्टिप्रमाणतश्चैव &amp;hellip; । मनुव्_२,२.१०४च् ।&lt;br&gt;&#xA;&lt;em&gt;७,५७७फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;दृष्टिश्च तत्प्रमाणं च ।&lt;br&gt;&#xA;प्रमाणभूता दृष्टिरित्यर्थः ।&lt;br&gt;&#xA;ततो भेदाभेदौ न विरुद्धाविति सम्बन्धः ।&lt;br&gt;&#xA;चशब्दो विशेषेण सह दृष्टेः समुच्चये ।&lt;br&gt;&#xA;न स्वेच्छामात्रेण भेदाभेदावित्युपेत्य विशेषेण विरोधाभावो ऽभिधीयते ।&lt;br&gt;&#xA;येनातिप्रसङ्गः स्यादित्येवशब्दः ।&lt;br&gt;&#xA;उक्तं तावदवयवावयव्याद्यभेदग्राहिणी दृष्टिरस्ति ।&lt;br&gt;&#xA;सम्बद्धवस्तुबुद्धितो विलक्षणतयानुव्यवसायात् ।&lt;br&gt;&#xA;अस्ति च भेदग्राहिणी सत्यपि तस्मिन्नसत्त्वादिति हेतुजनिता दृष्टिरिति ।&lt;br&gt;&#xA;नचैते बाध्यबाधके ।&lt;br&gt;&#xA;अन्यतराननुवृत्तिप्रसङ्गात् ।&lt;br&gt;&#xA;नापि प्रतिपक्षभूते ।&lt;br&gt;&#xA;प्रतिपत्तृणामुभयोदासीनतापत्तेः ।&lt;br&gt;&#xA;चैवम् न ।&lt;br&gt;&#xA;अतो द्वयोरपि प्रामाण्यतश्च भेदाभेदयोरवगतयोनर् विरोधः ।&lt;br&gt;&#xA;तदिदमुक्तम्प्रमाणत इति ।&lt;br&gt;&#xA;&lt;em&gt;७,५७९&lt;/em&gt;&lt;br&gt;&#xA;ननु भ(व)वेतां भेदाभेदवेकत्रैवैकदेव प्रमितौ ।&lt;br&gt;&#xA;तथापि कथं विरोधशान्तिरित्यत आहविरोध इति ।&lt;br&gt;&#xA;&amp;hellip; विरोधो दर्शने कथम् । मनुव्_२,२.१०४द् ।&lt;br&gt;&#xA;न्यायसुधा-&lt;br&gt;&#xA;सहदर्शने सति कथं विरोधो वक्तुं शक्यते ।&lt;br&gt;&#xA;सहदृष्टौ विरुद्धौ चेति विप्रतिषिद्धमिति भावः ।&lt;br&gt;&#xA;एतदेव विवृणोतिविरोधो हीति ।&lt;br&gt;&#xA;विरोधो ह्यविरोधश्च यतो दर्शनमानगौ ।&lt;br&gt;&#xA;ततो दृष्टे विरोधस्तु सद्भिरापाद्यते कथम् । मनुव्_२,२.१०५ ।&lt;br&gt;&#xA;&lt;em&gt;७,५७९फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;सर्वत्र परस्परपरिहारेणैव सत्त्वदर्शनं महानवस्थानलक्षणविरोधे प्रमाणम् ।&lt;br&gt;&#xA;क्वचित्सहदर्शनं चाविरोधे ।&lt;br&gt;&#xA;अन्यस्यानिरूपणात् ।&lt;br&gt;&#xA;अतः सहदृष्टे भेदाभेदलक्षणे वस्तुद्वये विरोधः कथमुच्येत ।&lt;br&gt;&#xA;सहदर्शने ह्यविरोधः स्यात् ।&lt;br&gt;&#xA;पुनर्विरोधकथने व्याघातानिवारणादिति ।&lt;br&gt;&#xA;हिशब्देन शीतोष्णादौ रूपरसादौ च विरोधाविरोधयोर्दर्शनैकप्रमाणत्वं निदर्शयति ।&lt;br&gt;&#xA;तुशब्दस्य दृष्टे त्विति सम्बन्धः ।&lt;br&gt;&#xA;सद्भिर्विद्वद्भिरित्युपहासः ।&lt;br&gt;&#xA;वैशेषिकादयो हि संयोगविभागशब्दात्मविशेषगुणानां तत्रैव तदैव भावाभावावुपेत्य सहदर्शनाद्विरोधो नास्तीति वदन्तः पुनरत्र सहदर्शने ऽपि&lt;br&gt;&#xA;विरोधमुद्भावयन्तः स्वव्याहतभाषिणः स्वोक्तविस्मरणशीलाः स्वदृष्टिपक्षपातिनः कथं सन्तः स्युः ।&lt;br&gt;&#xA;सर्वत्रासहदृष्टयोर्यदि कश्चिदाग्रहमात्रेण सहावस्थानं मन्यते तं प्रत्येव विरोधोद्भावनं क्रियतेनान्यथेति ।&lt;br&gt;&#xA;&lt;em&gt;७,५८१&lt;/em&gt;&lt;br&gt;&#xA;धर्मधर्मिणोर्भेदाभेदौ क्वचिदिति सङ्क्षेपेणोक्तम् ।&lt;br&gt;&#xA;तत्किं सर्वेष्वपि द्रव्येषूत केषुचिदेवेत्यपेक्षायामाहअभिन्न इति ।&lt;br&gt;&#xA;अभिन्नो भगवान् स्वेन तदन्येन विभेदवान् । मनुव्_२,२.१०६अब् ।&lt;br&gt;&#xA;न्यायसुधा-&lt;br&gt;&#xA;भगवानिति चेतनमात्रोपलक्षणम् ।&lt;br&gt;&#xA;स्वेन स्वावयवगुणक्रियादिभिः ।&lt;br&gt;&#xA;तदन्येन प्रकृतिजीवजडात्मना प्रपञ्चेनेत्येवं व्यवस्थितावेव भेदाभेदौ न त्वेकविषयावित्यर्थः ।&lt;br&gt;&#xA;अयावद्द्रव्यभाविधर्मैर्भेदाभेदौ कुतो न स्यातामित्यत आहनित्या इति ।&lt;br&gt;&#xA;नित्या धर्मास्तदीयास्तु सर्वे ऽस्मान्नैव भेदिनः । मनुव्_२,२.१०६च्द् ।&lt;br&gt;&#xA;न्यायसुधा-&lt;br&gt;&#xA;तुशब्दो ऽवधारणे ।&lt;br&gt;&#xA;अस्मात् कारणम् ।&lt;br&gt;&#xA;अस्मात् भगवतः ।&lt;br&gt;&#xA;द्वित्वादिसङ्खयाव्यतिरिक्ता इति शेषः ।&lt;br&gt;&#xA;&lt;em&gt;७,५८३&lt;/em&gt;&lt;br&gt;&#xA;क्व तर्हि भेदाभेदावित्यत आहसामस्त्येति ।&lt;br&gt;&#xA;सामस्त्योच्छेदिनो ऽन्यत्र धर्मा उभयरूपकाः ।&lt;br&gt;&#xA;भावे &amp;hellip; । मनुव्_२,२.१०७अच् ।&lt;br&gt;&#xA;न्यायसुधा-&lt;br&gt;&#xA;अन्यत्र परमेश्वरात् ।&lt;br&gt;&#xA;जडे वस्तुनीति यावत् ।&lt;br&gt;&#xA;सत्येव धमिर्णि सामस्त्येनोच्छेदवन्तो ये धर्मास्ते उभयरूपिणो भिन्नाभिन्ना इत्यर्थः ।&lt;br&gt;&#xA;अभिभवव्यावृत्त्यर्थं सामस्त्येत्युक्तम् ।&lt;br&gt;&#xA;यद्वा सामस्त्ये द्रव्यस्याविकलत्वे नाशाभावे ऽपि ये उच्छेदिन इति व्याख्येयम् ।&lt;br&gt;&#xA;किं स्वसद्भाववेलायामभेदिनो ऽसद्भाववेलायां भेदिन इत्येवं कालभेदेन भेदाभेदावित्यत उक्तम्भाव इति ।&lt;br&gt;&#xA;स्वसद्भावदशायामेवोभयरूपका इत्यर्थः ।&lt;br&gt;&#xA;विनष्टस्यासत्त्वेन भेदचिन्तानवकाशात् ।&lt;br&gt;&#xA;प्रागत्यन्ताभेदे विनाशासम्भवाच्च ।&lt;br&gt;&#xA;कुतो भिन्नाभिन्ना इत्यत आहत एवेति ।&lt;br&gt;&#xA;&amp;hellip; त एव चोच्छेदात् तदन्ये च समस्तशः । मनुव्_२,२.१०७च्द् ।&lt;br&gt;&#xA;न्यायसुधा-&lt;br&gt;&#xA;प्रत्यक्षबलेन त एव धर्मिस्वरूपभूता एव उच्छेदात् सत्येव धर्मिण्यसत्त्वाद्धेतोस्तदन्ये ।&lt;br&gt;&#xA;चशब्दौ मिथः समुच्चयार्थौ ।&lt;br&gt;&#xA;समस्तश इत्ययावद्द्रव्यभाविविवक्षयोक्तम् ।&lt;br&gt;&#xA;&lt;em&gt;७,५८४&lt;/em&gt;&lt;br&gt;&#xA;यदुक्तं यावदवयवभाविनो ऽवयविनो ऽवयवैरत्यन्ताभेदो ऽयावदवयवभाविनस्तु भेदाभेदाविति ।&lt;br&gt;&#xA;तेनान्यदपि चोद्यं परिहृतमित्याहअंशांशिनोरिति ।&lt;br&gt;&#xA;&lt;em&gt;७,५८५&lt;/em&gt;&lt;br&gt;&#xA;अंशांशिनोरभेदेन त्वंशसंयोग एव हि ।&lt;br&gt;&#xA;अंशिनो नानवस्थातो यद्यप्यंशेष्वविश्रमः । मनुव्_२,२.१०८ ।&lt;br&gt;&#xA;न्यायसुधा-&lt;br&gt;&#xA;तथा हि ।&lt;br&gt;&#xA;सर्वदिक्ष्वपि सम्बन्धादिति यदंशतः संयोग इत्युक्तं तदयुक्तम् ।&lt;br&gt;&#xA;अनवस्थापत्तेः ।&lt;br&gt;&#xA;घटसंयोगो हि घटांशसंयोगपूर्वकः ।&lt;br&gt;&#xA;सो ऽपि तदंशसंयोगपूर्वकः ।&lt;br&gt;&#xA;नचेयं निरंशे परम्परा विश्राम्यतीति वाच्यम् ।&lt;br&gt;&#xA;अंशपरम्पराया अविश्रमस्याप्यङ्गीकृतत्वात् ।&lt;br&gt;&#xA;अतः पूर्वपूर्वसंयोगानुत्पत्तावुत्तरोत्तरानुत्पत्तिप्रसङ्गादंशतः संयोग इति नियमो नोपपद्यत इति ।&lt;br&gt;&#xA;तदिदमसङ्गतम् ।&lt;br&gt;&#xA;यद्यप्यंशत एव संयोगो यद्यपि चांशेष्वंशपरम्पराया अविश्रमस्तथाप्यंशांशिनोरभेदे नैवांशसंयोग एव हि यस्मादंशिनः संयोगो ऽतो नानवस्थेति ।&lt;br&gt;&#xA;&lt;em&gt;७,५८६&lt;/em&gt;&lt;br&gt;&#xA;अयमभिसन्धिः ।&lt;br&gt;&#xA;स्यादियमनवस्था यदि सर्वत्रांशत एव संयोग इति वदतामस्माकमंशिनः संयोगोंऽशसंयोगेनैव जायत इत्यभिप्रायः स्यात् ।&lt;br&gt;&#xA;नचैवम् ।&lt;br&gt;&#xA;किन्तु यो यस्य अंशिनः संयोगः स तदंशे वर्तते ।&lt;br&gt;&#xA;निरंशस्य तु संयोगः क्व नाम वर्तताम् ।&lt;br&gt;&#xA;अतः परमाण्वोः संयोगे सति तद्वृत्त्यर्थमंशो ऽङ्गीकरणीय इति ।&lt;br&gt;&#xA;न ह्येवं सति काचिदनवस्थास्ति ।&lt;br&gt;&#xA;अनवस्थितकार्यकारणभूतासिद्धसंयोगपरम्पराश्रयणाभावात् ।&lt;br&gt;&#xA;एतावत्तु भवेत् ।&lt;br&gt;&#xA;घटसंयोगः स्यात् ।&lt;br&gt;&#xA;प्रमाणविरोधाच्च ।&lt;br&gt;&#xA;घटसंयोगो घटवृत्तिरपि घटसंयोगः स्यात् ।&lt;br&gt;&#xA;प्रमाणविरोधाच्च ।&lt;br&gt;&#xA;घटसंयोगो घटवृत्तिस्तद्गुणत्वात्तद्रूपवदिति ।&lt;br&gt;&#xA;घटांशवृत्तिः संयोगो न घटसंयोगः तदन्यवृत्तित्वात् ।&lt;br&gt;&#xA;पटसंयोगवदिति ।&lt;br&gt;&#xA;एतदप्यनवकाशम् ।&lt;br&gt;&#xA;अंशांशिनोरभेदस्य साधितत्वात् ।&lt;br&gt;&#xA;अतिप्रसङ्गो हि तदा स्याद्यदि पटवद्घटांशो ऽपि घटादत्यन्तभिन्नः स्यात् ।&lt;br&gt;&#xA;अभेदे तु क्वातिप्रसङ्गः ।&lt;br&gt;&#xA;अनुमानस्याप्याद्यस्य सिद्धसाधनता ।&lt;br&gt;&#xA;अंशवृत्तेरेव घटवृत्तित्वात् ।&lt;br&gt;&#xA;अंशावृत्तित्वे सति घटवृत्तित्वसाधने दृष्टान्तः साध्यविकलः स्यात् ।&lt;br&gt;&#xA;द्वितीयस्तु हेतुः स्वरूपासिद्धो ऽन्यथासिद्धो वेति ।&lt;br&gt;&#xA;यदि घटसंयोगो घटांशे वर्तते तर्हि घटांशसंयोगः क्व वर्तत इति चेत् ।&lt;br&gt;&#xA;अनेन (एव) न्यायेन तदंशे सो ऽपि तदंश इति ब्रूमः ।&lt;br&gt;&#xA;नचैवमनवस्था ।&lt;br&gt;&#xA;सर्वे ऽप्यंशिसंयोगास्तत्तदंशवृत्तय इत्यत्रेतरापेक्षाया अभावात् ।&lt;br&gt;&#xA;&lt;em&gt;७,५८८&lt;/em&gt;&lt;br&gt;&#xA;एवं तर्हि परमाणुवृत्तिरपि संयोगो घटसंयोगः स्यादिति चेत् ।&lt;br&gt;&#xA;को नेत्याहेति ।&lt;br&gt;&#xA;अंशसंयोग एव ह्यंशिनः संयोगो ऽतो नानवस्थेत्युक्तमनवस्थापरिहारं विवृणोतिएकस्मिन्निति ।&lt;br&gt;&#xA;एकस्मिन् जात एवान्यः संयोगो जायते यदि ।&lt;br&gt;&#xA;अनवस्था तदैव स्यात् संयोगैक्ये भवेत् क्व सा । मनुव्_२,२.१०९ ।&lt;br&gt;&#xA;न्यायसुधा-&lt;br&gt;&#xA;अवयवपरम्पराया अविश्रममभ्युपगम्यैकैकस्मिन्नवयवसंयोगे जात एवान्यो ऽवयवसंयोगो जायत इति यद्यङ्गीकुर्मस्तदैवानवस्था स्यात् ।&lt;br&gt;&#xA;संयोगैक्ये अवयविसंयोगः क्रियातो जातस्तदवयवे वर्तते, अवयववृत्तेः संयोगादपरो ऽवयविनः संयोगो नास्तीति वादे तु, क्व सानवस्थेति ।&lt;br&gt;&#xA;एतेनैतदपि निरस्तम् ।&lt;br&gt;&#xA;यदाहुः ।&lt;br&gt;&#xA;संयोगस्त्रिविधो ऽन्यतरकर्मजोभयकर्मजसंयोगजभेदात् ।&lt;br&gt;&#xA;तत्रान्यतरकर्मजो यः क्रियावता निष्क्रियस्य, यथा स्थाणोः श्येनेन ।&lt;br&gt;&#xA;उभयकर्मजस्तु विरुद्धदिक्क्रिययोः सन्निपातो, यथा मल्लयोः ।&lt;br&gt;&#xA;संयोगजस्तु संयोगः कारणाकारणसंयोगात्कार्याकार्यसंयोगो, यथा हस्ततरुसंयोगात्कायतरुसंयोग इति ।&lt;br&gt;&#xA;नहि हस्ततरुसंयोगातिरिक्तः कायतरुसंयोगो ऽस्ति ।&lt;br&gt;&#xA;येनासौ तज्जन्यः स्यात् ।&lt;br&gt;&#xA;प्रमाणाभावात् ।&lt;br&gt;&#xA;किन्तु हस्तकर्मणा जनितो हस्तवृत्तिः संयोग एव हस्तकाययोरभेदात्कायसंयोगो भवति ।&lt;br&gt;&#xA;अत एव हस्तस्याशुचिसंयोगे कायक्षालनादिविधयो ऽप्युपपद्यते ।&lt;br&gt;&#xA;&lt;em&gt;७,५९१&lt;/em&gt;&lt;br&gt;&#xA;अत एव विभागजो ऽपि विभागो निरस्तः ।&lt;br&gt;&#xA;द्विविधं हि तमाचक्षते ।&lt;br&gt;&#xA;कारणाकारणविभागात्कारणविभागाच्चेति ।&lt;br&gt;&#xA;तत्राद्यो यथा ।&lt;br&gt;&#xA;हस्ततरुविभागात्कायतरुविभागः ।&lt;br&gt;&#xA;द्वितीयो यथा ।&lt;br&gt;&#xA;द्वितन्तुकावयवे तन्तौ कर्मोत्पन्नं तस्य तन्त्वन्तराद्विभागं करोति ।&lt;br&gt;&#xA;विभागात्तन्त्वोः संयोगो नश्यति ।&lt;br&gt;&#xA;ततो द्वितन्तुकविनाशः ।&lt;br&gt;&#xA;तत इदानीं तन्त्वोर्वर्तमानो विभागः सक्रियस्यावयवस्य द्वितन्तुकसंयुक्ताकाशादिदेशाद्विभागं करोतीति ।&lt;br&gt;&#xA;तत्राद्यस्तावदनुपपन्नः ।&lt;br&gt;&#xA;हस्ततरुविभागातिरिक्तस्य कायतरुविभागस्यानुपलम्भात् ।&lt;br&gt;&#xA;हस्तकर्मणा जनितो हि विभागो हस्तकाययोरभेदाद्धस्तकायगुणो भवति ।&lt;br&gt;&#xA;अत एव विवादाध्यासितो विभागो न कर्मासमवायिकारणकः कर्मैकार्थासमवेतत्वात् ।&lt;br&gt;&#xA;शब्दवदितयसिद्धतया निरस्तम् ।&lt;br&gt;&#xA;&lt;em&gt;७,५९२&lt;/em&gt;&lt;br&gt;&#xA;द्वितीयस्त्वनुपपन्नतरः ।&lt;br&gt;&#xA;तन्तुकर्मणैव तन्तोस्तन्त्वन्तरादाकाशादिदेशाच्च विभागोत्पत्त्युपपत्तौ क्रमकल्पनानुपपत्तेः ।&lt;br&gt;&#xA;अन्यथाङ्गुलिकर्मणाङ्गुलेरङ्गुल्यन्तरादेव विभागो भवति आकाशादिदेशात्तु विभागादेवेति स्यात् ।&lt;br&gt;&#xA;नन्वङ्गुलिकर्म अङ्गुलिविभागमाकाशादिविभागं च करोति ।&lt;br&gt;&#xA;तयोर्विभागयोरविरुद्धत्वात् ।&lt;br&gt;&#xA;तन्तुकर्म तु तन्त्वन्तरविभागमाकाशादिविभागं (च) न कर्तुमर्हति ।&lt;br&gt;&#xA;तयोर्विभागयोः द्रव्यारम्भकसंयोगविरोधित्वाविरोधित्वरूपविरोधात् ।&lt;br&gt;&#xA;नह्यविरुद्धात्कारणाद्विरुद्धकार्योत्पत्तिः सम्भवतीति ।&lt;br&gt;&#xA;मैवम् ।&lt;br&gt;&#xA;एकस्मादेव कर्मणः संयोगविभागजननाभ्युपगमात् ।&lt;br&gt;&#xA;तन्तुकर्मरा द्रव्यारम्भकानारम्भकतन्त्वन्तराकाशसंयोगजन्माङ्गीकाराच्च ।&lt;br&gt;&#xA;अन्यथा कारणाकारणसंयोगजसंयोगवत्कारणमात्रसंयोगजो ऽपि संयोगः स्वीकार्यः स्यात् ।&lt;br&gt;&#xA;&lt;em&gt;७,५९५&lt;/em&gt;&lt;br&gt;&#xA;ननु संयोगस्य न स्वरूपतो विरोधो ऽस्ति ।&lt;br&gt;&#xA;यतो द्रव्यानारम्भकद्रव्यसमवेत एव संयोगो द्रव्यानारम्भकः ।&lt;br&gt;&#xA;द्रव्यानारम्भकं च द्रव्यं सप्तविधम् ।&lt;br&gt;&#xA;आरब्धद्रव्यमन्त्यावयविस्पर्शरहितं विनश्यदवस्थं विनश्यदवस्थसंयोगं निष्फलारम्भं विजातीयं चेति ।&lt;br&gt;&#xA;ततः कर्मणैव संयोगद्वयजन्मोपपत्तिरिति ।&lt;br&gt;&#xA;एयं तर्हि विभागयोरपि को विरोधः ।&lt;br&gt;&#xA;द्रव्यारम्भानारम्भप्रयुक्तत्वाद्विरोधप्रतीतेः ।&lt;br&gt;&#xA;तन्तुद्वयविभागजनकं तन्तुकर्म न तन्त्वाकाशविभागजनकं द्रव्यारम्भकसंयोगविरोधिविभागजनककर्मत्वात् ।&lt;br&gt;&#xA;द्रव्यान्रारम्भकसंयोगविरोधिविभागजनककर्मवत् इत्याभाससमानयोगक्षेमत्वात् ।&lt;br&gt;&#xA;तन्तुकर्म न तन्त्वन्तरविभागजनकं कर्मत्वात् सम्प्रतिपन्नकर्मवदित्यपि प्रयोगसम्भवात् तत्र प्रमाणबाध इति चेत् ।&lt;br&gt;&#xA;सममन्यत्रापि ।&lt;br&gt;&#xA;विभागद्वययौगपद्यानुभवात् ।&lt;br&gt;&#xA;तन्तुकर्म आकाशविभागजनकं कर्मत्वादिति प्रतिपक्षश्च ।&lt;br&gt;&#xA;आकाशविभागे विभागेन कर्तव्ये कर्मणो निमित्तत्वाभ्युपगमात्सिद्धसाधनमिति चेन्न ।&lt;br&gt;&#xA;जनकशब्दस्यासमवाय्यर्थत्वात् ।&lt;br&gt;&#xA;&lt;em&gt;७,६००&lt;/em&gt;&lt;br&gt;&#xA;एतेन विमतं कर्म द्रव्यारम्भकसंयोगविरोधितदविरोधिविभागजनकं न भवति कर्मत्वादिति निरस्तम् ।&lt;br&gt;&#xA;विमतं कर्म द्रव्यारम्भकानारम्भकसंयोगारम्भकं न भवति कर्मत्वात् ।&lt;br&gt;&#xA;श्येनकर्मवदित्याभासतुल्यत्वात्सत्प्रतिपक्षत्वाच्च ।&lt;br&gt;&#xA;यदाकाशविभागजनकं कर्म न तद्द्रव्यारम्भकसंयोगविरोधिविभागजनकं यथाङ्गुलिकर्मेति व्याप्तेस्तन्तुकर्मणो गगनविभागजनकत्वे&lt;br&gt;&#xA;तन्त्वन्तरविभागजनकत्वं न स्यादिति चेन्नन ।&lt;br&gt;&#xA;यद्यत्प्रदेशविभागजनकं न भवति न तत्तत्प्रदेशस्थद्रव्यविभागजनकमिति व्याप्तेराकाशदेशविभागाजनकत्वे तन्त्वन्तरादपि विभागजनकं न&lt;br&gt;&#xA;स्यादिति प्रतिप्रसङ्गसम्भवात् ।&lt;br&gt;&#xA;&lt;em&gt;७,६०१&lt;/em&gt;&lt;br&gt;&#xA;किञ्च तन्तोराकाशविभागो यदि विभागजो न तु कर्मजस्तदा सकर्मकस्येवाकर्मकस्यापि कुतो न स्यात् ।&lt;br&gt;&#xA;विभागस्योभयत्रापि साम्यात् ।&lt;br&gt;&#xA;उत्तरविभागे कर्म निमित्तकारणमित्यतो नेति चेन्न ।&lt;br&gt;&#xA;आद्यविभागजननेनैवोपक्षीणस्य कारणत्वानवधारणात् ।&lt;br&gt;&#xA;अवधारणे वासमवायित्वस्य अनिवारणात् ।&lt;br&gt;&#xA;अन्यथा तल्लक्षणस्यातिव्याप्तेरित्यलं विस्तरेण ।&lt;br&gt;&#xA;&lt;em&gt;७,६०४&lt;/em&gt;&lt;br&gt;&#xA;एवं छलत्वेनानवस्थाप्रसङ्गं निराकृत्य प्रकारान्तरेण निराकरोतिअंश इति ।&lt;br&gt;&#xA;अंशिसंयोगस्यांशवृत्तित्वदृष्टेश्च नानवस्थादोष इत्यर्थः ।&lt;br&gt;&#xA;दृष्टत्वे कथमदोषत्वमित्यत आहदृष्ट इति ।&lt;br&gt;&#xA;अंशे संयोगदृष्टेश्च &amp;hellip; । मनुव्_२,२.११०अ ।&lt;br&gt;&#xA;न्यायसुधा-&lt;br&gt;&#xA;आपादके ऽर्थे दृष्टे सति सा अनवस्थितिः का न दूषणमिति यावत् ।&lt;br&gt;&#xA;एतदुक्तं भवति ।&lt;br&gt;&#xA;यद्यंशतः संयोगः स्यात्तदानवस्था स्यात्ततश्च संयोगाभाव एवापद्येत ।&lt;br&gt;&#xA;नचासौ युक्तः ।&lt;br&gt;&#xA;तस्मान्नांशतः संयोग इति हि विपर्यये पर्यवसानं कर्तव्यम् ।&lt;br&gt;&#xA;अनवस्थायास्तर्कत्वात् ।&lt;br&gt;&#xA;विपर्ययापर्यवसायिनश्च तर्काभासत्वनियमात् ।&lt;br&gt;&#xA;&amp;hellip; दृष्टे का सानवस्थितिः । मनुव्_२,२.११०ब् ।&lt;br&gt;&#xA;न्यायसुधा-&lt;br&gt;&#xA;अत्रांशतः संयोगे न भवतीति को ऽर्थो यद्यंशिसंयोगस्यांशसंयोगपूर्वकतानियमो नास्तीति ।&lt;br&gt;&#xA;तर्ह्येवमिति वदामः ।&lt;br&gt;&#xA;यद्यंशिसंयोगोंऽशवृत्तिर्न भवतीति ।&lt;br&gt;&#xA;तन्न ।&lt;br&gt;&#xA;घटाद्यंशिसंयोगस्य तदंशवृत्तितायाः प्रत्यक्षदृष्टत्वेन विपर्ययपर्यवसानस्य बाधितत्वात् ।&lt;br&gt;&#xA;घटसंयोगो घट एव वर्तते ।&lt;br&gt;&#xA;किन्त्वव्याप्यवृत्तित्वात्तदंशवृत्तिरिवावभासत इति चेत् ।&lt;br&gt;&#xA;केयमव्याप्यवृत्तिता नाम अन्या अंशवृत्तित्वात् ।&lt;br&gt;&#xA;स्वाभावसमानाधिकरणत्वमिति चेन्न ।&lt;br&gt;&#xA;विरुद्धत्वात् ।&lt;br&gt;&#xA;दृष्टत्वादविरोध इति चेन्न ।&lt;br&gt;&#xA;किमंशभेदेन भावाभावौ दृश्येते उत घट एवेति सन्देहात् ।&lt;br&gt;&#xA;न ह्यविरुद्धविषयत्वे सति विरुद्धविषयताङ्गीकर्तुमुचिता ।&lt;br&gt;&#xA;उपाधिभेदादविरोध इति चेत् ।&lt;br&gt;&#xA;के त उपाधयः ।&lt;br&gt;&#xA;अंशा एवेति चेत् ।&lt;br&gt;&#xA;त एव सन्तु तर्हि संयोगावाभावाश्रयाः किमं(शि)शवृत्तित्वेन विरुद्धेन अङ्गीकृतेन ।&lt;br&gt;&#xA;अंशांशिनोरभेदेनातिप्रसङ्गस्यापास्तत्वादिति ।&lt;br&gt;&#xA;&lt;em&gt;७,६०९&lt;/em&gt;&lt;br&gt;&#xA;प्रतितर्कपराहतत्वाच्चातिप्रसङ्गो ऽयमित्याहयदीति ।&lt;br&gt;&#xA;यद्यंशगो न संयोगः कार्येषु प्रथिमा कथम् । मनुव्_२,२.११०च्द् ।&lt;br&gt;&#xA;न्यायसुधा-&lt;br&gt;&#xA;यदि कारणानां संयोगस्तदंशवृत्तिर्न स्यात्तदा तदारब्धेषु कार्येषु कारणापेक्षया परिमाणोत्कर्षो न स्यादित्यर्थः ।&lt;br&gt;&#xA;अयमभिसन्धिः ।&lt;br&gt;&#xA;कारणपरिमाणापेक्षया कार्ये परिमाणोत्कर्षस्तावत्सर्वत्र प्रचयजन्यः ।&lt;br&gt;&#xA;द्वितूलके तथा दर्शनात् ।&lt;br&gt;&#xA;प्रचयहीनतूलद्वयजन्यरज्जुद्रव्ये तदभावोपलम्भाच्च ।&lt;br&gt;&#xA;प्रचयश्च कारणयोः प्रशिथिलः संयोगः ।&lt;br&gt;&#xA;प्रशिथिलता च संयोगस्य केषुचिदंशेषु वृत्तिः केषुचिदवृत्तिरेव ।&lt;br&gt;&#xA;नान्या ।&lt;br&gt;&#xA;अनिरूपणात् ।&lt;br&gt;&#xA;ततः संयोगस्यांशवृत्तित्वाभावे प्रचयो ऽसौ न भवतीति कारणाभावादुत्कृष्टपरिमाणोत्पादो न स्यादिति ।&lt;br&gt;&#xA;&lt;em&gt;७,६१०&lt;/em&gt;&lt;br&gt;&#xA;अस्त्वन्यस्य संयोगो यथातथा ।&lt;br&gt;&#xA;प्रस्तुते परमाणौ संयोगस्यांशवृत्तित्वाभावे नातिप्रसङ्ग इति चेन्न ।&lt;br&gt;&#xA;अन्वयव्यतिरेकाभ्यां कारणपरिमाणोत्कृष्टस्य कार्यपरिमाणस्य प्रचयाख्यांशवृत्तिसंयोगजत्वावधारणात्कारणाभावे च&lt;br&gt;&#xA;कार्याभावनियमात्परमाणुसंयोगस्यांशवृत्तित्वाभावे तत्कार्ये द्वयणुके परमाणुपरिमाणादुत्कृष्टपरिमाणं नोत्पद्येतेत्यस्यैव बाधकस्य सत्त्वात् ।&lt;br&gt;&#xA;नन्विदमिष्यापादनम् ।&lt;br&gt;&#xA;परमाणुतो द्वयणुके परिमाणोत्कर्षाभावादित्यत आहपरमाणोरिति ।&lt;br&gt;&#xA;परमाणोरणोर्नास्ति महत्तेत्यद्भुतं वचः । मनुव्_२,२.१११अब् ।&lt;br&gt;&#xA;&lt;em&gt;७,६११&lt;/em&gt;&lt;br&gt;&#xA;न्यायसुधा-&lt;br&gt;&#xA;परमाणुपरिमाणादणोद्वर्यणुकस्य महत्ता परिमाणोत्कर्षो नास्तीति वचो ऽद्भुतं स्वव्याहतं प्रमाणविरुद्धं चेत्यर्थः ।&lt;br&gt;&#xA;अयमाढ्यो ऽयं परमाढ्य इतिवदणुपरमाणुशब्दाभ्यामेव परिमाणतारतम्यावगतेस्तदभाववचनं स्वव्याहतं भवति ।&lt;br&gt;&#xA;द्वितन्तुकपरिमाणवद(सम्मृदि)समुदितावयवजन्यद्रव्यपरिमाणत्वेन द्वयणुकपरिमाणस्य परमाणुपरिमाणादुत्कर्षस्यानुमानावगत्वाच्चेति ।&lt;br&gt;&#xA;ननु यत् कारणपरिमाणजन्यमुत्कृष्टपरिमाणं तदेव प्रचयजन्मय् ।&lt;br&gt;&#xA;त्र्यणुकपरिमाणवद्द्वयणुकपरिमाणमपि कारणपरिमाणजन्यं न भवति ।&lt;br&gt;&#xA;किन्तु कारणसङ्ख्याजन्यमेव ।&lt;br&gt;&#xA;तत्कथं परमाणोः प्रचयाभावे द्वयणुके परिमाणोत्कर्षानुत्पादापादनमित्यत आहअणूनामिति ।&lt;br&gt;&#xA;अणूनां प्रथिमापेक्षां विनैव तृयणुके ऽपि सः ।&lt;br&gt;&#xA;परमाणोर्महत्त्वं च विनेत्येतद् वचः कथम् । मनुव्_२,२.१११च्फ़् ।&lt;br&gt;&#xA;न्यायसुधा-&lt;br&gt;&#xA;द्वयणुकानां परिमाणोत्कर्षापेक्षां विनैव सङ्ख्यामात्रेण त्र्यणुके स परिमाणोत्कर्षो जायते ।&lt;br&gt;&#xA;तथा परमाणोर्महत्त्वं परिमाणोत्कर्षं विना केवलसङ्ख्यया द्वयणुके परिमाणोत्कर्षो जायत इत्येतद्वचः कथं घटते ।&lt;br&gt;&#xA;महद्दीर्घवद्वेति निरस्तत्वादिति भावः ।&lt;br&gt;&#xA;चापिशब्दावितरेतरसमुच्चये ।&lt;br&gt;&#xA;अत्र परिमाणमात्रग्रहणे कर्तव्ये प्रथिमेति महत्त्वमिति चोक्तिर्विसदृशपरिमारत्वस्यानपेक्षाहेतोः निराकरणं स्मारयितुमिति ।&lt;br&gt;&#xA;&lt;em&gt;७,६१३&lt;/em&gt;&lt;br&gt;&#xA;अंशांशिनोरत्यन्ताभेदो भेदाभेदौ चेति यदुक्तं तद्विशदयतिअंशिन इति ।&lt;br&gt;&#xA;अंशिनो ऽंशैरभेदो ऽयमंशेन तु भिदाभिदा । मनुव्_२,२.११२अब् ।&lt;br&gt;&#xA;न्यायसुधा-&lt;br&gt;&#xA;यथा गगनादेर्यावदंशभाविनोंऽशिनः स्वांशैरत्यन्ताभेदस्तथा पटादेरंशिनो ऽपि सर्वैरंशैः अत्यन्ताभेदः एकैकांशेन तु भिदाभिदा ।&lt;br&gt;&#xA;अयमित्युत्तरवाक्येन सम्बद्धयते ।&lt;br&gt;&#xA;नन्वेतदयुक्तम् ।&lt;br&gt;&#xA;सर्वतन्तुभावे ऽपि कदाचित्पटस्याभावात् ।&lt;br&gt;&#xA;खण्डिते भेदाभेदस्वीकारात् ।&lt;br&gt;&#xA;अत एकेनैव सर्वैरपि पटस्य भेदाभेदावेवोपचितौ ।&lt;br&gt;&#xA;तथाचोक्तं ब्रह्मतर्के ।&lt;br&gt;&#xA;‘तन्तुभ्यो ऽन्यः पटः साक्षात्कस्य दृष्टिपथं गतः ।&lt;br&gt;&#xA;अनन्यश्चेत्तन्तुभावे पटाभावः कुतो भवेत्’ इति ।&lt;br&gt;&#xA;उच्यते ।&lt;br&gt;&#xA;व्यतिषङ्गविशिष्टा हि तन्तवो ऽवगम्यते ।&lt;br&gt;&#xA;नच तद्भावे कदापि पटाभावः ।&lt;br&gt;&#xA;तस्माद्वयतिषङ्गविशेषविशिष्टैः सर्वतन्तुभिः पटस्यात्यन्ताभेद एव ।&lt;br&gt;&#xA;अविवक्षितव्यतिषङ्गैः सर्वतन्तुभिस्तु भेदाभेदावेवेति न कश्चिद्विरोधः ।&lt;br&gt;&#xA;नन्वेवं तर्हि व्यतिषक्ततन्तुव्यतिरेकेण पटाभावे परमाणुपुञ्जवादापत्तिरिति ।&lt;br&gt;&#xA;मैवम् ।&lt;br&gt;&#xA;यथा हि गुणानां द्रव्याभेदे(ऽपि) न द्रव्यं निर्गुणम् ।&lt;br&gt;&#xA;यथा च परेषां सामान्यादावतिरिक्तसत्ताभावे(ऽपि) नासत्त्वम् ।&lt;br&gt;&#xA;तथा व्यतिषक्ततन्तव एव पटस्तथापि न पटाभावः ।&lt;br&gt;&#xA;किन्तु सति व्यतिषक्तास्तन्तवः पटश्च ।&lt;br&gt;&#xA;स च तेभ्यो न भिद्यते इति ।&lt;br&gt;&#xA;कथमेतदिति चेत् ।&lt;br&gt;&#xA;विशेषशक्तयैवेति ब्रूमः ।&lt;br&gt;&#xA;&lt;em&gt;७,६१६&lt;/em&gt;&lt;br&gt;&#xA;ननु व्यतिषक्तसर्वतन्तुभ्यो ऽपि पटस्य भेदो ऽङ्गीकार्यः ।&lt;br&gt;&#xA;तन्तुव्यतिषङ्गानन्तरं पटस्य जायमानत्वात् ।&lt;br&gt;&#xA;कथं चैकैकतन्तुनाभेदः एकैकत्र पटबुद्धयभावादित्यत आहसर्वेति ।&lt;br&gt;&#xA;सर्वप्रत्यक्षविषयः कथमेव ह्यपोह्यते । मनुव्_२,२.११२च्द् ।&lt;br&gt;&#xA;न्यायसुधा-&lt;br&gt;&#xA;उक्तो ऽयमर्थः सर्वप्रत्यक्षविषयो यस्मात्तस्मात्कथमेवापोद्यते ।&lt;br&gt;&#xA;एतदुक्तं भवति ।&lt;br&gt;&#xA;अस्ति तावद्वयतिषक्तसर्वतन्तूनां पटस्य चाभेदे प्रत्यक्षम् ।&lt;br&gt;&#xA;तत्प्रतीतेः सम्बद्धवस्तुद्वयप्रतीतिवैलक्षण्यस्य साक्षिसिद्धत्वात् ।&lt;br&gt;&#xA;नच भेदे प्रमाणमस्ति ।&lt;br&gt;&#xA;येन सो ऽपि स्वीकरिष्यते ।&lt;br&gt;&#xA;जायतां नाम तन्तुव्यतिषङ्गं पटमाचक्ष्महे ।&lt;br&gt;&#xA;किन्तु व्यतिषङ्गे सति यत्तन्तूनां विशिष्टं रूपम् ।&lt;br&gt;&#xA;नचैकैकतन्तुपरित्यागे सर्वतन्तवो नाम सन्ति ।&lt;br&gt;&#xA;अतस्तत्राप्यस्त्येवाभेदप्रतीतिः ।&lt;br&gt;&#xA;एकैकत्र पटबुद्धयभावस्तु भेदमाक्षिपति ।&lt;br&gt;&#xA;नतु प्रत्यक्षसिद्धमभेदमपवदतीति ।&lt;br&gt;&#xA;&lt;em&gt;७,६२१&lt;/em&gt;&lt;br&gt;&#xA;अथापि स्यात् ।&lt;br&gt;&#xA;अवयव्यादीनामवयवादिभिरभेदो नोपपद्यते ।&lt;br&gt;&#xA;एको ह्यवयव्यनेके चावयवाः ।&lt;br&gt;&#xA;तदभेदे ऽवयवानामप्यभेदो ऽवयविनो वा भेदः प्रसज्येत ।&lt;br&gt;&#xA;तथा गुणाश्च केचिदनेकाश्रिताः ।&lt;br&gt;&#xA;एकैव हि संयोग्वयक्तिर्द्वयोर्द्वयोर्वर्तते ।&lt;br&gt;&#xA;तथा विभागव्यक्तिरपि ।&lt;br&gt;&#xA;सङ्खया च द्विविधा ।&lt;br&gt;&#xA;एकत्वानेकत्वभेदात् ।&lt;br&gt;&#xA;तत्रैकत्वस्यैकद्रव्यगतत्वे ऽपि द्वित्वादिकमेनेकाश्रितम् ।&lt;br&gt;&#xA;एवं पृथक्तवमपि द्विविधम् ।&lt;br&gt;&#xA;एकपृथक्तवमनेकपृथक्तवं च ।&lt;br&gt;&#xA;तत्रैकपृथक्तवस्यैकद्रव्यवृत्तित्वे ऽपि द्विपृथक्तवादिकमने(कद्रव्याश्रि)काश्रितमेव ।&lt;br&gt;&#xA;एवञ्च गुणानां गुणिनैक्ये संयोगाद्याश्रयानेकद्रव्याभेदो वा संयोगादिभेदो वाऽपद्येत ।&lt;br&gt;&#xA;सामान्यं चैकमनेकाश्रितम् ।&lt;br&gt;&#xA;तस्य व्यक्तयभेदे व्यक्तीनामप्यभेदः सामान्यस्य वा भेदः प्रसज्येतेत्यतः संयोगविभागपृथक्तवानां तावदनेकाश्रितत्वं नास्तीत्याहसंयोगश्चेति ।&lt;br&gt;&#xA;संयोगश्च विभागश्च भेदश्चैव पृथक् पृथक् । मनुव्_२,२.११३अब् ।&lt;br&gt;&#xA;न्यायसुधा-&lt;br&gt;&#xA;भेद इति पृथक्तवमुच्यते ।&lt;br&gt;&#xA;चशब्दा इतरेतरयोगे ।&lt;br&gt;&#xA;पृथक्पृथगेव एकैकद्रव्याश्रिता एवेत्यर्थः ।&lt;br&gt;&#xA;ततश्चैकेन गुणेनाभिन्नत्वे द्रव्ययोरप्यभेदः स्यादित्यतिप्रसङ्गस्यापादकासिद्धिः ।&lt;br&gt;&#xA;अनेकद्रव्याभिन्नत्वे गुणस्यापि भेदः स्यादित्यस्येष्यापत्तिर्दूषणमित्युक्तं भवति ।&lt;br&gt;&#xA;&lt;em&gt;७,६२४&lt;/em&gt;&lt;br&gt;&#xA;ननु घटपटसंयोगविभागभेदा घटपटसम्बन्धितयानुभूयते ।&lt;br&gt;&#xA;तत्कथमेकैकाश्रिताः ।&lt;br&gt;&#xA;तथात्वे चैकैकस्मिन्नेव संयुक्तादिप्रत्ययप्रसङ्ग इत्यत आहअन्योन्येति ।&lt;br&gt;&#xA;अन्योन्यप्रतियोगेन ह्युभयोरपि दृश्यते । मनुव्_२,२.११३च्द् ।&lt;br&gt;&#xA;न्यायसुधा-&lt;br&gt;&#xA;प्रतियोगः प्रतियोगित्वम् ।&lt;br&gt;&#xA;अन्योन्यस्य प्रतियोगो ऽन्योन्यप्रतियोगः ।&lt;br&gt;&#xA;यत्संयोगादिरुभयोरपि दृश्यते तदन्योन्यप्रतियोगेन हि निमित्तेन ।&lt;br&gt;&#xA;अत्रोभयोरपीत्यनेकोपलक्षणम् ।&lt;br&gt;&#xA;भेदस्य बहुसम्बन्धितयापि प्रतीतेः ।&lt;br&gt;&#xA;एतदुक्तं भवति ।&lt;br&gt;&#xA;घटप्रतियोगिकः संयोगादिः पटे ऽस्ति ।&lt;br&gt;&#xA;तथा पटप्रतियोगिको घटे ऽस्ति ।&lt;br&gt;&#xA;तस्मादुभयसम्बन्धितया प्रतिभासो ऽतिप्रसङ्गाभावश्च युज्यत इति ।&lt;br&gt;&#xA;&lt;em&gt;७,६२५&lt;/em&gt;&lt;br&gt;&#xA;स्यादेतद्यदि संयोगादीनामेकैकवृत्तित्वे प्रमाणं स्यात् ।&lt;br&gt;&#xA;तदेव नास्तीत्यत आहअन्योन्येति ।&lt;br&gt;&#xA;पृथक् पृथगेवेत्यनुवर्तते ।&lt;br&gt;&#xA;अन्योन्यप्रतियोगेन हेतुना संयोगादिकमुभयोरपि पृथक् पृथगेव हि दृश्यते ।&lt;br&gt;&#xA;अयमर्थः ।&lt;br&gt;&#xA;पटो घटेन संयुक्तो घटाद्विभक्तो घटाद्भिन्न इति पटधर्मः संयोगादिघर्टप्रतियोगिकतया प्रतीयते ।&lt;br&gt;&#xA;यश्च यत्प्रतियोगिको नासौ तद्धर्मः ।&lt;br&gt;&#xA;यथा स्थविरप्रतियोगिकमपरत्वं न स्थविरधर्मः ।&lt;br&gt;&#xA;तस्मान्नायं संयोगादिर्घटधर्मः ।&lt;br&gt;&#xA;एवं घटधर्मः संयोगादिः पटप्रतियोगितयोपलभ्यमानो न पटधर्मो भवितुमर्हति ।&lt;br&gt;&#xA;तथाच पृथक् पृथगेव संयोगादिरनेकधर्मो ऽवगम्यत इति ।&lt;br&gt;&#xA;&lt;em&gt;७,६२६&lt;/em&gt;&lt;br&gt;&#xA;नन्वस्तु संयोगविभागयोरियं गतिः ।&lt;br&gt;&#xA;नतु पृथक्तवे ।&lt;br&gt;&#xA;यद्धि घटात्पटः पृथक् पटाच्च घटः पृथगित्यन्योन्यप्रतियोगिकतया प्रतीयते तदेकपृथक्तवं पृथक् पृथगेवाभ्युपगम्यते ।&lt;br&gt;&#xA;यत्तु भिन्नाविमौ भिन्ना इमे इति प्रतीयते तदनेकपृथक्तवमनेकाश्रितमेव प्रतियोग्यनिरूप्यस्यैकाश्रित(श्रय)त्वे मानाभावादित्यत आहभिन्ना इति ।&lt;br&gt;&#xA;भिन्ना इति तु भेदानां समुदायो हि दृश्यते ।&lt;br&gt;&#xA;यथैव च पदार्थानाम् &amp;hellip; । मनुव्_२,२.११४अच् ।&lt;br&gt;&#xA;न्यायसुधा-&lt;br&gt;&#xA;इमे भिन्ना इत्यादिप्रतीतौ भेदानां समुदायो ऽनेकत्वं हि दृश्यते ।&lt;br&gt;&#xA;कथम् ।&lt;br&gt;&#xA;यथैव च पदार्थानाम् ।&lt;br&gt;&#xA;एतदुक्तं भवति ।&lt;br&gt;&#xA;यथा हि शुक्ला इमे पटा इत्यादिप्रतीतावनेके पटा अनेकानि च तद्विशेषणानि शौक्लयान्यवभासन्ते ।&lt;br&gt;&#xA;तथा भिन्ना इम इत्यादिप्रतीतावप्यनेके पदार्था अनेके च भेदाः प्रकाशन्ते इत्यभ्युपगन्तव्यम् ।&lt;br&gt;&#xA;नच विशेषप्रमाणमस्ति ।&lt;br&gt;&#xA;येनात्रान्यो विधिर्भविष्यतीति ।&lt;br&gt;&#xA;एतेन संयुक्ताविमावित्यादिप्रतीतिरपि व्याख्याता वेदितव्या ।&lt;br&gt;&#xA;&lt;em&gt;७,६२८&lt;/em&gt;&lt;br&gt;&#xA;नन्वनयोर्भेदो ऽमीषां भेद इति प्रतीतावनेकाश्रितं पृथक्तवमुपलभ्यते ।&lt;br&gt;&#xA;तत्कथमेतदिति चेत् ।&lt;br&gt;&#xA;किमत्रानेकस्य धर्मितयावभासं प्रमाणयसि, उत धर्मस्यैकत्वावभासम्, उतोभयावभासम् ।&lt;br&gt;&#xA;पक्षत्रये ऽप्युत्तरमाहअनयोरिति ।&lt;br&gt;&#xA;&amp;hellip; अनयोर्भेद इत्यपि । मनुव्_२,२.११४द् ।&lt;br&gt;&#xA;इतो ऽमुष्यामुतो ऽप्यस्य भेदो दृष्टो द्विधर्मिकः । मनुव्_२,२.११५अब् ।&lt;br&gt;&#xA;न्यायसुधा-&lt;br&gt;&#xA;अस्यामपि प्रतीतावितो घटादमुष्य पटस्यामुतः पटादमुष्य घटस्य भेद इत्येवं द्विधर्मिको भेदो दृष्टः ।&lt;br&gt;&#xA;तथाचानेकस्य धर्मित्वे ऽपि धर्मस्यैकत्वावभासासम्मतेर्नानेनाभिमतार्थसिद्धिरित्युक्तं भवति ।&lt;br&gt;&#xA;अनेनैवानयोः संयोग इत्यादिप्रतीतिरपि व्याख्याता द्रष्टव्या ।&lt;br&gt;&#xA;ननु वचनलिङ्गा हि वक्तुरभिप्रायाः ।&lt;br&gt;&#xA;भेद इति चैकवचनं प्रयुज्यते ।&lt;br&gt;&#xA;तेन अनुमीयते ऽस्यां प्रतीतावेक एव भेदो द्विधर्मिको दृष्ट इति ।&lt;br&gt;&#xA;तस्मादन्योन्यप्रतियोगिकानेकधर्मिकानेकभेदविषयत्वं प्रतीतेर्न वक्तुं शक्यमित्यत आहतत्रेति ।&lt;br&gt;&#xA;तत्रैकवचनं यत्तद् विप्राणां भोजनं यथा । मनुव्_२,२.११५च्द् ।&lt;br&gt;&#xA;&lt;em&gt;७,६२९&lt;/em&gt;&lt;br&gt;&#xA;न्यायसुधा-&lt;br&gt;&#xA;तत्र अनयोर्भेद इत्यादिवाक्ये, भेदद्वये वा ।&lt;br&gt;&#xA;भोजनमित्येकवचनं यथा तथेत्यर्थः ।&lt;br&gt;&#xA;एतेन एकवचनेन प्रतीतेरेकार्थविषयत्वानुमाने ऽनैकान्तिकत्वं समुदायविषयत्वेनान्यथासिद्धिश्चेत्युक्तं भवति ।&lt;br&gt;&#xA;अवयविनस्त्वेकत्वे ऽपि न कश्चिद्दोषः ।&lt;br&gt;&#xA;आकाशस्य स्वावयवैरभेदवदवयवानामप्यभेदस्य अङ्गीकृतत्वात् ।&lt;br&gt;&#xA;पटस्य च यादृशेन तन्तुसमुदायेनात्यन्ताभेदो ऽभिहितः स एक एव ।&lt;br&gt;&#xA;व्यतिषक्तानां तन्तूनां विशिष्टाकारो ह्यसौ ।&lt;br&gt;&#xA;स चागन्तुकत्वात्तन्तुभ्यो भिन्नाभिन्न एव ।&lt;br&gt;&#xA;एकैकेन तन्तुना सर्वैश्चभेदे ऽपि भेदस्यापि विद्यमानत्वान्नान्योन्याभेदप्रसक्तिरिति स्वयमेवोह्यतामिति नोक्तम् ।&lt;br&gt;&#xA;&lt;em&gt;७,६३१&lt;/em&gt;&lt;br&gt;&#xA;नन्वेवं तर्हि संयोगादेरप्येकैकाश्रितत्वं न वक्तव्यम् ।&lt;br&gt;&#xA;अयावद्द्रव्यभावित्वेन भेदाभेदाभ्यामेवोक्ताक्षेपसमाधानादिति ।&lt;br&gt;&#xA;सत्यम् ।&lt;br&gt;&#xA;तथापि वस्तुस्थितिरियमुक्तेत्यदोषः ।&lt;br&gt;&#xA;अपि चाजसंयोगे नायं समाधिः सम्भवति ।&lt;br&gt;&#xA;स एव नास्ति प्रमाणाभावादिति चेन्न ।&lt;br&gt;&#xA;परमाणोः आकाशादिसंयोगाङ्गीकारात् ।&lt;br&gt;&#xA;सो ऽपि परमाणुकर्मज इति चेन्न ।&lt;br&gt;&#xA;प्रागसयोगप्रसङ्गात् ।&lt;br&gt;&#xA;अंशभेदान्नेति चेन्न ।&lt;br&gt;&#xA;स्वाभाविकस्यानभ्युपगमात् ।&lt;br&gt;&#xA;औपाधिकस्य च निराकरिष्यमाणत्वात् ।&lt;br&gt;&#xA;किञ्चाकाशमीश्वरेण संयुज्यते द्रव्यत्वाद्घटवत् ।&lt;br&gt;&#xA;नच मूर्तत्वमुपाधिर्विशेषणवैयर्थ्यात् ।&lt;br&gt;&#xA;परिच्छिन्नपरिमाणवत्त्वेनैवालम् ।&lt;br&gt;&#xA;परिच्छिन्नत्वविशेषणं तु व्यर्थमेव ।&lt;br&gt;&#xA;आकाशमीश्वरेण न संयुज्यते अमूर्तत्वाद्रूपवदिति चेन्न ।&lt;br&gt;&#xA;अद्रव्यत्वस्योपाधित्वादिति ।&lt;br&gt;&#xA;&lt;em&gt;८,१&lt;/em&gt;&lt;br&gt;&#xA;इदानीं सामान्यस्यैकैकाश्रितत्वमाहनस्त्वादिकमिति ।&lt;br&gt;&#xA;नरत्वादिकमप्येवं &amp;hellip; । मनुव्_२,२.११६अ ।&lt;br&gt;&#xA;न्यायसुधा-&lt;br&gt;&#xA;एवं संयोगादिवदेकैकवृत्तीत्यर्थः ।&lt;br&gt;&#xA;सामान्यमपीति वक्तव्ये ब्राह्मणत्वादेरयावद्द्रव्यभावित्वेनापि तत्र परिहारः सम्भवतीति ज्ञापयितुं नरत्वादिकमित्युक्तम् ।&lt;br&gt;&#xA;उपपादनं च नैकप्रकारमिति योगविभागः ।&lt;br&gt;&#xA;कुतो नरत्वादिकं प्रतिव्यक्तिभिन्नमित्यत आहतत्तदिति ।&lt;br&gt;&#xA;&amp;hellip; तत्तद्धर्मतयेयते । मनुव्_२,२.११६ब् ।&lt;br&gt;&#xA;न्यायसुधा-&lt;br&gt;&#xA;यथाहि नरेषूपलभ्यमानेषु तदीयं रूपादिकं प्रतिनियतमुपलभ्यते ।&lt;br&gt;&#xA;तथा नरत्वादिकमपि तत्तन्नियतधर्मतयैवेयते दृश्यते इति प्रत्यक्षमुक्तम् ।&lt;br&gt;&#xA;यद्वा यो ऽनेकाश्रितो धर्मो नासावेकैकप्रतीतौ प्रतीयते, यथा द्वित्वादि ।&lt;br&gt;&#xA;प्रतीयते च नरत्वादिकमेकैकप्रतीतावतो नानुगतमित्यनुमानमनेन सूचयति ।&lt;br&gt;&#xA;&lt;em&gt;८,४&lt;/em&gt;&lt;br&gt;&#xA;किञ्च नरत्वादिकं नानेकानुवृत्तं धर्मत्वाद्रूपादिवत् ।&lt;br&gt;&#xA;अस्याभासोद्धारं करोतिनेति ।&lt;br&gt;&#xA;न सर्वधर्म एको ऽस्ति &amp;hellip; । मनुव्_२,२.११६च् ।&lt;br&gt;&#xA;न्यायसुधा-&lt;br&gt;&#xA;सर्वधर्मः अनेकवृत्तिधर्मः ।&lt;br&gt;&#xA;तेन धर्मत्वं न भग्नव्याप्तिकमिति शेषः ।&lt;br&gt;&#xA;पक्षधर्मता तु स्फुटैवेति ।&lt;br&gt;&#xA;नन्वनेकत्वसङ्खया तावदनेकाश्रिता ।&lt;br&gt;&#xA;एकैकस्मिन्द्वित्वादेः ।&lt;br&gt;&#xA;शङ्कितुमप्यशक्यत्वात् ।&lt;br&gt;&#xA;नहि द्वित्वादिकमेकैकप्रतीतौ प्रतीयते ।&lt;br&gt;&#xA;नच प्रतियोगिनिरूप्यम् ।&lt;br&gt;&#xA;धर्मितयैवानेकेषामनुभवात् ।&lt;br&gt;&#xA;अतो धर्मत्वहेतोस्तत्रानैकान्त्यमित्यत आहसमुदायस्त्विति ।&lt;br&gt;&#xA;&amp;hellip; समुदायस्तु भिन्नगः । मनुव्_२,२.११६द् ।&lt;br&gt;&#xA;न्यायसुधा-&lt;br&gt;&#xA;समुदायो ऽनेकत्वं भिन्नगो ऽनेकाश्रितः ।&lt;br&gt;&#xA;सत्यमनेकत्वसङ्खयानेकाश्रिता ।&lt;br&gt;&#xA;तथापि तदन्यत्वेन हेतुविशेषणाददोष इति भावः ।&lt;br&gt;&#xA;सा चापेक्षाबुद्धिजन्यत्वादयावद्द्रव्यभाविनी भिन्नाभिन्नेति नाश्रययोरभेदापत्तिः ।&lt;br&gt;&#xA;&lt;em&gt;८,६&lt;/em&gt;&lt;br&gt;&#xA;प्राभाकरास्त्वाहुः ।&lt;br&gt;&#xA;सादृश्यं तावदेकमनेकानुगतं, तत्र धर्मत्वहेतोव्यर्भिचारः नच वाच्यं सामान्यमेव सादृश्यमतः पक्षे व्यभिचारचोदनेयमनुपपन्नेति ।&lt;br&gt;&#xA;जातिसङ्करप्रसङ्गात् ।&lt;br&gt;&#xA;अस्ति हि कयोश्चिदश्वरासभवक्तयोः सादृश्यं, तत्र यदि सादृश्यमश्वत्वात्परम् तदा सर्वेषामप्यश्वानां रासभसादृश्यं स्यात् ।&lt;br&gt;&#xA;यदि चापरं तदा रासभव्यक्तावप्यश्वत्वं स्यात् ।&lt;br&gt;&#xA;एवं रासभत्वे ऽपि वाच्यम् ।&lt;br&gt;&#xA;न सादृश्यमश्वरासभवृत्ति ब्रूमः ।&lt;br&gt;&#xA;किन्तु तदवयवृत्ति ।&lt;br&gt;&#xA;द्रव्यगुणावयवकर्मवृत्तीनि सामान्यादेव हि सादृश्यनामन्यभ्युपगच्छामो ऽतो न जातिसङ्करदोष इति चेन्न ।&lt;br&gt;&#xA;गौर्गवयेन सदृशीत्यादिव्यवहाराणाममुख्यत्वप्रसङ्गात् ।&lt;br&gt;&#xA;नच सामान्यं प्रतियोगिनिरूप्यम् ।&lt;br&gt;&#xA;तन्निरूप्यं च सादृश्यमिति स्फुटो ऽनयोर्भेद इत्यत आहएतादृशं चेति ।&lt;br&gt;&#xA;एतादृशं च सादृश्यं पदार्थेषु पृथक् पृथक् । मनुव्_२,२.११७अब् ।&lt;br&gt;&#xA;न्यायसुधा-&lt;br&gt;&#xA;भवतु सादृश्यं सामान्यतो भिन्नं तथापि तत्पदार्थेषु पृथक् पृथगेवेति न तेन धर्मत्वहेतोर्व्यभिचारः ।&lt;br&gt;&#xA;एतादृशमिति तत्रोक्तहेत्वतिदेशः ।&lt;br&gt;&#xA;नहि सादृश्यस्यानेकवृत्तित्वे प्रमाणस्यानेन सादृश्यमस्यानेन शुक्लाविमावित्यादिवदुपपत्तेः ।&lt;br&gt;&#xA;अनयोः सादृश्यमित्यादेश्चास्यानेन सादृश्यमस्यानेन सादृश्यमित्युपपत्तेः ।&lt;br&gt;&#xA;एकवचनस्या (च) विप्राणां भोजनमित्यादिवदुपपन्नत्वत्प्रतियोगिनो धर्मित्वासम्भवाच्च ।&lt;br&gt;&#xA;एकाश्रितत्वे ऽपि प्रतियोगिनिरूप्यत्वेनैकैकप्रतीतावपि अप्रतीतिसम्भवाच्चेति ।&lt;br&gt;&#xA;&lt;em&gt;८,१०&lt;/em&gt;&lt;br&gt;&#xA;नरत्वादिसामान्यस्य प्रतिव्यक्तिभिन्नत्वे ऽनुमानान्तरमाहएकस्मिन्निति ।&lt;br&gt;&#xA;एकस्मिन् स विनष्टे ऽपि यतो ऽन्यत्रैव दृश्यते । मनुव्_२,२.११७च्द् ।&lt;br&gt;&#xA;न्यायसुधा-&lt;br&gt;&#xA;एकस्मिन्नरे नष्टे तदाश्रितं नरत्वं तावन्नष्टम् ।&lt;br&gt;&#xA;तथापि स नरत्वलक्षणो धर्मो ऽन्यत्र नरान्तरे दृश्यत एव यतो ऽतो ऽपि नरत्वादिकमित्युक्तेन सम्बन्धः ।&lt;br&gt;&#xA;यद्वा विनष्टं विनाशः सह विनष्टेन वर्तत इति सविनष्टं तस्मिन्विनाशवतीति यावत् ।&lt;br&gt;&#xA;अथवाऽश्रयेण सह विनष्टं सविनष्टं तस्मिन्निति योजना ।&lt;br&gt;&#xA;अयमत्र प्रयोगः ।&lt;br&gt;&#xA;नष्टानष्टवर्ति नरत्वं भेदवत् विरुद्धधर्माश्रयत्वाच्छायाऽतपवत् ।&lt;br&gt;&#xA;नचासिद्धो हेतुः ।&lt;br&gt;&#xA;नष्टाश्रयस्य नरत्वस्य नष्टत्वात् ।&lt;br&gt;&#xA;अन्यस्य तु दृश्यमानत्वेन अविनष्टत्वात् ।&lt;br&gt;&#xA;यद्वेदं नरत्वं विनष्टान्नरत्वाद्भिद्यते ऽविनष्टत्वाद्घटवत् ।&lt;br&gt;&#xA;यदि वा तन्नरत्वमविनष्टान्नरत्वाद्भिद्यते विनष्टत्वाद्घटवदिति ।&lt;br&gt;&#xA;&lt;em&gt;८,१२&lt;/em&gt;&lt;br&gt;&#xA;भवेदेतद्यदि विनष्टनराश्रितमपि नरत्वं विनश्येत् ।&lt;br&gt;&#xA;नचैतदस्ति तस्य नित्यत्वादित्यत आहकुत इति ।&lt;br&gt;&#xA;कुतो भस्मत्वमाप्तस्य नरत्वं पुनरिष्यते । मनुव्_२,२.११८अब् ।&lt;br&gt;&#xA;न्यायसुधा-&lt;br&gt;&#xA;नष्टनराश्रितस्यापि नरत्वस्य पुनः सत्त्वं न निष्प्रमाणकं प्रत्यक्षसिद्धत्वात् ।&lt;br&gt;&#xA;नष्टानष्टनराश्रितं नरत्वं तावदेकम् ।&lt;br&gt;&#xA;तच्चाविनष्टे नरे पुनरुपलभ्यते ।&lt;br&gt;&#xA;अत एवानुमानमपि बाधितविषयमित्यत आहएकत्व इति ।&lt;br&gt;&#xA;&lt;em&gt;८,१३&lt;/em&gt;&lt;br&gt;&#xA;एकत्वे नास्ति मानं च &amp;hellip; । मनुव्_२,२.११८च् ।&lt;br&gt;&#xA;न्यायसुधा-&lt;br&gt;&#xA;स्यातेदद्यद्येतयोरेकत्वे मानं स्यात् ।&lt;br&gt;&#xA;नच तदस्तीत्यर्थः ।&lt;br&gt;&#xA;नच प्रत्यभिज्ञानं प्रमाणम् ।&lt;br&gt;&#xA;तस्य स्वरूपतः प्रमाणत्वेन सन्दिग्धत्वात् ।&lt;br&gt;&#xA;चशब्देनान्योन्याश्रयत्वं समुच्चिनोति ।&lt;br&gt;&#xA;एकत्वे हि पुनः (तस्य) सत्त्वसिद्धिस्तत्सिद्धौ चैकत्वसिद्धिरिति ।&lt;br&gt;&#xA;&lt;em&gt;८,१३फ़्.&lt;/em&gt;&lt;br&gt;&#xA;एवं सामान्यादीनां प्रत्याश्रयं भेदे प्रत्यक्षानुमानान्युक्तवा श्रुतिमप्याहश्रुतिरपीति ।&lt;br&gt;&#xA;&amp;hellip; श्रुतिरप्याह सादरम् । मनुव्_२,२.११८द् ।&lt;br&gt;&#xA;भिन्नाश्च भिन्नधर्माश्च पदार्था अखिला अपि ।&lt;br&gt;&#xA;स्वैः स्वैर्धर्मैरभिन्नाश्च स्वरूपैरपि सर्वशः । मनुव्_२,२.११९ ।&lt;br&gt;&#xA;अनिवृत्तविनाशास्तु धर्मा उभयरूपकाः ।&lt;br&gt;&#xA;न केनचिदभिन्नो ऽतो भगवान् स्वगुणैर्विना । मनुव्_२,२.१२० ।&lt;br&gt;&#xA;इति &amp;hellip; । मनुव्_२,२.१२१अ ।&lt;br&gt;&#xA;न्यायसुधा-&lt;br&gt;&#xA;आह सामान्यादीनां प्रत्याश्रयं भेदमिति शेषः ।&lt;br&gt;&#xA;भिन्नाः परस्परतो भेदवन्तः ।&lt;br&gt;&#xA;अन्योन्यं भिन्ना धर्मा येषां ते भिन्नधर्माः ।&lt;br&gt;&#xA;भिन्नधर्मा इत्यनेनाश्रयतो ऽपि भेदो ऽभिहित इति शङ्कानिरासार्थमुक्तम्स्वैरिति ।&lt;br&gt;&#xA;स्वरूपैरपि यथा भगवान्मत्स्यादिभिः ।&lt;br&gt;&#xA;स्वैः स्वैर्धर्मैरभिन्नाश्चेत्यस्यापवादो ऽनिवृत्तेति ।&lt;br&gt;&#xA;अनिवृत्ते ऽप्याश्रये विनाशो येषां ते तथोक्ताः ।&lt;br&gt;&#xA;यथाऽमघटश्यामतादयः ।&lt;br&gt;&#xA;उभयरूपका भिन्नाभिन्नाः ।&lt;br&gt;&#xA;न केनचिदिति श्रुतिः स्वप्रकृतमुपसंहरति ।&lt;br&gt;&#xA;अत्र सर्वश इत्यादिवचनादुक्तविवरणाच्चादरः प्रतीयते ।&lt;br&gt;&#xA;&lt;em&gt;८,१५&lt;/em&gt;&lt;br&gt;&#xA;ननु घटादेरामद्रव्यस्याग्निना सम्बद्धस्य, अग्न्यभिघातान्नोदनाद्वा तदारम्भकेषु परमाणुषु, कर्माण्युत्पद्यन्ते ।&lt;br&gt;&#xA;तेभ्यो विभागाः, विभागेभ्यस्संयोगविनाशाः ।&lt;br&gt;&#xA;संयोगविनाशेभ्यः कार्यद्रव्यं विनश्यति ।&lt;br&gt;&#xA;तस्मिन्विचष्टे परमाणुष्वग्निसंयोगादौष्ण्यापेक्षाच्छ्यामादीनां विनाशः ।&lt;br&gt;&#xA;पुनरन्यस्मादग्निसंयोगादौष्ण्यापेक्षात्पाकजा जायन्ते ।&lt;br&gt;&#xA;तदनन्तरं भोगिनामदृष्टापेक्षादात्माणुसंयोगादुत्पन्नपाकजेष्वणुषु कर्मोत्पत्तौ तेषां परस्परसंयोगाद्द्वयणुकादिक्रमेण कार्यद्रव्यमुत्पद्यते ।&lt;br&gt;&#xA;तत्र च कारणगुणप्रक्रमेण रूपाद्युत्पत्तिर्भवति ।&lt;br&gt;&#xA;तत्कथमामघटश्यामत्वादीनामयावद्द्रव्यभावित्वमुच्यते ।&lt;br&gt;&#xA;मैवम् ।&lt;br&gt;&#xA;अत्र प्रमाणाभावात् ।&lt;br&gt;&#xA;&lt;em&gt;८,१९&lt;/em&gt;&lt;br&gt;&#xA;नोदनाद्युत्पत्तौ कर्मोत्पत्तिः प्रमाणम्, कर्मसु विभागाः, तेषु पूर्वसंयोगनिवृत्तिः, तत्र कार्यद्रव्यविनाशः, तत्र च पूर्वरूपादिपरावृत्तिः, तथा&lt;br&gt;&#xA;रूपाद्यन्तरोत्पत्तिः स्थूलद्रव्योत्पत्तौ प्रमाणम्, सा तदवयवपरम्परायाम्, सा द्वयणुके, तदुत्पत्तिः परमाणुसंयोगे, स च तत्क्रियायम्, सा&lt;br&gt;&#xA;तदवयवपरम्परायाम्, सा तदवयवपरम्परायाम्, सा द्वयणुके, तदुत्पत्तिः परमाणुसंयोगे, स च तत्क्रियायाम्, सादृष्टवदात्मसंयोग इति चेन्न ।&lt;br&gt;&#xA;परमाणुष्विव कार्यद्रव्येषु पूर्वरूपादिनिवृत्तेरपूर्वरूपाद्युत्पत्तेरुपपत्तेः ।&lt;br&gt;&#xA;पार्थिवावयविरूपादयः स्वाश्रयविनाशादेव विनश्यन्ति अवयविरूपादित्वात् दग्धपटरूपादिवत् ।&lt;br&gt;&#xA;कारणगुणेभ्य एवोत्पद्यन्ते तत एव तद्वदेवेति चेन्न ।&lt;br&gt;&#xA;क्वचित्सत्याश्रये ऽपि रूपा(दीनां वि)दिविनाशे ऽग्निसंयोगजत्वे च विरोधाभावात् ।&lt;br&gt;&#xA;अन्यथा कार्यद्रव्यं संयोगविनाशादेव विनश्यति कार्यद्रव्यत्वात् द्वयणुकवदित्यादिकमपि स्यात् ।&lt;br&gt;&#xA;&lt;em&gt;८,२१फ़्.&lt;/em&gt;&lt;br&gt;&#xA;नन्वग्निसंयोगः सर्वावयवेष्वस्ति न वा ।&lt;br&gt;&#xA;नचेत्तत्र रूपादिविनाशोत्पादासम्भवः ।&lt;br&gt;&#xA;तथा चावयवावयविनोर्विलक्षणरूपादिमत्त्वं स्यात् ।&lt;br&gt;&#xA;आद्ये ऽग्न्यवयवानां सर्वत्र प्रवेशेन अवयविनाशस्यावर्जनीयत्वमिति चेत् ।&lt;br&gt;&#xA;अवयविद्रव्याणां सच्छिद्रत्वेन प्रवेशोपपत्तेः ।&lt;br&gt;&#xA;संस्थानापगमाभावेनावयविविनाशायोगात् ।&lt;br&gt;&#xA;तथाविधस्यैवोदाहृतत्वादित्यलम् ।&lt;br&gt;&#xA;&lt;em&gt;८,२५&lt;/em&gt;&lt;br&gt;&#xA;एवं सामान्यस्यानेकवृत्तित्वं प्रमाणैरपाकृतम् ।&lt;br&gt;&#xA;तदयुक्तम् ।&lt;br&gt;&#xA;तस्यानेकवृत्तित्वाभावे बाधकसद्भावात् ।&lt;br&gt;&#xA;&lt;em&gt;८,२६&lt;/em&gt;&lt;br&gt;&#xA;तथाहि ।&lt;br&gt;&#xA;सर्वेषु गोपिण्डेषु यद्यनुगतमेकं गोत्वसामान्यं न स्यात् तदा तत्र गोशब्दसङ्गतिग्रहणलक्षणा व्युत्पत्तिर्न स्यात् ।&lt;br&gt;&#xA;वृद्धव्यवहारोपदेशादिना हि व्युत्पत्तिर्भवति ।&lt;br&gt;&#xA;नच प्रतिपिण्डं व्यवहारादिकमस्ति ।&lt;br&gt;&#xA;तेषामानन्त्येन व्युत्पत्तावेव पुरुषायुषपर्यवसानप्रसङ्गात् ।&lt;br&gt;&#xA;अतो यत्रोपदेशादिकं तत्रैव व्युत्पत्तिर्व्यवहारश्चेति स्यात् ।&lt;br&gt;&#xA;अथ विनैवैकेन निमित्तेनोपदेशाद्यभावे ऽपि गोपिण्डान्तरे गोशब्द(सङ्गतिं)सङ्केतं गृह्णीयात् ।&lt;br&gt;&#xA;तदाश्वपिण्डे ऽपि किन्न गृह्णीयात् ।&lt;br&gt;&#xA;अविशेषात् ।&lt;br&gt;&#xA;अनुगतगोत्वे तु गोशब्दवृत्तिनिमित्ततयोपदेशादिनावगते नायं दोषः प्रादुष्यात् ।&lt;br&gt;&#xA;तस्मादनेकेष्वेकशब्दसङ्गतिग्रहणान्यथानुपपत्त्यानुगतमेकमभ्युपगन्तव्यमेव ।&lt;br&gt;&#xA;&lt;em&gt;८,२८&lt;/em&gt;&lt;br&gt;&#xA;ननु कथं तर्हि सामान्यरहितेषु पृथिव्यादिषु भूतमूर्तादिशब्दसङ्गतिग्रहणम् ।&lt;br&gt;&#xA;उच्यते ।&lt;br&gt;&#xA;तत्रापि बाह्यैकेन्द्रियग्राह्यगुणाश्रयत्वेयत्तावच्छिन्नपरिमाणत्वाद्युपाधिनिबन्धनैव व्युत्पत्तिः ।&lt;br&gt;&#xA;उपाधीनां व्यावृत्तत्वे ऽप्यनुगतसामान्याश्रयत्वेन दोषाभावात् ।&lt;br&gt;&#xA;&lt;em&gt;८,३४&lt;/em&gt;&lt;br&gt;&#xA;किञ्चानुगततन्तुत्वपटत्वादिसामान्याभावे कार्यकारणभावावधारणं न स्यात् ।&lt;br&gt;&#xA;ततश्च कार्यार्थिनः कारणे प्रवृत्तिर्न स्यात् ।&lt;br&gt;&#xA;&lt;em&gt;८,३५&lt;/em&gt;&lt;br&gt;&#xA;कायर्कारणभावे ह्यन्वयव्यतिरेकौ वोपदेशो वा प्रमाणम् ।&lt;br&gt;&#xA;नच व्यावृत्तेषु वस्तुष्वन्वयव्यतिरेकग्रहणमुपपद्यते ।&lt;br&gt;&#xA;नियमव्यभिचारयोदुर्ज्ञानत्वात् ।&lt;br&gt;&#xA;&lt;em&gt;८,३६&lt;/em&gt;&lt;br&gt;&#xA;उपदेशश्चानन्तेषु न सम्भवत्येवेत्युक्तम् ।&lt;br&gt;&#xA;&lt;em&gt;८,३७&lt;/em&gt;&lt;br&gt;&#xA;अपि च व्याप्तिज्ञानमप्यनुगतसामान्याभावे ऽनुपपन्नं स्यात् ।&lt;br&gt;&#xA;व्यावृत्तवस्तूनामन्वयव्यतिरेकावगमानुपपत्तेः ।&lt;br&gt;&#xA;&lt;em&gt;८,३७फ़्.&lt;/em&gt;&lt;br&gt;&#xA;सामान्यापवादन्यायश्चानुगतसामान्याभावे न भवेत् ।&lt;br&gt;&#xA;द्वयोः प्रमाणयोरेकस्वरूपविषयत्वे (ह्य)त्वन्यतरस्याप्रामाण्यमेव स्यात् ।&lt;br&gt;&#xA;भिन्नविषयत्वे नापवादविषयो ऽस्ति ।&lt;br&gt;&#xA;अस्ति च तावद्गौरयमित्यनुगताकारप्रत्ययः ।&lt;br&gt;&#xA;नचासौ व्यावृत्तेषु सम्भवति ।&lt;br&gt;&#xA;भ्रान्तत्वप्रसङ्गात् ।&lt;br&gt;&#xA;नचैतत्सवर्मन्यापोहनिबन्धनम् ।&lt;br&gt;&#xA;तस्यापि प्रतिपिण्डं व्यावृत्तत्वात् ।&lt;br&gt;&#xA;अनुगतत्वे वा किमपराद्धं सामान्येन ।&lt;br&gt;&#xA;तथाच विधिरूपः प्रत्ययो ऽपि समाहितः स्यात् ।&lt;br&gt;&#xA;&lt;em&gt;८,४०&lt;/em&gt;&lt;br&gt;&#xA;एवञ्चाङ्गीकार्ये गोत्वादेरनुगमे नित्यत्वमप्यनिवार्यमित्यत आहव्युत्पत्तिरपीति ।&lt;br&gt;&#xA;&amp;hellip; व्युत्पत्तिरपि हि सादृश्येनैव गम्यते । मनुव्_२,२.१२१अब् ।&lt;br&gt;&#xA;न्यायसुधा-&lt;br&gt;&#xA;अपिपदं कार्यकारणभावावधारणादिसमुच्चयार्थम् ।&lt;br&gt;&#xA;हिशब्दो यस्मादित्यर्थे ।&lt;br&gt;&#xA;गम्यते अभ्युपगम्यते ऽवगम्यत इति ।&lt;br&gt;&#xA;अस्ति तावत्सादृश्यं नाम पदार्थान्तरम् ।&lt;br&gt;&#xA;गोसदृशो गवय इत्याद्यध्यक्षसिद्धत्वात् ।&lt;br&gt;&#xA;तेनैव चोपपद्यते&lt;br&gt;&#xA;व्युत्पत्त्यादिकम् ।&lt;br&gt;&#xA;तस्मान्न तदर्थं गोत्वादेरनुगतत्वं कल्पनीयम् ।&lt;br&gt;&#xA;&lt;em&gt;८,४१&lt;/em&gt;&lt;br&gt;&#xA;सादृश्येन तावत् शब्दव्युत्पत्तिप्रकारं दर्शयितुमुपक्रमतेसर्वेष्विति ।&lt;br&gt;&#xA;सर्वेषु युगपच्छब्दः सदृशेषु प्रवर्तते । मनुव्_२,२.१२१च्द् ।&lt;br&gt;&#xA;&lt;em&gt;८,४१फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;बहवो हि शब्दसङ्गतिग्रहणोपायाः ।&lt;br&gt;&#xA;तत्र यदोपदेशतो व्युत्पद्यते तदायं गौरित्युपदेशवाक्यं व्याप्तिग्राहकतयोपयुज्यते ।&lt;br&gt;&#xA;कथम् ।&lt;br&gt;&#xA;सादृश्योपधानेन सर्वेषु गोपिण्डेषु युगपदेककालमयमित्यादिशब्दः प्रवर्तते ।&lt;br&gt;&#xA;अयं गौरित्यस्यायमेतत्सदृशाः सर्वे ऽपि गोशब्दवाच्य इत्यर्थो वक्त्रा अभिप्रेयते ।&lt;br&gt;&#xA;श्रोत्रा चावधार्यत इति यावत् ।&lt;br&gt;&#xA;द्वयोरपि सार्वत्रिकव्युत्पत्तिकामत्वेन वाक्यस्यैकपिण्डविषय(क)त्वकल्पनानुपपत्तेरिति भावः ।&lt;br&gt;&#xA;&lt;em&gt;८,४३&lt;/em&gt;&lt;br&gt;&#xA;यद्ययं गौरित्यादिवाक्यं नैकपिण्डमात्रविषयम् ।&lt;br&gt;&#xA;किन्त्वयं चैतत्सदृशाश्च सर्वे गोशब्दवाच्या इति व्याप्तिपरं तदा सङ्गतिग्रहणोत्तरकालं गामानयेत्युक्ते गोशब्दात्सर्वगोप्रतिपत्तिः स्यात् ।&lt;br&gt;&#xA;अभीष्यगोप्रतिपत्तिस्तु जायते सा कथमिति तटस्थस्य चोद्यं परिहरतितथापीति ।&lt;br&gt;&#xA;तथापि प्राप्तितस्त्वेकवचनाच्च विशेषतः ।&lt;br&gt;&#xA;अभीष्यावगतिश्च स्याच् &amp;hellip; । मनुव्_२,२.१२२अच् ।&lt;br&gt;&#xA;न्यायसुधा-&lt;br&gt;&#xA;यद्यप्युपदेशो नैकपिण्डविशेषगोचरस्तथापि गामानयेत्युक्ते ऽभीष्यगोपिण्डावगतिः स्यादेव ।&lt;br&gt;&#xA;कथम् ।&lt;br&gt;&#xA;प्राप्तितो योग्यत्वात् ।&lt;br&gt;&#xA;अतीतानागतानामत्यन्तविप्रकृष्टदेशस्थानां गवामानयनयोग्यताभावमालोच्य तत्परित्याग इत्यर्थः ।&lt;br&gt;&#xA;तर्हि सन्निहितसर्वगोप्रतिपत्तिः कुतो न भवति इति चेन्न ।&lt;br&gt;&#xA;गामित्येकवचनात् ।&lt;br&gt;&#xA;तथापि यस्य कस्यचिदेकस्य गोपिण्डस्य प्रतिपत्तिः स्यात् ।&lt;br&gt;&#xA;नाभीष्यस्यैवेति चेन्न ।&lt;br&gt;&#xA;शबलं बहुलां कालाक्षीमित्यादिविशेषणात् ।&lt;br&gt;&#xA;एतदुक्तं भवति ।&lt;br&gt;&#xA;गोशब्दाद्भवत्येव सर्वगोप्रतिपत्तिः ।&lt;br&gt;&#xA;किन्तु लिङ्गप्रकरणादिबलात्पिण्डविशेषे कार्यप्रतिपत्तिरिति ।&lt;br&gt;&#xA;&lt;em&gt;८,४५&lt;/em&gt;&lt;br&gt;&#xA;अस्त्वयं गौरित्यादिवाक्यं व्याप्तिपरम् ।&lt;br&gt;&#xA;ततः किमित्यत आहशक्तिरिति ।&lt;br&gt;&#xA;&amp;hellip; छक्तिः सादृश्यगा यतः । मनुव्_२,२.१२२द् ।&lt;br&gt;&#xA;तादृशो ऽयं च तच्छब्द इति ज्ञापयति स्फुटम् । मनुव्_२,२.१२३अब् ।&lt;br&gt;&#xA;न्यायसुधा-&lt;br&gt;&#xA;यतो वाचकत्वशक्तिः शब्दस्य सादृश्यगा सादृश्यसम्बन्धिनी सादृश्य(स्य) व्यापिकेति यावत् ।&lt;br&gt;&#xA;अस्माद्वाक्यादवधारितेति शेषः ।&lt;br&gt;&#xA;अतस्तां शक्तिं तत्तद्विषयतया सादृश्यं स्फुटं ज्ञापयति ।&lt;br&gt;&#xA;कथमित्यतः प्रयोगप्रकारं दर्शयतितादृश इति ।&lt;br&gt;&#xA;चो यस्मादित्यर्थे ।&lt;br&gt;&#xA;अयं परिदृश्यमानो यस्मात्तादृश उपदेशकाले सन्निहितेन पिण्डेन सदृशस्तस्मात् ।&lt;br&gt;&#xA;तच्छब्दः स शब्दो यस्य वाचको ऽसौ तथोक्तः ।&lt;br&gt;&#xA;इतिशब्दः प्रकारवाची ।&lt;br&gt;&#xA;अयमत्र समुदायार्थः ।&lt;br&gt;&#xA;व्युत्पत्त्यर्थं तावन्नानुगतं किमप्यङ्गीकरणीयम् ।&lt;br&gt;&#xA;सादृश्येनैव तदुपपत्तेः ।&lt;br&gt;&#xA;नच वाच्यं सादृश्यमप्यनुगतं चेत्किं सामान्येनापराद्धम् ।&lt;br&gt;&#xA;व्यावृत्तत्वे कथं सार्वत्रिकव्युत्पत्त्यङ्गमिति ।&lt;br&gt;&#xA;नहि सादृश्यं शब्दशक्तिविषयतया प्रवृत्तिनिमित्ततया वा अभ्युपगम्यते ।&lt;br&gt;&#xA;किन्नाम लिङ्गतया ।&lt;br&gt;&#xA;यथा हि गन्धवत्त्वं न पृथिवीशब्दवाच्यम्, नापि तत्प्रवृत्तिनिमित्तम्, किन्तु पृथिवीत्ववत्या व्यक्तेः पृथिवीशब्दवाच्यत्वे लिङ्गमेव ।&lt;br&gt;&#xA;तथा तेते व्यावृत्तामपि तदवबोधे लिङ्गतयोपयुज्यते ।&lt;br&gt;&#xA;तथा हि ।&lt;br&gt;&#xA;यदायं गौरित्युपदेशपूर्विका व्युत्पत्तिस्तदा तद्वाक्यं व्याप्तिग्राहकम् ।&lt;br&gt;&#xA;अयं चैतन्यसदृशाश्च सर्वे गोशब्दवाच्या इत्येवम्परत्वात् ।&lt;br&gt;&#xA;व्यवहारादिपूर्विकायां तु व्युत्पत्तौ भूयोव्यवहारादिदशर्ने सादृश्यव्याप्यतावगमो भवति ।&lt;br&gt;&#xA;ततश्चैतद्वाक्यादिनावगतव्याप्तिरित्यनुमीयते’अयं गोशब्दवाच्यो भवितुमर्हति तत्सदृशत्वात् यस्तत्सदृशस्स गोशब्दवाच्यस्तथा चायं&lt;br&gt;&#xA;तत्सदृशस्तस्माद्गोशब्दवाच्यः’ इति ।&lt;br&gt;&#xA;&lt;em&gt;८,४९&lt;/em&gt;&lt;br&gt;&#xA;नन्वत्र को दृष्टान्तः ।&lt;br&gt;&#xA;उपदेशकाले सन्निहितो गोपिण्ड इति चेन्न ।&lt;br&gt;&#xA;तस्य तत्सदृशत्वाभावात् ।&lt;br&gt;&#xA;मैवम् ।&lt;br&gt;&#xA;दृष्टान्तनियमस्य निरस्तत्वात् ।&lt;br&gt;&#xA;नच सास्नादिमत्त्वमेव लिङ्गमस्तु किं सादृश्येनेति वाच्यम् ।&lt;br&gt;&#xA;तस्य गोत्ववत्प्रतिव्यक्तिव्यावृत्तत्वात् ।&lt;br&gt;&#xA;सादृश्यस्य तु व्यावृत्तत्वे ऽपि प्रतियोगिनिरूप्यत्वेनानुगतफलसाधकत्वानुभवात् ।&lt;br&gt;&#xA;सास्नादिमत्त्वस्यापि सादृश्योपहितस्य लिङ्गत्वमभ्युपगच्छामः ।&lt;br&gt;&#xA;नच वाच्यं गोसादृश्यमश्वे ऽप्यस्तीति तत्रापि गोशब्दवाच्यतानुमानप्रसङ्ग इति ।&lt;br&gt;&#xA;जातिनिमित्तत्वे ऽप्येवं प्रसङ्गस्य समानत्वात् ।&lt;br&gt;&#xA;जातिविशेषो निमित्ततयाङ्गीक्रियते यो ऽव्यभिचारीति चेत् ।&lt;br&gt;&#xA;तर्हि सादृश्यविशेष एव लिङ्गं यो लक्षणभूत इति वदामः ।&lt;br&gt;&#xA;&lt;em&gt;८,५२&lt;/em&gt;&lt;br&gt;&#xA;एतेन कार्यकारणभावावधारणादिकमपि समाहितं वेदितव्यम् ।&lt;br&gt;&#xA;सादृश्येनैव तदुपपत्तेः ।&lt;br&gt;&#xA;अन्त्यविशेषे हि न किञ्चिदनुगतमस्ति, नाप्यनुगताश्रय उपाधिः ।&lt;br&gt;&#xA;तद्भावे द्रव्यगुणकर्मवदत्यन्तव्यावर्तकत्वस्वरूपहानिप्रसङ्गात् ।&lt;br&gt;&#xA;तथाप्यस्ति तत्र विशेषशब्दव्युत्पत्तिः अत्यन्तव्यावृ(त्ति)त्तबुद्धिं प्रति कारणत्वावधारणमित्यादि ।&lt;br&gt;&#xA;तत्र परेणापि लक्षणरूपं सादृश्यमेवादरणीयमिति ।&lt;br&gt;&#xA;&lt;em&gt;८,५४&lt;/em&gt;&lt;br&gt;&#xA;एवमनुगतसामान्यानभ्युपगमेनैव व्युत्पत्त्यादिकं समर्थितम् ।&lt;br&gt;&#xA;यस्तु मन्यते अनुगतसामन्येनैव व्युत्पत्त्यादिकं नान्यथेति तस्य बाधकमाहजातितश्चेदिति ।&lt;br&gt;&#xA;जातितश्चेत् कथं तासु &amp;hellip; । मनुव्_२,२.१२३च् ।&lt;br&gt;&#xA;न्यायसुधा-&lt;br&gt;&#xA;यद्यनुगतजातिनिमित्तैव सर्वत्र व्युत्पत्तिः कार्यकारणभावावधारणादिकं च स्यात् ।&lt;br&gt;&#xA;तदा तासु जातिषु कथं जात्यादिशब्दव्युत्पत्तिरनुगतबुद्धिकारणत्वावधारणं, गोत्वं नित्यं जातित्वादित्यादिव्याप्तिज्ञानमित्यादिकं स्यात् ।&lt;br&gt;&#xA;जातिषु जात्यभावेन तत्र व्युत्पत्त्यादिकं न स्यादित्यर्थः ।&lt;br&gt;&#xA;&lt;em&gt;८,५४&lt;/em&gt;&lt;br&gt;&#xA;यदि वैयात्यात्कश्चिद्ब्रूयात्’अस्ति जातिष्वपि जातित्वं नाम जातिस्तद्वशात्तत्र सवर्मुपपद्यते’ इति, तं प्रत्याहतत्र चेदिति ।&lt;br&gt;&#xA;&lt;em&gt;८,५५&lt;/em&gt;&lt;br&gt;&#xA;&amp;hellip; तत्र चेदनवस्थितिः । मनुव्_२,२.१२३द् ।&lt;br&gt;&#xA;न्यायसुधा-&lt;br&gt;&#xA;यदि तत्र जातिष्वपि जातित्वं नाम जातिरङ्गीक्रियते तदानवस्थितिः स्यात् ।&lt;br&gt;&#xA;तथाहि गोत्वादिजातिषु जातिशब्दप्रवृत्तिनिमित्तं या जातित्वं नाम जातिः सा न तावत्स्वरूपे वर्तते ।&lt;br&gt;&#xA;स्ववृत्तेरप्रामाणिकत्वात् ।&lt;br&gt;&#xA;अतः स्वव्यतिरिक्तास्वेव जातिषु वर्तत इति वाच्यम् ।&lt;br&gt;&#xA;तथाच स्वव्यतिरिक्तजातिषु जातिशब्दप्रवृत्तावियं निमित्तं स्यान्न तु स्वरूपे ऽपि ।&lt;br&gt;&#xA;अतस्तस्यां तद्वयतिरिक्तासु जातिष्वेकस्य जातिशब्दस्य प्रवृत्तौ निमित्तं जात्यन्तरमङ्गीकरणीयम् ।&lt;br&gt;&#xA;तत्राप्येवमेवेत्यनवस्थेति ।&lt;br&gt;&#xA;ननु गोत्वादिजातिषु जातित्वप्रयुक्तो जातिशब्दः ।&lt;br&gt;&#xA;जातित्वे तूपदेशाधीनो भवतु ।&lt;br&gt;&#xA;तस्या एकत्वादिति ।&lt;br&gt;&#xA;मैवम् ।&lt;br&gt;&#xA;न ह्यस्माभिः सादृश्यमिव भवता जातिः (जाति)शब्दप्रवृत्तौ ज्ञापकतयोपेयते ।&lt;br&gt;&#xA;येन क्वचिदुपदेशो निवेश्यते ।&lt;br&gt;&#xA;किन्तु निमित्ततया ।&lt;br&gt;&#xA;तत्रोपदेशोपन्यासस्य क्वोपयोगः ।&lt;br&gt;&#xA;&lt;em&gt;८,५६&lt;/em&gt;&lt;br&gt;&#xA;स्थानान्तरे ऽपि बाधकमाहतथैवेति ।&lt;br&gt;&#xA;तथैव व्यक्तिविज्ञानं व्यक्तित्वाभावदूषितम् । मनुव्_२,२.१२४अब् ।&lt;br&gt;&#xA;न्यायसुधा-&lt;br&gt;&#xA;यथा जातिविज्ञानं जातित्वाभावेन दूषितं तथैव व्यक्तिविज्ञानं व्यक्तीनां व्यक्तिशब्दवाच्यत्वविज्ञानं तन्निमित्तव्यक्तित्वजात्यभावेन दूषितम् ।&lt;br&gt;&#xA;द्रव्यगुणकर्माणि खलु व्यक्तय उच्यन्ते ।&lt;br&gt;&#xA;नच तत्र व्यक्तित्वं नाम सामान्यमस्ति ।&lt;br&gt;&#xA;सत्तया परापरभावाभावात् ।&lt;br&gt;&#xA;तस्मात्तत्र व्यक्तिशब्दवाच्यत्वज्ञानं न स्यात् ।&lt;br&gt;&#xA;मा भूद्वयतिरिक्तं व्यक्तित्वं सत्तैव व्यक्तिशब्दप्रवृत्तौ निमित्तं भविष्यतीति चेन्न ।&lt;br&gt;&#xA;सामान्यस्य पर्यायप्रवृत्तौ निमित्तत्वात् ।&lt;br&gt;&#xA;सद्वयक्तिशब्दयोरपर्यायत्वात् ।&lt;br&gt;&#xA;अन्यथा संयोग्यादिशब्दानामपि द्रव्यादिशब्दपर्यायत्वं स्यात् ।&lt;br&gt;&#xA;&lt;em&gt;८,५८&lt;/em&gt;&lt;br&gt;&#xA;ननु शब्दमात्रस्य जातिनिमित्तत्वात्सत्तया परापरभावशून्यमपि द्रव्यगुणकर्मसु व्यक्तित्वमस्त्येवेत्यतो नोक्तदोष इत्यत आहयदीति ।&lt;br&gt;&#xA;यदि तच्चास्ति तस्यापि विशेषेष्वनवस्थितिः । मनुव्_२,२.१२४च्द् ।&lt;br&gt;&#xA;&lt;em&gt;८,५८फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;तर्हि तस्य व्यक्तित्वस्यापि विशेषेषु व्यक्तिषु प्रवेशः स्यात् ।&lt;br&gt;&#xA;तथा चानवस्थितिरिति योजना ।&lt;br&gt;&#xA;तथा हि ।&lt;br&gt;&#xA;यः शब्दो ऽनेकवाचकः स सर्वो जातिनिमित्तक इति स्वीकृत्य द्रव्यगुणकर्मसु व्यक्तित्वं नाम जातिर्यद्यङ्गीक्रियते ।&lt;br&gt;&#xA;तर्हि तस्यामन्यासु च जातिषु जातिशब्दप्रवृत्तये जातित्वं जातिरङ्गीकर्तव्या स्यात् ।&lt;br&gt;&#xA;ओमिति चेत् ।&lt;br&gt;&#xA;तर्हि सा व्यक्तित्वजातिरपि जातित्वजातिं प्रति व्यक्तिः स्यात् ।&lt;br&gt;&#xA;नच सा स्वरूपे वर्तते ततो द्रव्यादित्रये तस्यां च व्यक्तिशब्दप्रवृत्त्यर्थमपरं व्यक्तित्वमङ्गीकरणीयम् ।&lt;br&gt;&#xA;तत्र पुनर्जातिशब्दप्रवृत्तये जातित्वमभ्युपगन्तव्यमिति सापि तदाश्रयतया व्यक्तिः स्यात् ।&lt;br&gt;&#xA;तस्यां पुनर्व्यक्तित्वान्तरमित्येवमनवस्थेति ।&lt;br&gt;&#xA;&lt;em&gt;८,६०&lt;/em&gt;&lt;br&gt;&#xA;स्थलान्तरे बाधकमाहकथमिति ।&lt;br&gt;&#xA;कथं स्वरूपत्वमपि ज्ञायते ऽनुगतं यदि ।&lt;br&gt;&#xA;एकव्युत्पत्तिपर्यन्तमनवस्थादिदूषितम् । मनुव्_२,२.१२५अद् ।&lt;br&gt;&#xA;न्यायसुधा-&lt;br&gt;&#xA;अत्र स्वरूपमित्यध्याहर्तव्यम् ।&lt;br&gt;&#xA;ततश्चायमर्थः ।&lt;br&gt;&#xA;यद्यनुगतसामान्यनिबन्धनैव सर्वत्र व्युत्पत्तिस्तदा सकलपदार्थस्वरूपं स्वरूपशब्दवाच्यतया कथं ज्ञायते ।&lt;br&gt;&#xA;अनुगतस्य स्वरूपत्वसामान्यस्याभावात् ।&lt;br&gt;&#xA;स्वरूपेषु स्वरूपशब्दव्युत्पत्तिर्न स्यादिति ।&lt;br&gt;&#xA;ननु च सर्वस्वरूपेष्वनुगतं स्वरूपत्वमङ्गीक्रियते मयातो नोक्तदोष इत्यत उक्तम्’स्वरूपत्वमपि यद्यनुगतमङ्गीक्रियते तदा&lt;br&gt;&#xA;अनवस्थादिदूषितं भवति’ इति ।&lt;br&gt;&#xA;तथाहि ।&lt;br&gt;&#xA;सर्वेषु स्वरूपेषु यत्स्वरूपशब्दप्रवृत्तिनिमित्तं स्वरूपत्वं नाम सामान्यमभ्युपगम्यते, तदपि तावत्स्वरूपेण ।&lt;br&gt;&#xA;नच तत्र स्वयमेव वर्तते ।&lt;br&gt;&#xA;आत्माश्रयत्वस्यालौकिकत्वात् ।&lt;br&gt;&#xA;अतस्तस्मिन्नन्येषु च स्वरूपेषु स्वरूपशब्दप्रवृत्तये ऽन्यत्स्वरूपत्वं नाम सामान्यमङ्गीकार्यम् ।&lt;br&gt;&#xA;तदपि स्वरूपमेवेत्यनवस्था ।&lt;br&gt;&#xA;आदिपदेनान्त्यविशेषस्वरूपेषु स्वरूपत्वसामान्यमङ्गीकार्यम् ।&lt;br&gt;&#xA;तदपि स्वरूपमेवेत्यनवस्था ।&lt;br&gt;&#xA;आदिपदेनान्त्यविशेषस्वरूपेषु स्वरूपत्वसामान्याङ्गीकारे ऽत्यन्तव्यावृत्तिधीहेतुत्वं न स्यात् ।&lt;br&gt;&#xA;समवायाभावस्वरूपे च सम्बन्धाभाव इति ज्ञातव्यम् ।&lt;br&gt;&#xA;अनवस्थाद्यनिष्यप्रसङ्गस्य विपर्यये पर्यवसानं सूचयतिएकव्युत्पत्तिपर्यन्तमिति ।&lt;br&gt;&#xA;एकं केवलनुगतसामान्यहीनमिति यावत् ।&lt;br&gt;&#xA;तस्मिन्व्युत्पत्तिरेकव्युत्पत्तिस्तत्पर्यन्तं तावदिदं दूषणमुपप्लवत एव ।&lt;br&gt;&#xA;यावदनुगतसामान्यनिबन्धनैव सर्वत्र व्युत्पत्तिरिति पक्षं परित्यज्य सामान्यहीने ऽपि व्युत्पत्तिमङ्गीकुर्यादित्यर्थः ।&lt;br&gt;&#xA;अनवस्थादिपरिहारायानुगतसामान्येन विनापि व्युत्पत्तिरङ्गीकरणीयेति भावः ।&lt;br&gt;&#xA;&lt;em&gt;८,६१फ़्.&lt;/em&gt;&lt;br&gt;&#xA;नन्विदं सकलमप्यसङ्गतम् ।&lt;br&gt;&#xA;तथाहि ।&lt;br&gt;&#xA;यदुक्तं’जातितश्चेत्युक्तं तासु’ इति, तत्तावदसत् ।&lt;br&gt;&#xA;जातिषु जात्यन्तराभावे ऽपि नित्यत्वे सत्यनेकानुगतत्वेनोपाधिना जातिशब्दव्युत्पत्त्युपपत्तेः ।&lt;br&gt;&#xA;अस्तु वा जातिषु जातित्वं नाम जातिः ।&lt;br&gt;&#xA;न चानवस्था ।&lt;br&gt;&#xA;जातित्वे जातिशब्दस्य स्वरूपनिबन्धनत्वोपपत्तेः ।&lt;br&gt;&#xA;‘तथैव व्यक्तिविज्ञानम्’ इत्येतदप्यसत् ।&lt;br&gt;&#xA;व्यक्तित्वाभावे ऽपि जातिव्यञ्जकत्वोपाधिना द्रव्यादिषु व्यक्तिशब्दप्रवृत्त्युपपत्तेः ।&lt;br&gt;&#xA;व्यक्तित्वजात्यङ्गीकारे ऽपि नानवस्था ।&lt;br&gt;&#xA;व्यक्तित्वे व्यक्तिशब्दस्य स्वरूपनिमित्तत्वसम्भवात् ।&lt;br&gt;&#xA;यदपि’कथम्’ इत्यादि तदयुक्तम् ।&lt;br&gt;&#xA;प्रमाणगम्यत्वोपाधिनैव स्वरूपशब्दव्युत्पत्त्युपपत्तेः ।&lt;br&gt;&#xA;स्वरूपत्वाभ्युपगमे ऽपि नानवस्था ।&lt;br&gt;&#xA;तत्र स्वरूपशब्दस्य स्वरूपमात्रनिबन्धनत्वात् ।&lt;br&gt;&#xA;अन्त्यविशेषेषूपाधिनिबन्धन एवेति न रूपहानिः ।&lt;br&gt;&#xA;समवायादौ स्वरूपमेव सम्बन्ध इत्यतो न कश्चिद्दोष इत्याशङ्कां परिहरन्ननुगतसमान्यदूषणमुपसंहरतिकल्पनेति ।&lt;br&gt;&#xA;कल्पनागौरवात् तेन युक्ता नानुगकल्पना । मनुव्_२,२.१२५एफ़् ।&lt;br&gt;&#xA;न्यायसुधा-&lt;br&gt;&#xA;सर्वत्र व्यावृत्तमेव वाच्यं शब्दप्रवृत्तौ निमित्तं च ।&lt;br&gt;&#xA;व्युत्पत्तिस्तु सादृश्यनिबन्धनेत्येकरूपकल्पनेन सर्वसामञ्जस्ये क्वचिदनुगतं सामान्यं निमित्तं क्वचिदुपाधिः क्वचित्स्वरूपमेवेत्यनेककल्पने&lt;br&gt;&#xA;कल्पनागौरवं स्यादित्यर्थः ।&lt;br&gt;&#xA;तेन बाधकसद्भावेन साधकाभावेन च ।&lt;br&gt;&#xA;नन्वनुगतत्वाभावे कथं गोत्वादिकं सामान्यम् ।&lt;br&gt;&#xA;अननुगतत्वे ऽपि गुणकर्मवदवान्तरभेदस्य कल्पनीयत्वादिति ।&lt;br&gt;&#xA;&lt;em&gt;८,६४&lt;/em&gt;&lt;br&gt;&#xA;एवं समवायं स्वरूपतो निराकृत्येदानीं यत्समवायस्य सर्वत्रैकत्वं नित्यत्वं च’तत्त्वं भावेन’ इति सूत्रेणोक्तम्, तत्त्वं, समवायस्य सर्वत्रैकत्वं&lt;br&gt;&#xA;नित्यत्वं च, भावेन, सत्तया व्याख्यातमिति ।&lt;br&gt;&#xA;तदपि निरागिकीषुरादौ तावदेकत्वं निराकर्तुं पीठमारचयतिऔपाधिकेति ।&lt;br&gt;&#xA;औपाधिकविशिष्टाद्यमपि तद्वस्तु किं ततः ।&lt;br&gt;&#xA;अन्यत् &amp;hellip; । मनुव्_२,२.१२६अच् ।&lt;br&gt;&#xA;&lt;em&gt;८,६५&lt;/em&gt;&lt;br&gt;&#xA;न्यायसुधा-&lt;br&gt;&#xA;औपाधिकः पाचकयाजकादिः विशिष्टो नीलाग्निमदादिः ।&lt;br&gt;&#xA;आद्यग्रहणादुपलक्षितग्रहणम् ।&lt;br&gt;&#xA;अपिशब्दो दूषणान्तरसमुच्चयार्थः ।&lt;br&gt;&#xA;तद्वस्तूपाध्यादित्रयम् ।&lt;br&gt;&#xA;किंशब्दस्योभयतः सम्बन्धः ।&lt;br&gt;&#xA;तत उपाध्यादित्रयात् ।&lt;br&gt;&#xA;वस्त्वित्येतदौपाधिकविशिष्टाद्यमित्यनेनापि सम्बद्धयते ।&lt;br&gt;&#xA;&lt;em&gt;८,६५फ़्.&lt;/em&gt;&lt;br&gt;&#xA;अयमर्थः ।&lt;br&gt;&#xA;समवायस्य सर्वत्रैकत्वं वदतेदं तावद्विविच्यताम् ।&lt;br&gt;&#xA;एक एव पुरुषः पचनयजनादिभिरुपाधिभिरवच्छेदकैर्धर्मैः पाचको याजकश्चेत्याद्यभिधीयते, स पाचकयाजकादिरौपाधिको ऽर्थः किं&lt;br&gt;&#xA;पचनाद्युपाधिपुरुषतत्सम्बन्धेभ्यो ऽनन्य उतान्य इति ।&lt;br&gt;&#xA;तथा समानाधिकरणं व्यावर्तकं विशेषणम् ।&lt;br&gt;&#xA;यथोत्पलस्य नीलं रूपं पर्वतस्य चाग्निः ।&lt;br&gt;&#xA;व्यधिकरणं तु व्यावर्तकमुपलक्षणम् ।&lt;br&gt;&#xA;यथा नीलरूपगतं नीलत्वमुत्पलस्य ।&lt;br&gt;&#xA;&lt;em&gt;८,६६&lt;/em&gt;&lt;br&gt;&#xA;अन्ये तु कायर्प्रवेशाप्रवेशाभ्यां विशेषणोपलक्षणयोर्भेदमाचक्षते ।&lt;br&gt;&#xA;यथा लम्बकर्ण आनीयतां चित्रगुरानीयतामिति ।&lt;br&gt;&#xA;अपरे तु शाब्दसामानाधिकरण्याभ्याम् ।&lt;br&gt;&#xA;यथा दण्डी देवदत्तो जटाभिस्तापस इति ।&lt;br&gt;&#xA;केचित्पुनर्व्यवच्छित्तिसमये सत्त्वासत्त्वाभ्याम् ।&lt;br&gt;&#xA;तत्र विशिष्टं नीलमग्निमान्वा विशेषणविशेष्यतत्सम्बन्धेभ्यो ऽनन्यत् अन्यद्वा ।&lt;br&gt;&#xA;उपलक्षितं चोपलक्षणोपलक्ष्यतत्सम्बन्धेभ्यो ऽनन्यत् अन्यद्वेति ।&lt;br&gt;&#xA;तत्रान्यत्वपक्षस्तावदनुभवाभ्युपगमोपपत्तिविरुद्धत्वादसम्भावित एव ।&lt;br&gt;&#xA;नहि पाचकादिः पचनादित्रयातिरिक्तो ऽनुभूयते ।&lt;br&gt;&#xA;नच योग्यस्याननुभवे सत्त्वं सिद्धयति ।&lt;br&gt;&#xA;नाप्यग्निमदादिः पर्वताद्यतिरिक्तो ऽनुभूयते ।&lt;br&gt;&#xA;अतिरिक्तत्वे चौपाधिकविशिष्टादेर्द्रव्याद्यन्तर्भावासम्भवात् ।&lt;br&gt;&#xA;षट्पदार्थातिरेकप्रसङ्गेनाभ्युपगमविरोधः स्यात् ।&lt;br&gt;&#xA;यदि चौपाधिकविशिष्टाद्यमतिरिक्तं स्यात् तदा पाचकमानयेत्युक्ते पुरुषाद्यानयनं न क्रियेतेत्याद्युपपत्तिविरोधः ।&lt;br&gt;&#xA;&lt;em&gt;८,७०&lt;/em&gt;&lt;br&gt;&#xA;नन्ववच्छित्तिरौपाधिकत्वं, व्यवच्छित्तिश्च वैशिष्ययं त्रितयाद्भिन्नमेवेति चेन्न ।&lt;br&gt;&#xA;अवच्छित्तेरनिरूपणात् ।&lt;br&gt;&#xA;सा किमुपाधिसम्बन्धो वा पुरुषस्यैकत्वं वा स्वगतो भेदो वा ।&lt;br&gt;&#xA;आद्ये न त्रयातिरेकः ।&lt;br&gt;&#xA;द्वितीये त्वनौपाधिकादविशेषः ।&lt;br&gt;&#xA;तृतीये त्वसत्त्वप्रसङ्गः ।&lt;br&gt;&#xA;व्यवच्छित्तिर्वैशिष्यमिति चायुक्तम् ।&lt;br&gt;&#xA;तस्या नीलादिपदार्थत्वाभावात् ।&lt;br&gt;&#xA;सा हि वैशिष्ययप्रतीतिफलविषयतया अनुभूयते ।&lt;br&gt;&#xA;&lt;em&gt;८,७१फ़्.&lt;/em&gt;&lt;br&gt;&#xA;विशेषणविशेष्यसम्बन्धावगाह्येकं वा विज्ञानमविरलमनेकं वा विशिष्टमिति कश्चित् ।&lt;br&gt;&#xA;यथाऽह’विशेषणं&lt;br&gt;&#xA;विशेष्यं च तत्सम्बन्धफलार्पकम् ।&lt;br&gt;&#xA;ज्ञानरूपं स्वसामर्थ्याद्विशिष्टमिति कीर्तितम्’ इति ।&lt;br&gt;&#xA;तन्न ।&lt;br&gt;&#xA;विशिष्टस्य बाह्यार्थतयानुभवात् ।&lt;br&gt;&#xA;अन्यथा साध्यधर्मविशिष्टः पक्षः ।&lt;br&gt;&#xA;सो ऽनुमानेन प्रज्ञापनीय इत्याद्ययुक्तं स्यात् ।&lt;br&gt;&#xA;तस्मादतिरेकपक्षो ऽनुपपन्न एव ।&lt;br&gt;&#xA;&lt;em&gt;८,७४&lt;/em&gt;&lt;br&gt;&#xA;अस्तु तर्ह्यैपाधिकविशिष्टाद्यं त्रितयानन्यदित्यत आहतदेवेति ।&lt;br&gt;&#xA;&amp;hellip; तदेव चेदग्निमत्त्वं किं तत्र भण्यते । मनुव्_२,२.१२६च्द् ।&lt;br&gt;&#xA;&lt;em&gt;८,७४फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;प्रतिदत्तिसौकर्यायोदाहरणनिष्ठतया मतुपा प्रश्नः कृतो ऽग्निमत्त्वमिति ।&lt;br&gt;&#xA;धूमाद्यनुमानसाध्यं विशिष्टमित्यर्थः ।&lt;br&gt;&#xA;औपाधिकादेरप्युपलक्षणमेतत् ।&lt;br&gt;&#xA;अयमर्थः ।&lt;br&gt;&#xA;अग्निमदादिविशिष्टं च यदि विशेषणविशेष्यतत्सम्बन्धेभ्यो ऽनन्यदङ्गीक्रियते ।&lt;br&gt;&#xA;तदापि वक्तव्यम् ।&lt;br&gt;&#xA;किं तत्त्रितयमपि प्रत्येकं विशिष्टमुता(तत्र)न्यतमम् ।&lt;br&gt;&#xA;द्वितीये ऽपि किं विशेषणभूतो ऽग्निरेवाग्निमच्छब्दार्थः, उत विशेष्यरूपः पर्वतः, अथ सम्बन्धः संयोगलक्षणः ।&lt;br&gt;&#xA;संयोगपक्षे ऽपि किं निर्विशेषणसंयोगः किंवाग्निना संयोगः ।&lt;br&gt;&#xA;उत्तरत्रापि किमग्निसंयोगमात्रम् ।&lt;br&gt;&#xA;उत पर्वतस्याग्निसंयोग इति ।&lt;br&gt;&#xA;एवं पाचकादेरपि पचनादित्रयानन्यत्वे विकल्पो द्रष्टव्यः ।&lt;br&gt;&#xA;&lt;em&gt;८,७६&lt;/em&gt;&lt;br&gt;&#xA;अन्त्यपक्षातिरिक्तान्सर्वपक्षानपाकरोतिअग्नीति ।&lt;br&gt;&#xA;अग्निसंयोगमात्रं चेद् भवेत् तत् सिद्धसाधनम् । मनुव्_२,२.१२७अब् ।&lt;br&gt;&#xA;न्यायसुधा-&lt;br&gt;&#xA;अग्निसंयोगमात्रमिति सर्वपक्षोपलक्षणम् ।&lt;br&gt;&#xA;चेत् अग्निमच्छब्दार्थ इति शेषः ।&lt;br&gt;&#xA;तत् धूमवत्त्वाद्यनुमानमग्निपर्वतसंयोगानां समस्तानां व्यस्तानामग्निना संयोगस्य चाग्निमच्छब्दवाच्यविशिष्टत्वे धूमानुमानं सिद्धसाधनं स्यात् ।&lt;br&gt;&#xA;विशिष्टस्यानुमानसाध्यत्वात् ।&lt;br&gt;&#xA;अग्न्यादेर्विशिष्टस्य मानान्तरत एव सिद्धत्वादिति ।&lt;br&gt;&#xA;&lt;em&gt;८,७७&lt;/em&gt;&lt;br&gt;&#xA;अस्तु तर्हि पर्वतस्याग्निना संयोगो विशिष्टरूपो ऽग्निमच्छब्दार्थो ऽनुमानसाध्य इत्यन्तिमः पक्षः ।&lt;br&gt;&#xA;तत्रोक्तदोषाभावात् ।&lt;br&gt;&#xA;पर्वतमग्निसंयोगानां समस्तानां व्यस्तानामग्निसंयोगस्य च सिद्धत्वे ऽपि पर्वतस्याग्निना यः संयोगस्तस्यानुमानतः प्रागसिद्धेरिति शङ्कतेभूधरस्येति ।&lt;br&gt;&#xA;भूधरस्याग्निसंयोगो यदि षष्ठयर्थ एव कः । मनुव्_२,२.१२७च्द् ।&lt;br&gt;&#xA;न्यायसुधा-&lt;br&gt;&#xA;अग्निमच्छब्दार्थो विशिष्टो ऽनुमानसाध्य इति शेषः ।&lt;br&gt;&#xA;दूषयितुं पृच्छतिषष्ठयर्थ इति ।&lt;br&gt;&#xA;पर्वतस्याग्निसंयोगस्य च सिद्धत्वे ऽपि पवर्तस्य यो ऽग्निसंयोगः स न सिद्ध इत्यतः स एव विशिष्टो ऽग्निमच्छब्दार्थो ऽनुमानवेद्य इति वदता&lt;br&gt;&#xA;पर्वतस्येति षष्ठया निर्दिष्यः सम्बन्ध एव विशिष्टो ऽग्निमच्छब्दार्थो ऽनुमानवेद्य इत्युक्तं भवति ।&lt;br&gt;&#xA;अन्यस्य सर्वस्य सिद्धत्वात् ।&lt;br&gt;&#xA;षष्ठयर्थाश्च सम्बन्धा वैयाकरणैरनेके गणिताः ।&lt;br&gt;&#xA;अतः को ऽत्र सम्बन्धो विवक्षित इति प्रश्नार्थः ।&lt;br&gt;&#xA;एवशब्दः तस्यैव प्राधान्यद्योतनार्थः ।&lt;br&gt;&#xA;&lt;em&gt;८,७८&lt;/em&gt;&lt;br&gt;&#xA;उत्तरं शङ्कते समवाय इति ।&lt;br&gt;&#xA;समवायो यदि ह्य् &amp;hellip; । मनुव्_२,२.१२८अ ।&lt;br&gt;&#xA;न्यायसुधा-&lt;br&gt;&#xA;संयोगो हि गुणः पर्वतश्च गुणी गुणगुणिनोश्च समवायः सम्बन्ध इति प्रसिद्धमिति हिशब्दार्थः ।&lt;br&gt;&#xA;षष्ठयर्थ इति वर्तते ।&lt;br&gt;&#xA;निराकरोतिअस्य चेति ।&lt;br&gt;&#xA;&amp;hellip; अस्य चैकत्वात् सिद्धसाधनम् । मनुव्_२,२.१२८अब् ।&lt;br&gt;&#xA;न्यायसुधा-&lt;br&gt;&#xA;पर्वतादेरिवास्य समवायस्य च सिद्धत्वादिति शेषः ।&lt;br&gt;&#xA;सिद्धसाधनं धूमाद्यनुमानमिति शेषः ।&lt;br&gt;&#xA;कथं समवायस्य सिद्धत्वमित्यत उक्तम्एकत्वादिति ।&lt;br&gt;&#xA;यस्तन्तुपटयोः समवायः स एव हि पर्वताग्निसंयोगयोः समवायः परेणाङ्गीकृतः ।&lt;br&gt;&#xA;तन्तुपटयोः समवायश्च प्रत्यक्षेण वानुमानेन वा सिद्ध एवेति ।&lt;br&gt;&#xA;अयमत्र समुदायार्थः ।&lt;br&gt;&#xA;यद्येक एव सर्वत्र समवायः स्यात्तदा सर्वानुमानानां सिद्धसाधनता स्यात् ।&lt;br&gt;&#xA;यद्यपि याथार्थ्यमेव प्रामाण्यं तथापि शब्दवत्परार्थानुमानस्य परापेक्षया प्रवृत्तत्वात्सिद्धसाधनता दोष एव ।&lt;br&gt;&#xA;&lt;em&gt;८,७८फ़्.&lt;/em&gt;&lt;br&gt;&#xA;तथा हि ।&lt;br&gt;&#xA;सर्वमप्यनुमानं न वस्तुस्वरूपमात्रपरम् ।&lt;br&gt;&#xA;तस्यासिद्धावाश्रयासिद्धेः ।&lt;br&gt;&#xA;सिद्धौ च सिद्धसाधनत्वात् ।&lt;br&gt;&#xA;किन्तु केनचिदुपहितं वा विशिष्टं वोपलक्षितं वेति वक्तव्यम् ।&lt;br&gt;&#xA;तच्च विशिष्टादिकं न विशेषणादित्रयादन्यदेवेति युक्तम् ।&lt;br&gt;&#xA;अनुपलम्भादिबाधात् ।&lt;br&gt;&#xA;त्रयानन्यत्वे ऽपि न विशेषणमात्रम् ।&lt;br&gt;&#xA;तस्य अनुमानात्प्राक् सिद्धत्वात् ।&lt;br&gt;&#xA;असिद्धौ चाप्रसिद्धविशेषणत्वापत्तेः ।&lt;br&gt;&#xA;अग्नेरेवाग्निमच्छब्दार्थत्वे मतुपो वैयर्थ्यापत्तेश्च ।&lt;br&gt;&#xA;नापि धर्मिस्वरूपमात्रम् ।&lt;br&gt;&#xA;उक्तदोषात् ।&lt;br&gt;&#xA;पर्वतो ऽग्निमानित्येतयेरेकार्थत्वापत्तेश्च ।&lt;br&gt;&#xA;नच सम्बन्धमात्रम् ।&lt;br&gt;&#xA;संयोगो हि क्वचित्सम्बन्धः स्यात् यथाग्निपर्वतयोः ।&lt;br&gt;&#xA;क्वचित्समवायः यथा रासद्रूपानुमाने ।&lt;br&gt;&#xA;द्वावपि स्वरूपतः सिद्धाविति सिद्धसाधनमेव ।&lt;br&gt;&#xA;संयोगमात्रस्य सिद्धत्वे ऽप्यग्न्यादिसंयोगः साध्य इत्यपि न वाच्यम् ।&lt;br&gt;&#xA;तस्यापि महानसादौ सिद्धत्वात् ।&lt;br&gt;&#xA;अथ पर्वतादेरग्न्यादिसंयोगः साध्यः ।&lt;br&gt;&#xA;अत्रापि विवेक्तव्यम् ।&lt;br&gt;&#xA;कस्यात्रासिद्धया साध्यत्वमिति ।&lt;br&gt;&#xA;अन्यस्यासम्भवात् ।&lt;br&gt;&#xA;षष्ठयर्थस्य समवायस्येति वक्तव्यम् ।&lt;br&gt;&#xA;स च सर्वत्रैक एव चेत्पुनः सिद्धसाधनतैव स्यात् ।&lt;br&gt;&#xA;अतः सर्वानुमानोच्छेदप्रसङ्गात्सर्वत्र समवायैक्यमयुक्तमिति ।&lt;br&gt;&#xA;&lt;em&gt;८,८०&lt;/em&gt;&lt;br&gt;&#xA;ननु तन्तुषु पटादिसमवायः पर्वताग्निसंयोगादिसमवायश्च यद्यपि स्वरूपेणैक एव, तथापि तन्तुपटादिपर्वताग्निसंयोगाद्युपाधिनिमित्तः&lt;br&gt;&#xA;समवायस्य भेदो ऽप्यस्ति ।&lt;br&gt;&#xA;ततः सिद्धत्वे ऽपि साध्यत्वमुपपद्यत इत्यत आहयदीति ।&lt;br&gt;&#xA;यद्यस्यौपाधिको भेदः कुत एकत्वमिष्यते । मनुव्_२,२.१२८च्द् ।&lt;br&gt;&#xA;न्यायसुधा-&lt;br&gt;&#xA;यदि अस्य समवायस्य साध्यत्वसिद्धयर्थमौपाधिको भेद इष्यते तदैकत्वं कुत इष्यते ।&lt;br&gt;&#xA;समवायस्यैकत्वं हि न सङ्खयाविशेषः ।&lt;br&gt;&#xA;निर्गुणत्वात् ।&lt;br&gt;&#xA;किन्त्वभेदः ।&lt;br&gt;&#xA;नच भेदाभेदौ क्वापि परेणाङ्गीकृतौ ।&lt;br&gt;&#xA;तस्मात्समवाये भेदस्याङ्गीकृतौ तद्विरुद्धो ऽभेदो नाङ्गीकर्तुमुचित इति ।&lt;br&gt;&#xA;ननु स्वाभाविकमेकत्वं स्वाभाविकेनैव भेदेन विरुद्धयते न पुनरौपाधिकेन ।&lt;br&gt;&#xA;स्वभावतः अभिन्ने ऽपि गगनादावौपाधिकभेददर्शनात् ।&lt;br&gt;&#xA;समवाये चौपाधिक एव भेदो ऽभ्युपगतः ।&lt;br&gt;&#xA;तत्कथं स्वाभाविकैकत्वाङ्गीकारो ऽनुचित इत्यत आहनेति ।&lt;br&gt;&#xA;&lt;em&gt;८,८०फ़्.&lt;/em&gt;&lt;br&gt;&#xA;नानिर्वाच्यं हि तेनेष्यमत औपाधिकान्ययोः ।&lt;br&gt;&#xA;सत्यत्वात् को विशेषः स्यान् &amp;hellip; । मनुव्_२,२.१२९अच् ।&lt;br&gt;&#xA;&lt;em&gt;८,८१&lt;/em&gt;&lt;br&gt;&#xA;न्यायसुधा-&lt;br&gt;&#xA;विरुद्धाभिमतयोरविरोधो हि कालभेदेन भवति ।&lt;br&gt;&#xA;यथा तत्रैव भूतले तस्यैव घटस्य भावाभावयोः ।&lt;br&gt;&#xA;देशभेदेन वा ।&lt;br&gt;&#xA;यथा तदैव तस्यैव घटस्यास्तित्वनास्तित्वयोः ।&lt;br&gt;&#xA;व्यक्तिभेदेन वा ।&lt;br&gt;&#xA;यथा तत्रैव भूतले यदैकस्य घटस्य भावस्तदैव घटान्तरस्याभावः ।&lt;br&gt;&#xA;पारमार्थिकत्वापारमार्थिकत्वाभ्यां वा ।&lt;br&gt;&#xA;यथा गगने रूपतदभावयोः ।&lt;br&gt;&#xA;तत्र तावत्समवाये ऽभेदभेदयोर्नाद्यं विधात्रयं सम्भवतीति परस्यापि सम्प्रतिपन्नम् ।&lt;br&gt;&#xA;नापि चतुर्थी विधा सम्भवति ।&lt;br&gt;&#xA;समवायभेदस्यापारमार्थिकत्वमसत्त्वमनिर्वाच्यत्वं वा ।&lt;br&gt;&#xA;आद्ये सिद्धसाधनत्वं तदवस्थमेव ।&lt;br&gt;&#xA;द्वितीये त्विदमुपतिष्ठते ।&lt;br&gt;&#xA;हि यस्मात्तेन वैशेषिकादिनानिर्वाच्यं वस्तु नेष्यमतो ऽसत्त्वानिर्वाच्यत्वाभावादौपाधिकस्य स्वाभाविकस्य च सत्यत्वात्को विशेषः स्यात् ।&lt;br&gt;&#xA;औपाधिकस्यापि स्वाभाविकवत्सत्यत्वात्पारमार्थिकत्वापारमार्थिकत्वलक्षणस्य विरोधशान्तिहेतोः अभाववादौपाधिकत्वाद्युक्तया न&lt;br&gt;&#xA;किञ्चित्कृतं स्यादिति भावः ।&lt;br&gt;&#xA;&lt;em&gt;८,८२&lt;/em&gt;&lt;br&gt;&#xA;इष्यते समवायभेदस्यानिर्वाच्यत्वं मया चेत्तदा को दोष इति चेदपसिद्धान्त इत्याहमायेति ।&lt;br&gt;&#xA;&amp;hellip; मायावाद्यन्यथा भवेत् । मनुव्_२,२.१२९द् ।&lt;br&gt;&#xA;न्यायसुधा-&lt;br&gt;&#xA;अनिर्वाच्यवस्त्वङ्गीकारे वैशेषिकादिरपि मायावादी भवेदित्यर्थः ।&lt;br&gt;&#xA;ननु प्रकारभेदेनापि विरोधशशन्तिर्भव(विष्य)ति ।&lt;br&gt;&#xA;यथा तत्रैव तदैव नीलपटसद्भावे ऽपि पीतपटाभावः ।&lt;br&gt;&#xA;तथा समवाये ऽप्यौपाधिको भेदो न स्वाभाविकमभेदं विरुणद्धीत्यत आहउपाधीति ।&lt;br&gt;&#xA;उपाधिजन्यं तद्गम्यमिति वौपाधिकं भवेत् । मनुव्_२,२.१३०अब् ।&lt;br&gt;&#xA;न्यायसुधा-&lt;br&gt;&#xA;उपाधिशब्दात्तृतीयासमर्थाज्जन्यगम्ययोः शेषिके ठकि कृते सति औपाधिकमिति भवति ।&lt;br&gt;&#xA;ततः किमित्यत आहउभयत्रेति ।&lt;br&gt;&#xA;उभयत्राप्यनन्ताः स्युः समवाया इतस्ततः । मनुव्_२,२.१३०च्द् ।&lt;br&gt;&#xA;न्यायसुधा-&lt;br&gt;&#xA;एवं सति समवायभेदस्यौपाधिकत्वं नामोपाधिजन्यत्वं वोपाधिगम्यत्वं वा वक्तव्यम् ।&lt;br&gt;&#xA;तथाच पक्षद्वये ऽप्यनन्ताः समवायाः स्युः ।&lt;br&gt;&#xA;तत्कथमित्यत आहइतस्तत इति ।&lt;br&gt;&#xA;सर्वदेशकालगतानामवयवावयव्याद्युपाधीनामनन्तत्वादिति शेषः ।&lt;br&gt;&#xA;उपाधीनामनन्तत्वे ऽपि समवायानन्त्यं कुत इत्यत आहभिन्नत्वमिति ।&lt;br&gt;&#xA;भिन्नत्वं चैव तेष्वस्ति &amp;hellip; । मनुव्_२,२.१३०ए ।&lt;br&gt;&#xA;&lt;em&gt;८,८२फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;चो यस्मादित्यर्थे ।&lt;br&gt;&#xA;नह्यौपाधिको भेदो नामोपाधीनामेव भेदः ।&lt;br&gt;&#xA;तथा सति समवायस्येति न स्यात् ।&lt;br&gt;&#xA;उक्तदोषपरिहारश्च न भवेत् ।&lt;br&gt;&#xA;किन्तु तेषु समवायेष्वेवोपाधिजन्यं तदवगम्यं वा भिन्नत्वमस्ति ।&lt;br&gt;&#xA;भेदहेतवश्चोपाधयो ऽनन्ता इति कथं न समवायानन्त्यम् ।&lt;br&gt;&#xA;तथाप्यौपाधिकमेव तदानन्त्यमित्युक्तस्य किमायातमित्यत आहक इति ।&lt;br&gt;&#xA;&lt;em&gt;८,८३&lt;/em&gt;&lt;br&gt;&#xA;&amp;hellip; को विशेष उपाधिगे । मनुव्_२,२.१३०फ़् ।&lt;br&gt;&#xA;न्यायसुधा-&lt;br&gt;&#xA;उपाधिगस्तत्सम्बन्धी औपाधिक इति यावत् ।&lt;br&gt;&#xA;औपाधिकभेदे को विशेषो येनासावभेदं न विरुणद्धीत्यर्थः ।&lt;br&gt;&#xA;&lt;em&gt;८,८४&lt;/em&gt;&lt;br&gt;&#xA;एतदुक्तं भवति ।&lt;br&gt;&#xA;नीलपटसद्भावे ऽपि पीतपटाभाव इत्यत्र हि यदि विशिष्टविषयौ विधिनिषेधौ, तदा भिन्नविषयत्वेन विरोधाभावः ।&lt;br&gt;&#xA;नीलपीतपटयोर्भिन्नत्वात् ।&lt;br&gt;&#xA;नचैवं प्रकृते ।&lt;br&gt;&#xA;भेदविशेषाभावे ऽपि भेदान्तराभ्युपगमापत्तेः ।&lt;br&gt;&#xA;तथा चैकत्वोक्तिरयुक्तैव ।&lt;br&gt;&#xA;नहि पार्थिवपरमाणौ रूपादयो ऽग्निसंयोगजा न त्वाप्यपरामाणुरूपादय इव स्वाभाविका इत्येतावता रूपादिरहितो ऽसौ भवति ।&lt;br&gt;&#xA;यदि च विशेषणविषयौ तदा समवाये भेदो ऽस्त्येव ।&lt;br&gt;&#xA;स तु सम्बन्धिभिरुपाधिभिः कृतो न त्वकृत्रिम इत्युक्तं स्यात् ।&lt;br&gt;&#xA;तथाच घटादिभेदेन तुल्य इति रिक्तैवाभेदोक्तिः ।&lt;br&gt;&#xA;उपाधीनां च सर्वदानपायान्न भेदस्यागन्तुकत्वं युक्तमिति ।&lt;br&gt;&#xA;&lt;em&gt;८,८६&lt;/em&gt;&lt;br&gt;&#xA;उपाधिगम्यमौपाधिकमिति पक्षमङ्गीकृत्योक्तदोषाभावं शङ्कतेअविद्यमान एवेति ।&lt;br&gt;&#xA;अविद्यमान एवान्यः समवायो ऽधिगम्यते ।&lt;br&gt;&#xA;उपाधिना &amp;hellip; । मनुव्_२,२.१३१अच् ।&lt;br&gt;&#xA;&lt;em&gt;८,८६फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;सत्यमुपाधिगम्यत्वादौपाधिकः समवायभेदो ऽधिगमश्च न प्रमा ।&lt;br&gt;&#xA;येनासौ भेदः पारमाथिर्कः स्यात् ।&lt;br&gt;&#xA;किन्तु विभ्रम एव ।&lt;br&gt;&#xA;नचैवं भेदस्यास्त्त्वप्राप्त्या सिद्धसाधनतातादवस्थ्यमिति वाच्यम् यतो ऽविद्यमान एवान्यः समवायो ऽधिगम्यते तत्तदुपाधिनेति ब्रूमः ।&lt;br&gt;&#xA;यथा अङ्गुल्यवष्टब्धनयनाद्युपाधिवशादविद्यमान एव द्वितीयश्चन्द्रो ऽधिगम्यते ।&lt;br&gt;&#xA;तथा तैस्तैः सम्बन्धिलक्षणोपाधिभिरविद्यमाना एवानेके समवायाः प्रतीयन्ते ।&lt;br&gt;&#xA;त एते समवाया औपाधिकभेदाभिन्ना इत्युच्यन्ते ।&lt;br&gt;&#xA;त एव चाग्निमदादिशब्दवाच्या अनुमानसाध्या विशिष्टाकाराः ।&lt;br&gt;&#xA;तथा च न समवायैकत्वहानिः ।&lt;br&gt;&#xA;चन्द्रवदारोपितानामनेकत्वे ऽप्यनारोपितस्यैकत्वाविरोधात् ।&lt;br&gt;&#xA;नाप्यनुमानानां सिद्धसाधनता ।&lt;br&gt;&#xA;तथाविधसमवायानां प्रागसिद्धत्वादिति ।&lt;br&gt;&#xA;परिहरति तद्गमकमिति ।&lt;br&gt;&#xA;&lt;em&gt;८,८७&lt;/em&gt;&lt;br&gt;&#xA;&amp;hellip; तद्गमकमनुमानं न मा भवेत् । मनुव्_२,२.१३१च्द् ।&lt;br&gt;&#xA;न्यायसुधा-&lt;br&gt;&#xA;यद्यप्यस्मिन्पक्षे न सिद्धसाधनं धूमाद्यनुमानम् ।&lt;br&gt;&#xA;तथापि तद्गमकमविद्यमानसमवायसत्तां प्रतिपादयदनुमानजातं दहनशैत्यानुमानमिव बाधितविषयतया न प्रमाणं भवेत् ।&lt;br&gt;&#xA;उपलक्षणं चैतत् ।&lt;br&gt;&#xA;उपाधीन्विना समवायावभासस्य क्वाप्यभावात्सर्वत्रापि तस्याविद्यमानतैव स्यादित्यपि द्रष्टव्यम् ।&lt;br&gt;&#xA;तदेवं सर्वानु(धूमाद्यनु)मानानां सिद्धसाधनत्वादिप्रसङ्गान्न समवायैक्यमुपपन्नमिति ।&lt;br&gt;&#xA;एतच्चोपलक्षणम् ।&lt;br&gt;&#xA;आगमापन्हवश्च समवायैक्ये स्यात् ।&lt;br&gt;&#xA;पदार्थानां तत्संसर्गाणां च सिकतावद्विशकलितानां सिद्धत्वात् ।&lt;br&gt;&#xA;&lt;em&gt;८,८८&lt;/em&gt;&lt;br&gt;&#xA;इदानीं समवायस्य नित्यत्वं निराकरोतिएवमेवेति ।&lt;br&gt;&#xA;एवमेवासतः सत्तसमवायो जनिर्मता । मनुव्_२,२.१३२अब् ।&lt;br&gt;&#xA;न्यायसुधा-&lt;br&gt;&#xA;यथा समवायस्य सर्वत्रैकत्वाङ्गीकारे सर्वानुमानानां सिद्धसाधनत्वादिदुष्टत्वमुक्तम् ।&lt;br&gt;&#xA;एवमेव तन्नित्यत्वाभ्युपगमे प्रागसतः सत्तासमवायो जनिर्दुष्या मता ।&lt;br&gt;&#xA;समवायनित्यत्वे न कस्यापि जनिः स्यादित्यर्थः ।&lt;br&gt;&#xA;तत्कथमित्यत आहतत्रापीति ।&lt;br&gt;&#xA;तत्रापि ह्युक्तदोषाणां नैव किञ्चिन्निवारकम् । मनुव्_२,२.१३२च्द् ।&lt;br&gt;&#xA;&lt;em&gt;८,८८फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;उक्तदोषाणां सिद्धसाधनत्वादीनाम् ।&lt;br&gt;&#xA;तथाहि ।&lt;br&gt;&#xA;प्रागसतः सत्तासमवायो जनिरिति परेण जनिलक्षणमभिहितम् ।&lt;br&gt;&#xA;तत्र यदि समवायो नित्यः स्यात्तदा तल्लक्षणा घटजनिः प्राक्कुलालादिव्यापारादस्तीति तदर्थस्य तस्य सिद्धसाधनता स्यात् ।&lt;br&gt;&#xA;ज्ञप्तौ हि सिद्धस्यापि साधनं घटते ।&lt;br&gt;&#xA;किन्तु क्वचिदनपेक्षत्वमित्येव ।&lt;br&gt;&#xA;कृतौ तु प्राक्सिद्धस्य साधनमेवाशक्यमिति कुलालादिव्यापारस्य निष्फलत्वं स्यात् ।&lt;br&gt;&#xA;अथ समवायस्य नित्यत्वे ऽपि प्रागसतः सत्तासमवायः साध्यः अस्तो को दोष इति चेन्न ।&lt;br&gt;&#xA;समवायैक्यव्याघातात् ।&lt;br&gt;&#xA;औपाधिकः समवायस्य भेद इति चेत् ।&lt;br&gt;&#xA;यथासम्भवं सर्वमुक्तमनुसन्धेयम् ।&lt;br&gt;&#xA;नहि प्रागसद्विषयो व्यापारः सम्भवति ।&lt;br&gt;&#xA;तस्य सत्कारणातिरिक्तकर्तव्याभावात् ।&lt;br&gt;&#xA;सत्कारणस्य सत्तासमवायानतिरेकात् ।&lt;br&gt;&#xA;स्वरूपलाभः कुलालादिव्यापारसाध्य इति चेत् ।&lt;br&gt;&#xA;एवं तर्हि किमपरेण सत्तासमवायेन ।&lt;br&gt;&#xA;तदेवं समवायस्यैकत्वनित्यत्वे सर्वथाप्ययुक्ते इति ।&lt;br&gt;&#xA;यद्वा समवायनिराकरणप्रसङ्गात्परोक्तं विशिष्टादेर्जनेश्च स्वरूपं तन्मतासामाञ्जस्यप्रदर्शनायौपाधिकेत्यादिना निराकृतं(च) वेदितव्यम् ।&lt;br&gt;&#xA;&lt;em&gt;८,९१&lt;/em&gt;&lt;br&gt;&#xA;नन्वेतत्सर्वं व्याहतम् ।&lt;br&gt;&#xA;युष्माभिरपि लोकवेदव्यवहारं परिपालयद्भिर्विशिष्टादेः अङ्गीकरणीयत्वात् ।&lt;br&gt;&#xA;तत्राप्युक्तदोषानुषङ्गादित्यतो विशिष्टादिनिरूपणे तावद्दोषाभावं स्वमते दर्शयतिअस्मदिति ।&lt;br&gt;&#xA;अस्मत्पक्षे विशेषस्य सर्वत्राङ्गीकृतत्वतः ।&lt;br&gt;&#xA;नास्ति दोषः क्वचिद् &amp;hellip; । मनुव्_२,२.१३३अच् ।&lt;br&gt;&#xA;न्यायसुधा-&lt;br&gt;&#xA;विशिष्टाकारो न विशेषणं नापि सम्बन्धः ।&lt;br&gt;&#xA;किन्नाम विशेष्यम् ।&lt;br&gt;&#xA;नच तन्मात्रम् ।&lt;br&gt;&#xA;द्विविधो हि विशिष्टाकारः ।&lt;br&gt;&#xA;यावद्विशेष्यभाव्ययावद्विशेष्यभावी च ।&lt;br&gt;&#xA;तत्राद्यो विशेष्येणात्यन्ताभिन्नः ।&lt;br&gt;&#xA;यथेश्वरः स्वरूपेण सर्वज्ञः ।&lt;br&gt;&#xA;एवं यत्र यत्र विशेषणसम्बन्धो यावद्विशेष्यभावी तत्र तत्र विशिष्टप्रकारो ऽपि तथाभूतो विशेष्येणात्यन्ताभिन्नो द्रष्टव्यः ।&lt;br&gt;&#xA;तथापि विशेषस्य भेदप्रतिनिधेः सर्वपदार्थेष्वङ्गीकृतत्वेनेश्वरः सर्वज्ञ इत्यपर्यायशब्दप्रवृत्त्याद्यनुपपत्तिदोषो नास्ति ।&lt;br&gt;&#xA;ईश्वर एव सर्वज्ञ इत्यभेदस्तावत्प्रमितः ।&lt;br&gt;&#xA;भेदे तु न निरवकाशं प्रमाणमस्तीति ।&lt;br&gt;&#xA;&lt;em&gt;८,९१फ़्.&lt;/em&gt;&lt;br&gt;&#xA;द्वितीयस्तु विशेष्येण भिन्नाभिन्नः ।&lt;br&gt;&#xA;यथा पवर्तेनाग्निमान् ।&lt;br&gt;&#xA;यथा हि संयोगविशेषसचिवास्तन्तवः पटाकारेण परिणमन्ते ।&lt;br&gt;&#xA;तथाऽगन्तुकविशेषणसम्बन्धाद्विशेष्यस्वरूपं विशिष्टाकारेण परिणमते ।&lt;br&gt;&#xA;तत्र यद्यपि भेदाभेदौ वस्तुनः स्वरूपभूतौ तथाप्यस्मत्पक्षे विशेषस्य सर्वत्राङ्गीकृतत्वतो न सङ्करदोषः ।&lt;br&gt;&#xA;तदिदमुक्तङ्क्वचिदिति ।&lt;br&gt;&#xA;अत्यन्ताभेदस्थले भेदाभेदस्थले चेत्यर्थः ।&lt;br&gt;&#xA;&lt;em&gt;८,९४&lt;/em&gt;&lt;br&gt;&#xA;यद्वा क्वचिदित्यौपाधिकादित्रय इत्यर्थः ।&lt;br&gt;&#xA;तस्याप्युक्तप्रकारत्वात् ।&lt;br&gt;&#xA;एतेन भेदहीने ऽप्याकाशादावौपाधिको भेदो दृष्ट इत्य(प्य)पास्तम् ।&lt;br&gt;&#xA;विशेषनिबन्धनानामेवाकाशाद्यंशानां घटाद्युपाधिभिः स्फुटीकरणादिति ।&lt;br&gt;&#xA;जनिनिरूपणे दोषाभावं स्वमते दर्शयतिअस्मदिति ।&lt;br&gt;&#xA;विशेषस्य परिणामस्य जनित्वेनाङ्गीकृतत्वतो न कश्चिद्दोषो ऽस्तीति योजना ।&lt;br&gt;&#xA;मृदादीनां घटाद्याकारापत्तिरेव घटादिजनिर्न तु समवाय इत्यर्थः ।&lt;br&gt;&#xA;&lt;em&gt;८,९५&lt;/em&gt;&lt;br&gt;&#xA;स्यादेतत् ।&lt;br&gt;&#xA;क्वचिद्भावो विशेष्यो विशिष्टाकारश्चाभावो दृश्यते ।&lt;br&gt;&#xA;यथा घटो न जानाति प्रकृतिर्न कर्त्रीति ।&lt;br&gt;&#xA;क्वचिच्चाभावो विशेष्यो विशिष्टाकाराश्च भावः प्रतीयते ।&lt;br&gt;&#xA;अभावो ऽस्ति ।&lt;br&gt;&#xA;अभावः प्रमेय इति ।&lt;br&gt;&#xA;नच विधिनिषेधात्मनोर्भावाभावयोरभेदो युज्यते ।&lt;br&gt;&#xA;तत्कथं विशेष्याभिन्नं विशिष्टमुच्यत इत्यत आहभावो हीति ।&lt;br&gt;&#xA;&amp;hellip; भावो ह्यभावश्च स एव हि । मनुव्_२,२.१३३च्द् ।&lt;br&gt;&#xA;न्यायसुधा-&lt;br&gt;&#xA;क्वचिदित्यनुवर्तते ।&lt;br&gt;&#xA;यो भावः स एव क्वचिदभावो भवति ।&lt;br&gt;&#xA;यश्चाभावः स एव क्वचिद्भावो भवतीत्येतदुभयं प्रसिद्धमेवेत्यर्थः ।&lt;br&gt;&#xA;वाक्यार्थद्वयप्रसिद्धिद्योतनार्थं हिशब्दद्वयम् ।&lt;br&gt;&#xA;तत्कथमित्यत आहअभावस्य चेति ।&lt;br&gt;&#xA;अभावस्य च धर्माः स्युर्भावास्तेषां च ते ऽखिलाः । मनुव्_२,२.१३४अब् ।&lt;br&gt;&#xA;न्यायसुधा-&lt;br&gt;&#xA;अस्ति तावदिदं यदभावस्यापि भावा धर्माः स्युस्तथा तेषां च भावानां च ते ऽभावा धर्माः स्युरिति ।&lt;br&gt;&#xA;अखिला इति बहुत्वोपलक्षणम् ।&lt;br&gt;&#xA;एतदपि नाङ्गीकरोमीत्यत आहप्रत्यक्षेति ।&lt;br&gt;&#xA;प्रत्यक्षमानतः सर्वमेतन्नो वारणक्षमम् । मनुव्_२,२.१३४च्द् ।&lt;br&gt;&#xA;न्यायसुधा-&lt;br&gt;&#xA;प्रत्यक्षग्रहणमुपलक्षणार्थम् ।&lt;br&gt;&#xA;यस्मादभावस्यापि भावा धर्माः सन्ति भावस्य चाभावा इत्येतत्सर्वं प्रत्यक्षादिप्रमाणतः सिद्धम् ।&lt;br&gt;&#xA;अतो न वारयितुं शक्यम् ।&lt;br&gt;&#xA;&lt;em&gt;८,९७&lt;/em&gt;&lt;br&gt;&#xA;अस्त्वभावभावयोर्भावाभावधर्मवत्त्वम् ।&lt;br&gt;&#xA;तथापि भावस्याभावत्वमभावस्य च भावत्वं क्वचिदस्तीत्यत्र किमायातमित्यत आहसर्व इति ।&lt;br&gt;&#xA;&lt;em&gt;८,९८&lt;/em&gt;&lt;br&gt;&#xA;सर्वे भावा अभावाश्च पदार्थास्तेन सर्वदा । मनुव्_२,२.१३४एफ़् ।&lt;br&gt;&#xA;न्यायसुधा-&lt;br&gt;&#xA;यतो ऽभावाभावयोर्भावाभावधर्मवत्त्वं सिद्धम् ।&lt;br&gt;&#xA;सिद्धश्च धर्मधर्मिणोरभेदत्वेन कारणत्वेन सर्वे भावाः पदार्था अभावाश्च भवन्ति ।&lt;br&gt;&#xA;अभावश्च सर्वे पदार्था भावा भवन्तीत्युक्तमुपपन्नमित्यर्थः ।&lt;br&gt;&#xA;यद्येवं भावस्याप्यभावत्वमभावस्य च भावत्वं तर्हि द्रव्यादयो भावा एव प्रागभावादयस्त्वभावा एवेति सर्वत्र प्रसिद्धो भावाभावविभागः&lt;br&gt;&#xA;कथमित्यत आहतथापीति ।&lt;br&gt;&#xA;तथापि प्रथमं बुद्धेर्यो निषेधस्य गोचर ः ।&lt;br&gt;&#xA;सो ऽभावो विधिबुद्धेस्तु गोचरः प्रथमं परः । मनुव्_२,२.१३५ ।&lt;br&gt;&#xA;न्यायसुधा-&lt;br&gt;&#xA;निषेधस्य बुद्धेरिति सामानाधिकरण्यम् ।&lt;br&gt;&#xA;परो भावः ।&lt;br&gt;&#xA;यद्यप्येषो ऽर्थः प्रागेवोक्तस्तथापि प्रसङ्गात्पुनः स्मारित इत्यदोषः ।&lt;br&gt;&#xA;&lt;em&gt;८,९९&lt;/em&gt;&lt;br&gt;&#xA;अभावभावयोर्भावाभावधर्मवत्त्वं प्रत्यक्षादिसिद्धमित्युक्तम् ।&lt;br&gt;&#xA;तत्कथमित्यत आहतस्मादिति ।&lt;br&gt;&#xA;तस्मात् प्रध्वस्तभेदादि सदित्येवावगम्यते । मनुव्_२,२.१३६अब् ।&lt;br&gt;&#xA;न्यायसुधा-&lt;br&gt;&#xA;प्रध्वस्तं प्रध्वंसो भेदः पृथक्त्वम् ।&lt;br&gt;&#xA;आदिपदेन प्रमेयत्वादिग्रहणम् ।&lt;br&gt;&#xA;यस्मादभावस्य भावधर्मत्वमस्ति ।&lt;br&gt;&#xA;तस्मादेव हि प्रध्वंसाभावादेः पृथक्त्वप्रमेयत्वादिभावधर्मजातमस्त्येवेत्यवगम्यते ।&lt;br&gt;&#xA;प्रत्यक्षादिनेति योजना ।&lt;br&gt;&#xA;प्रध्वंसः प्रागभावाद्वा घटाद्वा पृथक् प्रमेयो ऽभिधेयश्चेत्यवगम्यते ।&lt;br&gt;&#xA;अभावस्य (च)धर्मानभ्युपगमे तद्विरोधः स्यादिति ब्रूमः ।&lt;br&gt;&#xA;घटः पटो न भवतीति भावस्यान्योन्याभावधर्मत्वं स्फुटत्वान्न प्रदर्शितम् ।&lt;br&gt;&#xA;एवमभावयोर्भावाभावात्मकत्वं सामान्यतः प्रसाध्य प्रकृते योजयतिअस्तीति ।&lt;br&gt;&#xA;अस्त्यभावो ऽस्ति च ध्वंसो देहाभावश्च भस्मता । मनुव्_२,२.१३६च्द् ।&lt;br&gt;&#xA;इत्यादि युज्यते सर्वं &amp;hellip; । मनुव्_२,२.१३७अ ।&lt;br&gt;&#xA;&lt;em&gt;८,९९फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;तस्मादित्यनुवर्तते ।&lt;br&gt;&#xA;यत एवमभावस्य भावत्वं भावस्य चाभावत्वमुपपादितम् ।&lt;br&gt;&#xA;तस्मादभावो ऽस्ति प्रध्वंसो ऽस्ति ।&lt;br&gt;&#xA;देहाभावो भस्मतेत्यभावस्य विशेष्यत्वं भावस्य च विशिष्टत्वं तयोश्चाभेदस्तथा घटो न जानातीति भावो विशेष्यो ऽभावश्च&lt;br&gt;&#xA;विशिष्टाकारस्तयोश्चाभेद इत्युक्तं युज्यत इत्यर्थः ।&lt;br&gt;&#xA;&lt;em&gt;८,१००&lt;/em&gt;&lt;br&gt;&#xA;यदि भावाभावयोरेकत्वं न विरुद्धं तदा घटो ऽपि स्वाभावात्मा किन्न स्यादित्यत आह प्रत्यक्षादिति ।&lt;br&gt;&#xA;&amp;hellip; प्रत्यक्षादिप्रमाणतः । मनुव्_२,२.१३७ब् ।&lt;br&gt;&#xA;न्यायसुधा-&lt;br&gt;&#xA;सिद्धमिति शेषः ।&lt;br&gt;&#xA;भावाभावयोर्विशेष्यविशिष्टयोरैक्यं प्रत्यक्षादिप्रमाणसिद्धं नतु घटतदभावयोः ।&lt;br&gt;&#xA;अतो नातिप्रसङ्ग इत्यर्थः ।&lt;br&gt;&#xA;यद्वा भावाभावयोर्धर्मधर्मिभावो धर्मधर्मिणोश्च अभेदः प्रामाणिक इत्येतत्किं भावाभावयोर्विशेष्यविशिष्टयोरैक्यस्योपपादकं किंवा&lt;br&gt;&#xA;सम्भावनाहेतुः ।&lt;br&gt;&#xA;आद्ये तूक्तो ऽतिप्रसङ्गः ।&lt;br&gt;&#xA;द्वितीये साधकं वाच्यमित्यत्रेदमुक्तम् ।&lt;br&gt;&#xA;अनेन क्वचिदित्युक्तं विवृतं भवति ।&lt;br&gt;&#xA;&lt;em&gt;८,१०१&lt;/em&gt;&lt;br&gt;&#xA;अथवा भावो हीत्यादिना परिणामवादः प्रपञ्च्यते ।&lt;br&gt;&#xA;तथाहि ।&lt;br&gt;&#xA;केचित्परिणामवादिनः सत एवाभिव्यक्तिं जनिमाहुः ।&lt;br&gt;&#xA;तद्व्युदासार्थमाहभावो हीति ।&lt;br&gt;&#xA;अत्र भावाभावशब्दौ सदसत्परौ ।&lt;br&gt;&#xA;यः कारणत्वाभिमतो मृत्पिण्डः स कार्यघटात्मनाभावः स एव तदात्मना भावश्च ।&lt;br&gt;&#xA;यद्वा स घटः प्रागुत्पत्तेर्भावः सन्, स एव तदभावो ऽसंश्च ।&lt;br&gt;&#xA;अथवा यः कुलालादिव्यापारात्प्रागभावो घटात्मनासन्मृत्पिण्डः स एव तदनन्तरं भावो घटात्मना सन् भवतीति ।&lt;br&gt;&#xA;एतदुक्तं भवति ।&lt;br&gt;&#xA;कार्यं कारणेन भिन्नाभिन्नम् ।&lt;br&gt;&#xA;तत एव प्रागुत्पत्तेः सदसत् ।&lt;br&gt;&#xA;अतः कारणं प्राक्कारकव्यापारादकार्यात्मकं सत्कार्यरूपतामापद्यते यत्सा जनिरिति ।&lt;br&gt;&#xA;नन्वेकस्यैव भिन्नत्वमभिन्नत्वं च सत्त्वमसत्त्वं च विरुद्धमित्यतो यथैकस्यैव भावत्वमभावत्वं च न विरुद्धम् ।&lt;br&gt;&#xA;तथैतदपीत्यादौ सम्भावनां तावदुपदर्शयन्नेकैकस्य भावत्वमभावत्वं च उपपादयतिअभावस्येति सार्धश्लोकद्वयेन ।&lt;br&gt;&#xA;पूर्ववदेव व्याख्यानम् ।&lt;br&gt;&#xA;&lt;em&gt;८,१०१फ़्.&lt;/em&gt;&lt;br&gt;&#xA;अस्त्वियं सम्भावना ।&lt;br&gt;&#xA;निश्चायकं किमित्यतो भेदासत्त्वयोः परेणाप्यङ्गीकृतत्वादभेदसत्त्वे प्रमाणेन साधयतितस्मादिति ।&lt;br&gt;&#xA;प्रध्वस्तस्य घटादेर्भेदः प्रध्वस्तभेदः ।&lt;br&gt;&#xA;आदिपदेनानुत्पन्नस्य कारकत्वं गृह्यते ।&lt;br&gt;&#xA;‘नष्टानामपि वस्तूनां भेदो नैव विनश्यति’ इति यत्प्रध्वस्तभेदस्य सत्त्वमवगम्यते यच्च घटो जायते घटं जनयतीत्यनुत्पन्नस्यापि कर्तृत्वं&lt;br&gt;&#xA;कर्मत्वं(च) वा ।&lt;br&gt;&#xA;तत्तस्मात्कार्यस्य कारणाभेदात्प्रागुत्पत्तेर्विनाशोत्तरं च सत्त्वादेव हि युज्यते ।&lt;br&gt;&#xA;नह्यत्यन्तासत्त्वमापन्नस्य स्वरूपभेदः सन्निति युज्यते ।&lt;br&gt;&#xA;नाप्यत्यन्तासतः कारकत्वम् ।&lt;br&gt;&#xA;नच कार्यस्य पृथगेव सत्त्वमस्ति ।&lt;br&gt;&#xA;अनुपलम्भात् ।&lt;br&gt;&#xA;अतः सत्त्वं कारणाभेदश्चाङ्गीकरणीयः ।&lt;br&gt;&#xA;नच विनैव बाधकेनोपचारत्वकल्पना युक्ता ।&lt;br&gt;&#xA;अतिप्रसङ्गात् ।&lt;br&gt;&#xA;तदिदमुक्तमवगम्यत एवेति ।&lt;br&gt;&#xA;न केवलं व्यवह्रियत इत्यर्थः ।&lt;br&gt;&#xA;अभावस्य च भावाः स्युर्धर्मास्ते च प्रत्यक्षादिप्रमाणसिद्धत्वाद्युज्यन्त एव न तु निराकरणार्हा इत्युक्तम् ।&lt;br&gt;&#xA;तद्विशदयतिअस्तीति ।&lt;br&gt;&#xA;आदिपदेन घटादेर्भावस्य पटान्योन्याभावधर्मत्वं गृह्यते ।&lt;br&gt;&#xA;&lt;em&gt;८,१०५&lt;/em&gt;&lt;br&gt;&#xA;स्यादेतत् ।&lt;br&gt;&#xA;अन्योन्याभावस्य भावधर्मत्वे ऽपि तस्य भावात्पृथक्त्वेन कथं भावस्याप्यभावत्वमुच्यते ।&lt;br&gt;&#xA;अन्योन्याभावस्य भेदत्वाद्भेदस्य च स्वरूपत्वाङ्गीकारादिति चेन्न ।&lt;br&gt;&#xA;स्वरूपभेदस्यान्योन्याभावातिरिक्तत्वात् ।&lt;br&gt;&#xA;यच्चोक्तमभावे ऽपि पृथक्त्वमस्तीति तदसत् ।&lt;br&gt;&#xA;प्रमाणाभावात् ।&lt;br&gt;&#xA;स्वरूपभेदेनैवासङ्करोपपत्तेः ।&lt;br&gt;&#xA;पृथक्त्वस्य च स्वरूपभेदातिरिक्तत्वादित्यत आहअन्योन्येति ।&lt;br&gt;&#xA;अन्योन्याभावभेदौ च पृथक्तवं च पृथक् पृथक् । मनुव्_२,२.१३७च्द् ।&lt;br&gt;&#xA;यत् कल्पयन्ति तच्चैव कल्पनागौरवाद् गतम् । मनुव्_२,२.१३८अब् ।&lt;br&gt;&#xA;&lt;em&gt;८,१०६&lt;/em&gt;&lt;br&gt;&#xA;न्यायसुधा-&lt;br&gt;&#xA;पृथक् पृथग्विभिन्नानीत्यर्थः ।&lt;br&gt;&#xA;चशब्दो दूषणान्तरसुच्चयार्थः ।&lt;br&gt;&#xA;गतं प्रागेव निराकृतम् ।&lt;br&gt;&#xA;अनेन पुनरुक्तिदोषः परिहृतो भवति ।&lt;br&gt;&#xA;कथं कल्पनागौरवादिकमित्यत आहपर्यायत्वेनेति ।&lt;br&gt;&#xA;पर्यायत्वेन ते शब्दा ज्ञायन्ते सर्व एव हि । मनुव्_२,२.१३८च्द् ।&lt;br&gt;&#xA;न्यायसुधा-&lt;br&gt;&#xA;क्रमप्रयोज्यत्वेनेत्यर्थः ।&lt;br&gt;&#xA;सर्व एव लौकिका वैदिकाश्च ।&lt;br&gt;&#xA;&lt;em&gt;८,१०७&lt;/em&gt;&lt;br&gt;&#xA;अत्र मायावादिनश्चोदयन्ति ।&lt;br&gt;&#xA;स्वरूपभेदानतिरिक्तयोरन्योन्याभावपृथक्त्वयोर्भावाभावधर्मत्वोपलम्भात्सर्वपदार्थानामपि भावाभावात्मतासिद्धिरिति यदुक्तं तदयुक्तम् ।&lt;br&gt;&#xA;भेदस्य वस्तुस्वरूपत्वानुपपत्तेः ।&lt;br&gt;&#xA;तथाहि ।&lt;br&gt;&#xA;भेदस्तावद्विदारणात्मा ।&lt;br&gt;&#xA;भिदिर्विदारण इति विदारणार्थभिदिधातुरूपत्वाद्भेदशब्दस्य ।&lt;br&gt;&#xA;तस्य च विदारणात्मनो भावस्वभावत्वे तस्यापि विदारणं स्यात् ।&lt;br&gt;&#xA;तथा तदेकदेशानामपि भेदः स्वभाव इति तत्राप विदारणं भवेदित्यनेन क्रमेण सर्वशून्यता स्यात् ।&lt;br&gt;&#xA;किञ्च भेदस्य वस्तुस्वरूपत्वे न तत्रैकता समवेयात् ।&lt;br&gt;&#xA;अभेदैकार्थसमवायिन्या एकताया भेदेन विरोधात् ।&lt;br&gt;&#xA;एकत्वाभावे ऽनेकत्वमपि न स्यात् ।&lt;br&gt;&#xA;तत्समाहररूपत्वात् तत्कार्यत्वाद्वा तस्य ।&lt;br&gt;&#xA;एकत्वानेकत्वविकलं च शून्यमेवापद्यते ।&lt;br&gt;&#xA;&lt;em&gt;८,१०७फ़्.&lt;/em&gt;&lt;br&gt;&#xA;अपि च यदि भेदो वस्तुस्वरूपं स्यात्तदा प्रतियोग्यनपेक्षः प्रसज्येत ।&lt;br&gt;&#xA;स्वरूपस्यानपेक्षत्वात् ।&lt;br&gt;&#xA;नहि घटात्पटस्य भेद इतिवत् घटात्पट इति प्रतीतिरस्ति ।&lt;br&gt;&#xA;घटो भिन्नो घटस्य भेद इति विशेषणविशेष्यभावसम्बन्धप्रतिभासो ऽपि भेदस्य वस्तुस्वरूपत्वे दुघर्टः स्यात् ।&lt;br&gt;&#xA;नहि स्वयमेव स्वस्य विशेषणं सम्बन्धि वा भवति ।&lt;br&gt;&#xA;संशयविपर्ययौ चैवमुच्छिद्येयातम् ।&lt;br&gt;&#xA;भेदाग्रहनिमित्तरौ हि तौ भवतः ।&lt;br&gt;&#xA;तत्र यदि धर्मिणमवगाह्य तौ भवतस्तदा तत्स्वभावभूतो भेदो ऽपि गृहीत इति क्व तयोरवकाशः ।&lt;br&gt;&#xA;न चेन्निर्विषयत्वात्सुतराम् ।&lt;br&gt;&#xA;यदि चास्मदयं भिन्न इति प्रतियोगिघटिततया प्रतीयमानो भेदो वस्तुनः स्वरूपं स्यात् ।&lt;br&gt;&#xA;तदा तस्य सपरिकरस्य भेदस्य स्वरूपे ऽन्तर्भावात्प्रतियोगिनो ऽपि स्वरूपतया निमज्जनादद्वैतमतमेव पर्यवस्येदिति ।&lt;br&gt;&#xA;&lt;em&gt;८,१०८&lt;/em&gt;&lt;br&gt;&#xA;तानपाकरोतिभेदस्येति ।&lt;br&gt;&#xA;भेदस्य तु स्वरूपत्वे ये वदन्ति च शून्यताम् ।&lt;br&gt;&#xA;अद्भुततास्ते यतो ऽन्यस्य प्रतियोगित्वमिष्यते । मनुव्_२,२.१३९ ।&lt;br&gt;&#xA;न्यायसुधा-&lt;br&gt;&#xA;तुशब्दः प्रकृताद्वैशेषिकादेर्व्यवच्छिन्दन्ये त्विति सम्बद्धयते ।&lt;br&gt;&#xA;स्वरूपत्वे भेद्यवस्तुस्वरूपत्वे ।&lt;br&gt;&#xA;शून्यतां सर्वस्यापीति शेषः ।&lt;br&gt;&#xA;चशब्दः पूर्वोक्तदूषणसमुच्चयार्थः ।&lt;br&gt;&#xA;अद्भुता आश्चर्याः ।&lt;br&gt;&#xA;न लौकिकेष्वेवंविधा दृश्यन्ते नापि परीक्षकेष्विति यावत् ।&lt;br&gt;&#xA;तत्कथमित्यतः शून्यतापत्तिं तावन्निराकरोतियत इति ।&lt;br&gt;&#xA;यो भेदो यस्य स्वरूपमिष्यते तं भेदं प्रति ततो ऽन्यस्यैव वस्तुनः प्रतियोगित्वमिष्यते यतस्तस्मादद्भुतास्त इति सम्बन्धः ।&lt;br&gt;&#xA;&lt;em&gt;८,१११&lt;/em&gt;&lt;br&gt;&#xA;अन्यस्य प्रतियोगित्वे ऽपि कथमुक्तदोषपरिहार इत्यत आहप्रतियोगिनो हीति ।&lt;br&gt;&#xA;प्रतियोगिनो हि भेदो ऽयं नतु स्वस्मात् कथञ्चन । मनुव्_२,२.१४०अब् ।&lt;br&gt;&#xA;न्यायसुधा-&lt;br&gt;&#xA;हिशब्दः पूर्ववद्धेतौ ।&lt;br&gt;&#xA;अयमित्येवम्भावस्य प्रत्यक्षादिसिद्धतां सूचयति ।&lt;br&gt;&#xA;स्वस्मात् धर्मिस्वरूपात् ।&lt;br&gt;&#xA;इदमुक्तं भवति ।&lt;br&gt;&#xA;विदारणात्मा हि भेदो यस्य यतस्तं ततो विदारयेत् ।&lt;br&gt;&#xA;नतु यं कमपि यतः कुतश्चित् ।&lt;br&gt;&#xA;न(हि)च घटस्वरूपस्य भेदस्य घट एव प्रतियोगी येन स्वस्मिन्विदारणं स्यात् ।&lt;br&gt;&#xA;किन्तु घटादय एव ।&lt;br&gt;&#xA;ततो विदारणं तु नानिष्यम् ।&lt;br&gt;&#xA;तस्य शून्यतानापादकत्वादिति ।&lt;br&gt;&#xA;किञ्च भिद्यते ऽनेनेति यदि भेदशब्दः करणसाधनो भवेत् तदा भेदः कमपि विदारयेत् ।&lt;br&gt;&#xA;भावसाधनत्वाङ्गीकारात् ।&lt;br&gt;&#xA;अतो ऽभ्युपगम्यैव करणसाधनतामयं परिहारः अभिहित इत्याशयवानाहकथञ्चनेति ।&lt;br&gt;&#xA;इदमुदितमिति शेषः ।&lt;br&gt;&#xA;&lt;em&gt;८,११२&lt;/em&gt;&lt;br&gt;&#xA;किञ्च विदारणमपि लवित्रादि यत्सम्बन्धि तद्विदारयति ।&lt;br&gt;&#xA;नतु स्वात्मानम् ।&lt;br&gt;&#xA;अतो धर्मभेदवादे कथञ्चिदिदं वक्तव्यम् ।&lt;br&gt;&#xA;स्वरूपभेदवादे तु क्वास्यावकाशः ।&lt;br&gt;&#xA;भेदस्य वस्तुस्वरूपत्वे न तत्रैकता समवेयादित्यप्यनेनैव निरस्तम् ।&lt;br&gt;&#xA;नह्येकतानेकते स्वरूपेण विरुद्धे ।&lt;br&gt;&#xA;एकस्यैव घटस्यान्यापेक्षयानेकत्वदर्शनात् ।&lt;br&gt;&#xA;किन्तु यदपेक्षयानेकस्तदपेक्षयैवैक इति विरुद्धम् ।&lt;br&gt;&#xA;तत्र घटस्य परस्मात्प्रतियोगिन एव भेद इति ।&lt;br&gt;&#xA;तदपेक्षयैवानेकत्वं स्वापेक्षया त्वेकत्वमिति को विरोधः ।&lt;br&gt;&#xA;अपि चैकत्वानेकत्वयोः सामानाधिकरण्यं वा विरुद्धं धर्मधर्मिभावो वा ।&lt;br&gt;&#xA;आद्ये नैकताया भेदेन विरोधः ।&lt;br&gt;&#xA;भेदस्य स्वरूपत्वेनैकतासामानाधिकरण्याभावात् ।&lt;br&gt;&#xA;न द्वितीयः ।&lt;br&gt;&#xA;एकं द्वित्वमिति दर्शनात् ।&lt;br&gt;&#xA;एकत्वानेकत्वाभावे ऽपि शून्यत्वं कुतः ।&lt;br&gt;&#xA;वैशेषिकादीनां गुणादिवन्मायावादिनां ब्रह्मवदगुणस्यापि सत्त्वोपपत्तेरिति ।&lt;br&gt;&#xA;&lt;em&gt;८,११४&lt;/em&gt;&lt;br&gt;&#xA;ननु भेदो वस्तुस्वरूपं चेत्प्रतियोगिनिरूप्य एव न स्यात् ।&lt;br&gt;&#xA;स्वरूपस्य तदभावात् ।&lt;br&gt;&#xA;अतो नायं परिहारो युज्यते ।&lt;br&gt;&#xA;तथाच स्वस्मिन्नेव विदारणे पुनः शून्यतैवेति चेन्न ।&lt;br&gt;&#xA;स्वतः परतो ऽपि व्याप्त्यसिद्धेः ।&lt;br&gt;&#xA;यथा(हि) परनिरूप्यमपि ब्रह्मणो जीवैक्यं ब्रह्मस्वरूपत्वं मायावादिनाङ्गीकृतम् अस्माभिश्च परत्वादिकं द्रव्यस्वरूपम् ।&lt;br&gt;&#xA;तथा प्रतियोगिनिरूप्यस्यापि भेदस्य वस्तुस्वरूपत्वे को विरोधः ।&lt;br&gt;&#xA;&lt;em&gt;८,११५&lt;/em&gt;&lt;br&gt;&#xA;किञ्च भेदो वस्तुस्वरूपमिति ब्रुवाणो वस्तुस्वरूपस्यापरनिरूप्यत्वं कथमभ्युपेयात् ।&lt;br&gt;&#xA;एतावत्तु स्यात् ।&lt;br&gt;&#xA;एकस्यैव वस्तुनः प्रतियोगिप्रतीतिमपेक्ष्यानपेक्ष्य च प्रतीतिः कथम् ।&lt;br&gt;&#xA;तत्रापि न सैव प्रतीतिरुभयीं गतिमश्नुते ।&lt;br&gt;&#xA;किन्तु प्रतीतिद्वयमेतत् ।&lt;br&gt;&#xA;तच्चैकस्मिन्नपि वस्तुनि विशेषबलमवलम्ब्य समञ्जसं भविष्यतीति भेदस्य परप्रतियोगितोपपत्तेः कुतः स्वस्मिन्विदारणापत्तिः ।&lt;br&gt;&#xA;&lt;em&gt;८,११७&lt;/em&gt;&lt;br&gt;&#xA;अस्तु वा स्वरूपविदारणम् ।&lt;br&gt;&#xA;तथापि शून्यतापादनमयुक्तमेवेत्याशयवानाहविभागेनेति ।&lt;br&gt;&#xA;विभागेनाल्पतैव स्यात् कुत एव च शून्यता । मनुव्_२,२.१४०च्द् ।&lt;br&gt;&#xA;न्यायसुधा-&lt;br&gt;&#xA;लोष्ठादेः खल्ववयविभागेन लोष्ठादिविनाशे सत्यल्परिमाणावयवावशेषो ऽवगतो, नतु सर्वशून्यता ।&lt;br&gt;&#xA;तथा सर्वत्रापि विभागेनाल्पताल्पावयवावशेषतैव स्याच्छून्यता तु कुत एव स्यात् ।&lt;br&gt;&#xA;ननु च पञ्चषेषु स्थलेषु विदारणेनाल्पाल्पतराल्पतमवस्त्ववशेषे ऽप्यन्ततः कस्यचिदवयवजातस्य शून्यतायां सर्वशून्यता स्यादित्यत आहनेति ।&lt;br&gt;&#xA;न शून्यानां हि संयोगाद् भावो वस्तुन इष्यते । मनुव्_२,२.१४१अब् ।&lt;br&gt;&#xA;&lt;em&gt;८,११७फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;यत्संयोगेन हि यद्वस्तूत्पन्नं तस्मिन्विदारणे सति संयोगनाशाद्वस्तुनाशानन्तरं तदवशेषो भवति ।&lt;br&gt;&#xA;यथा तन्तुसंयोगेनोत्पन्ने घटे तन्तुविदारणसंयोगनाशक्रमेण विनष्टे तन्त्ववशेषः ।&lt;br&gt;&#xA;एवञ्च यदि केषाञ्चित्परमाल्पानां वस्तूनां शून्यसंयोगादुत्पत्तिः स्यात्तदा विदारणे सति संयोगनाशेन कार्यनाशे शून्यावशेषः स्यात् ।&lt;br&gt;&#xA;नचैवं प्रामाणिकैरिष्यते ।&lt;br&gt;&#xA;अतो ऽसङ्गतं सर्वशून्यतापादनमिति ।&lt;br&gt;&#xA;भावो जन्म ।&lt;br&gt;&#xA;&lt;em&gt;८,११८&lt;/em&gt;&lt;br&gt;&#xA;ननु शून्यत्वं नाम नात्यन्तासत्त्वमापाद्यत्वेन विवक्षितम् ।&lt;br&gt;&#xA;किन्तु सूक्ष्मतमत्वमेव ।&lt;br&gt;&#xA;तच्चानिष्यमित्यत आहविदारणेति ।&lt;br&gt;&#xA;विदारणार्थो धातुश्च विभागगुणवाचकः । मनुव्_२,२.१४१च्द् ।&lt;br&gt;&#xA;न्यायसुधा-&lt;br&gt;&#xA;स्यादेतद्यदि भेदो विदारणात्मा भवेत् ।&lt;br&gt;&#xA;नचैवम् ।&lt;br&gt;&#xA;प्रमाणाभावात् ।&lt;br&gt;&#xA;अङ्गीकृत्यैव तु पूर्वः परिहारो ऽभिहितः ।&lt;br&gt;&#xA;ननूक्तमत्र भेदशब्दादेव भेदस्य विदारणात्मकत्वमवगम्यते ।&lt;br&gt;&#xA;स हि भिदेर्धातो रूपम् ।&lt;br&gt;&#xA;स च विदारणार्थतया व्याख्यात इति ।&lt;br&gt;&#xA;अत्रोत्ररम् ।&lt;br&gt;&#xA;यदा भिदिधातुर्विदारणार्थो विवक्षितस्तदा भेदशब्दो विभागाख्यगुणवाचको न त्वन्योन्याभावलक्षणभेदवाचक इति ।&lt;br&gt;&#xA;एतदुक्तं भवति ।&lt;br&gt;&#xA;‘क्रियावाचित्वमाख्यातुमेकैको ऽर्थः प्रदर्शितः ।&lt;br&gt;&#xA;प्रयोगतो ऽनुगन्तव्या अनेकार्था हि धातवः’ इति वचनाद्भिदिर्विभागवचनो ऽन्यत्ववचनश्च ।&lt;br&gt;&#xA;भिन्नो घट इत्युक्ते स्फुटित इति गम्यते ।&lt;br&gt;&#xA;भिन्नं गगनं घटादित्यन्यदिति विज्ञायते ।&lt;br&gt;&#xA;तत्र विभागो विदारणात्मा नान्यत्वम् ।&lt;br&gt;&#xA;तदेव चात्र प्रकृतं न विभाग इत्यन्यतालक्षणस्य भेदस्य वस्तुस्वरूपत्वे विदारणप्रसङ्गेनात्यल्पतापादनमप्यसङ्गतमेव, छलत्वादिति ।&lt;br&gt;&#xA;ननु विभागस्यान्यत्वस्य च को विशेषो येनैवमुच्यत इति चेन्न ।&lt;br&gt;&#xA;गुणग्रहणेनैव परिहृतत्वात् ।&lt;br&gt;&#xA;विभागो हि गुणतया वैशेषिकादिभिरुपात्तः ।&lt;br&gt;&#xA;अन्यता चान्योन्याभाव इति स्फुटो भेदः ।&lt;br&gt;&#xA;&lt;em&gt;८,१२०&lt;/em&gt;&lt;br&gt;&#xA;यस्तु गुणादिप्रक्रियां न मायावादी मन्यते ।&lt;br&gt;&#xA;तं बोधयितुमाहअविदारणे ऽपीति ।&lt;br&gt;&#xA;अविदारणे ऽपि ह्यास्यस्य भिन्नावोष्ठौ तु तस्य च । मनुव्_२,२.१४२अब् ।&lt;br&gt;&#xA;न्यायसुधा-&lt;br&gt;&#xA;आस्यस्येत्यास्यसम्बन्धिनोरोष्ठयोर्ग्रहणम् ।&lt;br&gt;&#xA;तस्य च मायावादिन एव ।&lt;br&gt;&#xA;यदा हि मायावादी निरुत्तरतया तूष्णीमास्ते तदा तदीययोरोष्ठयोर्विदारणलक्षणविभागाभावे ऽप्योष्ठौ भिन्नावन्योन्याभावलक्षणभेदवन्तौ भवत&lt;br&gt;&#xA;एव ।&lt;br&gt;&#xA;यदभावे च यदस्ति तत्ततो ऽन्यदिति च प्रसिद्धमेव ।&lt;br&gt;&#xA;अतो विभागाद्भेदो ऽर्थान्तरमेवेति ज्ञायते ।&lt;br&gt;&#xA;तस्य चेत्यनेन नातः परं स्वरूपभेदे काचिदनुपपत्तिः सम्भावितास्तीति सूचितम् ।&lt;br&gt;&#xA;ननु कथं नास्ति ।&lt;br&gt;&#xA;विशेषणविशेष्यभावानुपपत्त्यादेरपरिहृतत्वादिति चेन्न ।&lt;br&gt;&#xA;स्वरूपत्वे ऽपि विशेषबलेन विशेषणविशेष्यभावसम्बन्धावभासोपपत्तेः ।&lt;br&gt;&#xA;अन्यथाऽनन्दं ब्रह्म आनन्दं ब्रह्मण इत्यादेरनुपपत्तिप्रसङ्गात् ।&lt;br&gt;&#xA;संशयविपर्ययानुपपत्तिरपि नास्ति ।&lt;br&gt;&#xA;सविशेषत्वेन ज्ञाताज्ञातत्वोपपत्तेः ।&lt;br&gt;&#xA;अन्यथाऽत्मस्वरूपे स्वयम्प्रकाशमाने तत्स्वरूपमात्राणामद्वितीयत्वानन्दत्वादीनामपि प्रकाशनीयमान्न जातु कस्यचित्संशयविपर्ययौ स्याताम् ।&lt;br&gt;&#xA;अविद्यावशात्तत्र तथेति चेत् ।&lt;br&gt;&#xA;अत्रापि सादृ(श्यादिव)श्यवशात्तथेति सन्तोष्यव्यम् ।&lt;br&gt;&#xA;&lt;em&gt;८,१२१&lt;/em&gt;&lt;br&gt;&#xA;यच्चाद्वैतपर्यवसानमुक्तम् ।&lt;br&gt;&#xA;तत्कुत इति वक्तव्यम् ।&lt;br&gt;&#xA;यदि मन्येत यथा हि लम्बकर्ण आगतो, नीलमानीयतामित्यादौ परिकरवतो यद्भवति तत्परिकरस्यापि, तथा प्रतियोगिघटितस्य भेदस्य&lt;br&gt;&#xA;धर्मिस्वरूपत्वे प्रतियोगिनो ऽपि त(त्र निम)न्निमज्जनं स्यादिति तत्र किं सम्भावनयेदमुच्यते उत व्याप्त्या ।&lt;br&gt;&#xA;नाद्यः ।&lt;br&gt;&#xA;प्रशिथिलमूलत्वात् ।&lt;br&gt;&#xA;न द्वितीयः ।&lt;br&gt;&#xA;चित्रगुरानीयतां काशीनिवासी समागत इत्यादौ तदभावात् ।&lt;br&gt;&#xA;पारमार्थिकीं दृष्टिमवलम्बमानस्य तदपि असिद्धमिति चेत् ।&lt;br&gt;&#xA;अहो पक्षपातो ऽस्य यत्परस्यानिष्यं प्रसञ्जयन्व्याप्तिग्रहणाय लौकिकं दृष्टान्तं बहुमन्यते व्यभिचारे तु तत्रोदास्ते ।&lt;br&gt;&#xA;परसिद्धेन परस्यैवानिष्यापादनमिति चेत् ।&lt;br&gt;&#xA;तर्हि मूलशैथिल्यमपि परः स्वसिद्धेन प्रतिपत्स्यते ।&lt;br&gt;&#xA;वैचित्र्यं किन्निमित्तमिति चेत् ।&lt;br&gt;&#xA;व्यावर्तकत्वमात्रेण प्रतियोगिनामुपयोगादिति ब्रूमः ।&lt;br&gt;&#xA;&lt;em&gt;८,१२३&lt;/em&gt;&lt;br&gt;&#xA;तदेवं स्वपरमतावलोकानपेक्षयैव दोषोद्भावनादुपेक्षणमेवोन्मत्तवाक्यवन्मायावादस्योचितम् ।&lt;br&gt;&#xA;किन्निराकरणेनेत्याशयवानुपसंहरतिअत इति ।&lt;br&gt;&#xA;अत उन्मत्तवाक्यत्वान्मायावादो ऽभ्युपेक्षितः । मनुव्_२,२.१४२च्द् ।&lt;br&gt;&#xA;न्यायसुधा-&lt;br&gt;&#xA;नन्वेवंविधं मतं सिद्धान्तविरुद्धत्वात्सूत्रकृता कुतो ऽत्र न निराकृतमित्येतदनेन परिह्रियते ।&lt;br&gt;&#xA;उपेक्षितः सूत्रकारेणेति शेषः ।&lt;br&gt;&#xA;एवं समवायं निराकृत्येदानीं सम्बन्धप्रसङ्गेन सम्बन्धिनामपि गुणादीनां प्रसक्तत्वादीश्वरगुणसङ्खयाविप्रतिपत्तिं निराकरोतिनचेति ।&lt;br&gt;&#xA;न चामन्दसदानन्दस्यन्द्यनन्तगुणार्णवः ।&lt;br&gt;&#xA;ईश्वरो ऽष्टगुणत्वेन प्रमेयो ऽप्रमितत्वतः । मनुव्_२,२.१४३ ।&lt;br&gt;&#xA;न्यायसुधा-&lt;br&gt;&#xA;ईश्वरो ऽष्टगुणत्वेन अष्टावेव गुणा अस्य सन्तीत्येवंरूपेण, न प्रमेयो न प्रतिपत्तव्यः ।&lt;br&gt;&#xA;कुतः अप्रमितत्वतः अष्टगुणत्वे प्रमाणाभावात् ।&lt;br&gt;&#xA;किन्त्वमन्दसदानन्दस्यन्द्यनन्तगुणार्णवः प्रमेयः ।&lt;br&gt;&#xA;अर्णव इवार्णवः, क्षीरार्णवः सुधास्यन्दी भवति ।&lt;br&gt;&#xA;अयञ्चानल्पविदोषानन्दसुधास्यन्दी ।&lt;br&gt;&#xA;सो ऽनन्ता गुणाः शुभपदार्थाश्चिन्तामणिप्रभृतयो ऽस्मिन्नित्यनन्तगुणः ।&lt;br&gt;&#xA;अयमप्यानन्दादयो ऽनन्ता गुणा अस्मिन्नित्यनन्तगुणः ।&lt;br&gt;&#xA;अमन्दसदानन्दस्यन्दी चासावनन्तगुणश्चासावर्णवश्चेति विग्रहः ।&lt;br&gt;&#xA;&lt;em&gt;८,१२४&lt;/em&gt;&lt;br&gt;&#xA;अष्टगुणत्ववदनन्तगुणत्वे ऽपीश्वरस्य प्रमाणं नास्तीत्यत आहमयीति ।&lt;br&gt;&#xA;मय्यनन्तगुणे ऽनन्ते गुणतो ऽनन्तविग्रहे ।&lt;br&gt;&#xA;अनन्तगुणमाहात्म्यशक्तिज्ञानमहार्णवः । मनुव्_२,२.१४४ ।&lt;br&gt;&#xA;नारायणः परो ऽशेषचेतनेभ्यः परं पदम् ।&lt;br&gt;&#xA;इत्यादिवेदतद्वाक्यैरनन्तैश्चावसीयते । मनुव्_२,२.१४५ ।&lt;br&gt;&#xA;अनन्तगुणता विष्णोः &amp;hellip; । मनुव्_२,२.१४६अ ।&lt;br&gt;&#xA;&lt;em&gt;८,१२४फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;अनन्ता असङ्खयाता गुणा यस्यासावनन्तगुणः ।&lt;br&gt;&#xA;गुणतो ऽनन्त इति गुणानां प्रत्येकमनवधिकत्वमनन्तावान्तरविशेषवत्त्वं चाभिप्रेयते ।&lt;br&gt;&#xA;अनन्तविग्रह इत्यन्तं भगवद्वाक्यम् ।&lt;br&gt;&#xA;उत्तरं वेदवाक्यम् ।&lt;br&gt;&#xA;गुणमाहात्म्येति सामान्यविशेषाभ्यामुक्तम् ।&lt;br&gt;&#xA;माहात्म्यं परिमाणातिशयः ।&lt;br&gt;&#xA;परं पदमित्युद्दिश्यान्यदुच्यत इति न लिङ्गव्यत्ययदोषः ।&lt;br&gt;&#xA;नन्वेतानि वचनान्युपचरितार्थानि किन्न स्युरित्यत आहकथमेवेति ।&lt;br&gt;&#xA;&amp;hellip; कथमेव ह्यपोद्यते । मनुव्_२,२.१४६ब् ।&lt;br&gt;&#xA;न्यायसुधा-&lt;br&gt;&#xA;बाधकवशाद्धि मुख्यार्थो ऽपोद्यते ।&lt;br&gt;&#xA;नचात्र तदस्तीत्यतो ऽनन्तगुणता विष्णोः कथमेवापोद्यते ।&lt;br&gt;&#xA;&lt;em&gt;८,१२६&lt;/em&gt;&lt;br&gt;&#xA;यच्च वैशेषिकादिभिरीश्वरज्ञानेच्छाप्रयत्नानामखण्डत्वमुक्तं तदप्यसत् ।&lt;br&gt;&#xA;‘अनन्तं गुणतः’ इति प्रत्येकं गुणानामनन्तविशेषवत्त्वस्यागमसिद्धत्वात् ।&lt;br&gt;&#xA;तदनङ्गीकारे बाधकं चाहयदीति ।&lt;br&gt;&#xA;यद्यनन्तविशेषाश्च तज्ज्ञानादेर्निवारिताः । मनुव्_२,२.१४६च्द् ।&lt;br&gt;&#xA;कथं तत्तद्विषयता सार्वज्ञ्यार्थं विधीयते ।&lt;br&gt;&#xA;औपाधिकविशेषस्तु पूर्वमेव निराकृतः । मनुव्_२,२.१४७ ।&lt;br&gt;&#xA;&lt;em&gt;८,१२६फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;तत्तद्विषयता घटादिविषयता, विधीयते अस्तित्वेनाङ्गीक्रियते ।&lt;br&gt;&#xA;मा भूत्तत्तद्विषयत्वमित्यत उक्तम्सार्वज्ञार्थमिति ।&lt;br&gt;&#xA;उपलक्षणं चैतत् ।&lt;br&gt;&#xA;सर्वकर्तृत्वाद्यर्थं चेत्यपि द्रष्टव्यम् ।&lt;br&gt;&#xA;अत्रानन्तविशेषा इति यथागमसिद्धोक्तिः ।&lt;br&gt;&#xA;वस्तुतस्तु यदि ईश्वरज्ञानादि निर्विशेषं स्यात्तदा तत्तद्विषयत्वं न स्यात् ।&lt;br&gt;&#xA;तदा च तस्य सार्वज्ञादिकं न स्यात् ।&lt;br&gt;&#xA;सर्वविषयज्ञानवान्हि सर्वज्ञो नाम ।&lt;br&gt;&#xA;तथा सर्वकार्योत्पत्तिविषयेच्छाप्रयत्नवान्सर्वकर्ता ।&lt;br&gt;&#xA;सर्वकार्यविनाशविषयेच्छादिमांश्च सर्वसंहर्ता ।&lt;br&gt;&#xA;अङ्गीकृतं च सार्वज्ञादि परेण परमेश्वरस्य ।&lt;br&gt;&#xA;अतस्तदर्थं ज्ञानादेस्तत्तद्विषयतया भाव्यम् ।&lt;br&gt;&#xA;कथं च तथा सति निर्विशेषत्वमिति ।&lt;br&gt;&#xA;&lt;em&gt;८,१२७&lt;/em&gt;&lt;br&gt;&#xA;एतनैदपि निरस्तम् ।&lt;br&gt;&#xA;यदाहुः ।&lt;br&gt;&#xA;‘अनित्यं हि ज्ञानादि कर्मकारकतया विषयसहितत्वमपेक्षेत ।&lt;br&gt;&#xA;नित्यस्य तु किं विषयेण’ इति ।&lt;br&gt;&#xA;विषयाणां चानन्त्यादनन्तविशेषतासिद्धिः ।&lt;br&gt;&#xA;&lt;em&gt;८,१२८&lt;/em&gt;&lt;br&gt;&#xA;स्यादेतत् ।&lt;br&gt;&#xA;निर्विशेषमेवेश्वरज्ञानं ज्ञप्तिरूपम् ।&lt;br&gt;&#xA;तत्तु तैस्तैर्घटाद्युपाधिभिस्तत्तद्विषयमिति व्यपदिश्यते ।&lt;br&gt;&#xA;एवमखण्डैव तस्येच्छास्त्वित्येवमाकारा ।&lt;br&gt;&#xA;तथापि तैस्तैः सृष्टयाद्युपाधिभिः सिसृक्षा सज्जिहीर्षेत्याद्युच्यते ।&lt;br&gt;&#xA;तथा प्रयत्नो ऽपि ।&lt;br&gt;&#xA;अतः स्वतो विशेषाभावे ऽप्यौपाधिकविशेषवशात्तत्तद्विषयता सार्वज्ञादिकं च युक्तमित्यत आहऔपाधिकेति ।&lt;br&gt;&#xA;औपाधिको ऽपि विशेषो ऽस्ति न वा ।&lt;br&gt;&#xA;अस्ति चेत्कथं निर्विशेषत्वम् ।&lt;br&gt;&#xA;न चेत्पुनः सार्वज्ञाद्यभाव इत्यादिपूर्वोक्तन्यायेनैव निरस्तमित्यर्थः ।&lt;br&gt;&#xA;किञ्चोपाधिर्ज्ञानादिसम्बद्धो विशेषमापादयेदसम्बद्धो वा ।&lt;br&gt;&#xA;आद्ये सम्बन्धो विषयविषयिभावातिरिक्तो नास्तीति पूर्वमेव तद्विषयतैष्यव्या ।&lt;br&gt;&#xA;द्वितीये ऽतिप्रसङ्गः ।&lt;br&gt;&#xA;अपि चास्त्वित्येवमाकारेणैवेच्छादिना सृष्टयादिकं भवति उत सृष्टयादिकं भवत्वित्येवमाकारेण ।&lt;br&gt;&#xA;नाद्यः ।&lt;br&gt;&#xA;अतिप्रसङ्गात् ।&lt;br&gt;&#xA;द्वितीये स्वतः सविशेषत्वमित्येषा दिक् ।&lt;br&gt;&#xA;&lt;em&gt;८,१२९&lt;/em&gt;&lt;br&gt;&#xA;वैशेषिकादयः केचिदीश्वरज्ञानं स्वप्रकाशं न भवतीत्याहुः ।&lt;br&gt;&#xA;तानपाकरोतिस्वप्रकाशत्वमपीति ।&lt;br&gt;&#xA;स्वप्रकाशत्वमपि तु यैर्ज्ञानस्य निवारितम् ।&lt;br&gt;&#xA;कथं सर्वज्ञता तस्य &amp;hellip; । मनुव्_२,२.१४८अच् ।&lt;br&gt;&#xA;न्यायसुधा-&lt;br&gt;&#xA;यैस्त्विति सम्बन्धः ।&lt;br&gt;&#xA;केचिद्वैशेषिकादयः स्वप्रकाशतामङ्गीकुर्वन्तीत्येतत्सूचयितुं तुशब्दः ।&lt;br&gt;&#xA;ज्ञानस्य ईश्वरज्ञानस्य ।&lt;br&gt;&#xA;तेषां पक्ष इति शेषः ।&lt;br&gt;&#xA;तस्य ईश्वरस्य ।&lt;br&gt;&#xA;कथं स्वप्रकाशत्वाभावे सर्वज्ञताभाव इत्यत आहस्वेति ।&lt;br&gt;&#xA;&lt;em&gt;८,१३०&lt;/em&gt;&lt;br&gt;&#xA;&amp;hellip; स्वज्ञानाधिगमं विना । मनुव्_२,२.१४८द् ।&lt;br&gt;&#xA;न्यायसुधा-&lt;br&gt;&#xA;स्वज्ञानाधिगमाभावादित्यर्थः ।&lt;br&gt;&#xA;एकमेव हीश्वरज्ञानं तच्च स्वव्यतिरिक्तमेव विषयीकरोति न तु स्वरूपमिति कथमीश्वरः सर्वज्ञः स्यादिति ।&lt;br&gt;&#xA;स्वप्रकाशज्ञानाभावे ऽपीश्वरस्य सार्वज्ञसम्भवं शङ्कतेज्ञानमिति ।&lt;br&gt;&#xA;ज्ञानं विश्वाधिगं त्वेकं तज्ज्ञानविषयं परम् ।&lt;br&gt;&#xA;इति ज्ञानद्वयेनैव सर्ववित् परमेश्वरः । मनुव्_२,२.१४९ ।&lt;br&gt;&#xA;इति चेद् &amp;hellip; । मनुव्_२,२.१५०अ ।&lt;br&gt;&#xA;न्यायसुधा-&lt;br&gt;&#xA;विश्वाधिगं स्वव्यतिरिक्तसमस्तविषयम् ।&lt;br&gt;&#xA;तज्ज्ञानं विषयो यस्य तत्तथोक्तम् ।&lt;br&gt;&#xA;स्यादयं दोषो यदीश्वरस्यैकमेव ज्ञानं स्यान्न चैवम् ।&lt;br&gt;&#xA;द्वे खल्वीश्वरज्ञाने ।&lt;br&gt;&#xA;तत्रैकं स्वव्यतिरिक्तद्वितीयज्ञानसहितसर्वविषयम् ।&lt;br&gt;&#xA;द्वितीयं तु तज्ज्ञानविषयीकारि ।&lt;br&gt;&#xA;एवञ्च ज्ञानस्य स्वविषयत्वाभावे ऽपीश्वरस्यैवंविधज्ञानद्वयेनैव सर्ववित्त्वमुपपद्यत इति ।&lt;br&gt;&#xA;तथापीश्वरस्यासार्वज्ञं तज्ज्ञानस्य वा स्वप्रकाशत्वं दुष्परिहरमित्याशयवानुत्तरमाहएष एवेति ।&lt;br&gt;&#xA;&amp;hellip; एष एवार्थस्तज्ज्ञानावसितो यदि ।&lt;br&gt;&#xA;स्वप्रकाशत्वमेव स्याज् &amp;hellip; । मनुव्_२,२.१५०अच् ।&lt;br&gt;&#xA;न्यायसुधा-&lt;br&gt;&#xA;आस्तां तावत्सजातीयात्मविशेषगुणयौगपद्यानुपपत्तिः ।&lt;br&gt;&#xA;ज्ञानद्वयवानहं, ज्ञानद्वयेन सर्वज्ञो ऽस्मि, इदं मे ज्ञानमेतज्ज्ञानविषयं एतच्चैतद्विषयमित्यादिरेष एवार्थ ईश्वरेण ज्ञायते न वा ।&lt;br&gt;&#xA;नेति पक्षे तस्य सार्वज्ञं न स्यात् ।&lt;br&gt;&#xA;आद्ये किमेतयोरन्यतरेणोत ज्ञानान्तरेण ।&lt;br&gt;&#xA;प्रथमस्येदमुत्तरम् ।&lt;br&gt;&#xA;एष एवार्थस्तयोरन्यतरेण ज्ञानेनावसितो विषयीकृतो यदि तदा तस्य ज्ञानस्य स्वप्रकाशत्वं स्यादेवेति ।&lt;br&gt;&#xA;तत्कथमित्यत आहज्ञानं हीति ।&lt;br&gt;&#xA;&amp;hellip; ज्ञानं ह्येतद् विशेषणम् । मनुव्_२,२.१५०द् ।&lt;br&gt;&#xA;न्यायसुधा-&lt;br&gt;&#xA;यद्यप्येतज्ज्ञानं न निष्कृष्टं स्वस्य स्वविषयतामापद्यते ।&lt;br&gt;&#xA;तथापि ज्ञानविषयस्यैतस्य ज्ञानद्वयानहमित्यादेरर्थस्य विशेषणं भवत्येव ।&lt;br&gt;&#xA;तथाच विशिष्टार्थविषयत्वे विशेषणभूतस्वविषयत्वमवर्जनीयमेव ।&lt;br&gt;&#xA;नहि दण्डिसाक्षात्कारे दण्डो न स्फुरतीति युक्तमिति ।&lt;br&gt;&#xA;&lt;em&gt;८,१३१&lt;/em&gt;&lt;br&gt;&#xA;द्वितीये दोषमाहज्ञानान्तरेणेति ।&lt;br&gt;&#xA;ज्ञानान्तरेण चेदत्र भवेदेवानवस्थितिः । मनुव्_२,२.१५१अब् ।&lt;br&gt;&#xA;न्यायसुधा-&lt;br&gt;&#xA;ज्ञानान्तरेण तृतीयेन ज्ञानेन ।&lt;br&gt;&#xA;यद्येषो ऽर्थो विषयीक्रियते ।&lt;br&gt;&#xA;अत्र अस्मिन्पक्षे अनवस्थितिः ज्ञानद्वयवानीश्वर इति नियमाभावो भवेत् ।&lt;br&gt;&#xA;यस्तु ज्ञानत्रयवानिति नियमं मन्यते स प्रष्टव्यः ।&lt;br&gt;&#xA;किं ज्ञानत्रयवानहमस्मीत्यादिकमर्थमीश्वरो वेत्ति न वेति ।&lt;br&gt;&#xA;द्वितीये तु पुनरसार्वज्ञम् ।&lt;br&gt;&#xA;आद्ये किमेतत्त्रयान्यतमेन, उत चतुर्थेन ।&lt;br&gt;&#xA;नाद्यः ।&lt;br&gt;&#xA;स्वप्रकाशतापत्तेः ।&lt;br&gt;&#xA;द्वितीये पुनरनवस्थैव ।&lt;br&gt;&#xA;एवं ज्ञानान्तरपरम्पराभ्युपगमव्यसनं दुर्वारं स्यात् ।&lt;br&gt;&#xA;&lt;em&gt;८,१३२&lt;/em&gt;&lt;br&gt;&#xA;नन्वनन्तानीश्वरज्ञानान्यभ्युपगच्छामि को दोष इति चेन्न ।&lt;br&gt;&#xA;कल्पनागौरवाद्वरमेकस्यैव ज्ञानस्य स्वप्रकाशत्वाभ्युपगम इत्याशयवानुपसंहरतिस्वप्रकाशत्वमिति ।&lt;br&gt;&#xA;स्वप्रकाशत्वमेतस्माद् दुर्निवार्यं समापतेत् । मनुव्_२,२.१५१च्द् ।&lt;br&gt;&#xA;न्यायसुधा-&lt;br&gt;&#xA;ननु ज्ञानं न स्वप्रकाशं वस्तुत्वादित्यादेः विरुद्धं(दि) स्वप्रकाशत्वं कथमङ्गीकर्तुमुचितमिति चेत् (न) ।&lt;br&gt;&#xA;यत् वस्तु, न तत्स्वप्रकाशमिति व्याप्तिज्ञानं स्वात्मानं न विषयीकरोति चेन्न सर्वोपसंहारवद्वयाप्तिसिद्धिः ।&lt;br&gt;&#xA;विषयीकरणे तु स्वप्रकाशत्वं दुर्निवारमित्याशयवतो वोपसंहारः ।&lt;br&gt;&#xA;&lt;em&gt;८,१३३&lt;/em&gt;&lt;br&gt;&#xA;यदुक्तमीश्वरो ऽनन्तगुण इति तदनुपपन्नम् ।&lt;br&gt;&#xA;चतुर्विंशतेरधिकानां गुणानामभावात् ।&lt;br&gt;&#xA;तत्रापि केषाञ्चिदीश्वरे ऽनुपपत्तेः ।&lt;br&gt;&#xA;तस्मादुपपन्नैरष्टभिरेव गुणैरुपपन्नो भगवानिति ।&lt;br&gt;&#xA;मैवम् ।&lt;br&gt;&#xA;शौर्यौदायर्प्रागल्भ्यप्रभृतीनां गुणानां भावात् ।&lt;br&gt;&#xA;परेण स्वीकृतेष्वपि केषाञ्चिदनुपपत्त्यभावाच्च ।&lt;br&gt;&#xA;तथाहि ।&lt;br&gt;&#xA;सुखं तावदीश्वरस्य कुतो नाङ्गीकर्तव्यम् ।&lt;br&gt;&#xA;ईश्वरः सुखरहितो दुःखरहितत्वाद्घटवत् ।&lt;br&gt;&#xA;सुखवांश्चेददुःखवान्प्रसज्यते देवदत्तवदिति विपक्षे बाधकोपपन्नादनुमानादिति चेत् ।&lt;br&gt;&#xA;तत्रानुग्राहकस्य तर्कस्य तावद्दूषणमाहसुखवानिति ।&lt;br&gt;&#xA;&lt;em&gt;८,१३४&lt;/em&gt;&lt;br&gt;&#xA;सुखवान् दुःखवांश्च स्यादिति व्याप्तिश्च नो भवेत् । मनुव्_२,२.१५२अब् ।&lt;br&gt;&#xA;न्यायसुधा-&lt;br&gt;&#xA;कथं व्याप्त्यभाव इत्यत आहनिर्दुःखत्वमिति ।&lt;br&gt;&#xA;निर्दुःखत्वं महानन्दः श्रुत्यैवेशस्य भण्यते । मनुव्_२,२.१५२च्द् ।&lt;br&gt;&#xA;&lt;em&gt;८,१३४फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;यद्यपि सुखित्वं दुःखित्वेन सहचरितं देवदत्तादावुपलब्धम् ।&lt;br&gt;&#xA;तथापीश्वरे निर्दुःखे ऽपि वाच्यं प्राक् प्रसञ्जानाद्वयाप्तिग्रहणवेलायामेवेदं व्याप्तिभङ्गोद्भावनमिति ।&lt;br&gt;&#xA;सर्वत्राप्येवं वक्तुं शक्यत्वेनोक्तदोषानिस्तारादिति ।&lt;br&gt;&#xA;मैवम् ।&lt;br&gt;&#xA;स्वाभ्युपगममात्रेणापादनस्थले व्याप्तिभङ्गाभिधाने सत्येवमेतत् ।&lt;br&gt;&#xA;नचैवं प्रकृते ।&lt;br&gt;&#xA;श्रुतिबलेनैवेश्वरे सुखित्वस्य दुःखित्व(स्य)व्यभिचारोपपादनात् ।&lt;br&gt;&#xA;तदिदमुक्तम्श्रुत्यैव भण्यत इति ।&lt;br&gt;&#xA;प्रत्येकं सम्बन्धादेकवचनम् ।&lt;br&gt;&#xA;&lt;em&gt;८,१३५&lt;/em&gt;&lt;br&gt;&#xA;कासौ श्रुतिरित्यतो ऽर्थतस्तामुदाहरतिय इति ।&lt;br&gt;&#xA;यो ऽशनायापिपासे च शोकादींश्चातिवर्तते ।&lt;br&gt;&#xA;आनन्दं ब्रह्मणो विद्वान् विपाप्मेत्यादिका च सा । मनुव्_२,२.१५३ ।&lt;br&gt;&#xA;न्यायसुधा-&lt;br&gt;&#xA;अनेन’यो ऽशनायापिपासे शोकं मोहं जरां मृत्युमत्येति’ इति श्रुतिमुपादत्ते ।&lt;br&gt;&#xA;विपाप्मेत्यनेन’य आत्मापहतपाप्मा’ इत्यादिश्रुतिम् ।&lt;br&gt;&#xA;सा निर्दुःखत्वाद्यभिधात्री ।&lt;br&gt;&#xA;नन्वानन्दश्रुतेर्दुःखाभावविषयत्वोपपत्तेर्न श्रुत्यवष्टम्भेन प्रसङ्गमूलभूतव्याप्तिभङ्गो वक्तुं शक्यत इत्यतो ऽङ्गीकृत्य&lt;br&gt;&#xA;तावत्सोपाधिकत्वमाहईश्वरस्येति ।&lt;br&gt;&#xA;&lt;em&gt;८,१३६&lt;/em&gt;&lt;br&gt;&#xA;ईश्वरस्य तथेष्टत्वं दुःखित्वोपाधिरित्यपि ।&lt;br&gt;&#xA;उक्ते किमुत्तरं ब्रूयाच्छ्रुत्यनादरतत्परः । मनुव्_२,२.१५४ ।&lt;br&gt;&#xA;न्यायसुधा-&lt;br&gt;&#xA;तथेष्टत्वं दुःखी भवत्वितीष्टत्वम् ।&lt;br&gt;&#xA;दुःखित्वोपाधिः दुःखित्वप्रयोजकम् ।&lt;br&gt;&#xA;अपिपदेनाधर्मादिमत्त्वं समुच्चिनोति ।&lt;br&gt;&#xA;अनादरो विना बाधकेन प्रतीतार्थपरित्यागः ।&lt;br&gt;&#xA;मा भूत्तावत् श्रुत्यवष्टम्भेन व्याप्तिभङ्गः, सोपाधिकतया तु भविष्यति ।&lt;br&gt;&#xA;सोपाधिकसम्बन्धस्य व्यभिचारनियमादिति ।&lt;br&gt;&#xA;यः सुखी स दुःखी भवत्वितीश्वरेच्छाविषय एवेति नियमान्नायमुपाधिरित्यत आहन चेति ।&lt;br&gt;&#xA;न चात्मदुःखितेच्छा स्यादत एतन्निवार्यते । मनुव्_२,२.१५५अब् ।&lt;br&gt;&#xA;न्यायसुधा-&lt;br&gt;&#xA;ईश्वरस्य हि’आनन्दं ब्रह्मणो विद्वान्’ इत्यादिश्रुतेः सुखित्वे ऽपि नोपाधिमत्त्वम् ।&lt;br&gt;&#xA;कस्याप्यात्मदुःखितेच्छाभावादत एतदुपाधेर्व्याप्याभिमतव्यापकत्वं निवायर्ते ।&lt;br&gt;&#xA;यद्यप्ययं नियमो न दर्शनमात्रेण सिद्धयति ।&lt;br&gt;&#xA;अतिप्रसङ्गात् ।&lt;br&gt;&#xA;नियामकं तु नास्तीति वक्तुं शक्यते ।&lt;br&gt;&#xA;तथापि श्रुत्यर्थपरित्यागं वारयितुं प्रसङ्गापादनायेदमुदितमिति द्रष्टव्यम् ।&lt;br&gt;&#xA;भवेदेतद्यद्यानन्दश्रुतिः सुखवादिनी स्यान्न चैतदस्ति ।&lt;br&gt;&#xA;तस्या दुःखाभावपरत्वादिति चेत् ।&lt;br&gt;&#xA;किं बाधकादियं श्रुतिः स्वार्थात्प्रच्याव्यते उतैवमेव ।&lt;br&gt;&#xA;न तावद्द्वितीयः ।&lt;br&gt;&#xA;दुःखाभावश्रुतेरप्यन्यथयितुं शक्यत्वेन तर्कस्येष्यापत्तितापत्तेः ।&lt;br&gt;&#xA;आद्ये न तावत्प्रत्यक्षमागमो वा बाधको ऽस्ति ।&lt;br&gt;&#xA;ततः सुखित्वे दुःखित्वप्रसङ्गो वा निर्दुःखत्वानुमानं वा बाधकमिति वाच्यम् ।&lt;br&gt;&#xA;तदुभयमपि व्यप्तिबलप्रवृत्तं वा स्यात्सहदर्शनमात्रबलप्रवृत्तं वा ।&lt;br&gt;&#xA;नाद्यः ।&lt;br&gt;&#xA;इतरेतराश्रयत्वप्रसङ्गात् ।&lt;br&gt;&#xA;सिद्धे हि श्रुतेः स्वार्थप्रच्यावने तर्कानुमानयोर्व्याप्तिसिद्धिस्तत्सिद्धौ च श्रुतेः स्वार्थात्प्रच्यावनसिद्धिरिति ।&lt;br&gt;&#xA;&lt;em&gt;८,१३८&lt;/em&gt;&lt;br&gt;&#xA;नन्वेतद्भवतामपि समानम् ।&lt;br&gt;&#xA;श्रुतेः स्वार्थपरत्वे तर्कानुमानयोर्व्याप्तिभङ्गः, सति च तस्मिन् श्रुतेः स्वार्थपरत्वमिति ।&lt;br&gt;&#xA;मैवम् ।&lt;br&gt;&#xA;यतः प्रतीतार्थपरित्याग एव बाधकमपेक्षते ।&lt;br&gt;&#xA;न स्वार्थपरत्वं, बाधकाभावम् ।&lt;br&gt;&#xA;तस्य प्रतीत्यैव सिद्धत्वात् ।&lt;br&gt;&#xA;द्वितीये त्वतिप्रसङ्गः स्यादित्याहसहेति ।&lt;br&gt;&#xA;सहदर्शनमात्रेण श्रुतीनामपलापकः । मनुव्_२,२.१५५च्द् ।&lt;br&gt;&#xA;यज्ञादेरपि पापस्य हेतुत्वं हिंसया युतेः ।&lt;br&gt;&#xA;नानुमाति कथं &amp;hellip; । मनुव्_२,२.१५६अच् ।&lt;br&gt;&#xA;न्यायसुधा-&lt;br&gt;&#xA;आपाद्येन साध्येन वा सहदर्शनं यस्यापादकस्य साधनस्य वा तत्सहदर्शनम् ।&lt;br&gt;&#xA;श्रुतीनाम् ईश्वरस्यानन्दवादिनीनाम् अपलापकः स्वार्थप्रच्यावकः ।&lt;br&gt;&#xA;यज्ञादेरित्यादिपदेन गोभ्यो यवसदानं गृह्यते ।&lt;br&gt;&#xA;युतेः योगात् ।&lt;br&gt;&#xA;यदि सहदर्शनमात्रेणानन्दश्रुत्यर्थालापः क्रियेत ।&lt;br&gt;&#xA;तदा या हिंसा सा पापहेतुरिति सहदर्शनेन ज्योतिष्योमादिश्रुत्यर्थापलापो ऽपि क्रियतामविशेषादिति भावः ।&lt;br&gt;&#xA;&lt;em&gt;८,१३९&lt;/em&gt;&lt;br&gt;&#xA;नन्वविशेषो ऽसिद्धः ।&lt;br&gt;&#xA;हिंसात्वपापसाधनत्वयोः ।&lt;br&gt;&#xA;साहचर्ये निषिद्धत्वस्योपाधेः विद्यमानत्वात् ।&lt;br&gt;&#xA;नच सुखित्वदुःखित्वसम्बन्धे कश्चिदुपाधिरस्ति ।&lt;br&gt;&#xA;ईश्वरस्य तथेष्टत्वमुपाधिस्त्विदानीमपि गह(नं प्रवि)ननिविष्य इत्याशङ्कतेतत्रेति ।&lt;br&gt;&#xA;&amp;hellip; तत्र यद्युपाधिर्निषिद्धता । मनुव्_२,२.१५६च्द् ।&lt;br&gt;&#xA;न्यायसुधा-&lt;br&gt;&#xA;अस्तीत्युच्यत इति शेषः ।&lt;br&gt;&#xA;केयं निषिद्धता नाम ।&lt;br&gt;&#xA;अकर्तव्यतया श्रुत्युक्तत्वमिति चेत् ।&lt;br&gt;&#xA;केयमकर्तव्यतापि करणानर्हता वा कर्तुरनिष्यहेतुता वा ।&lt;br&gt;&#xA;नाद्यः ।&lt;br&gt;&#xA;ब्रह्महिंसाया अपि क्रियमाणत्वात् ।&lt;br&gt;&#xA;द्वितीये ऽपि किं साक्षादनिष्यसाधनत्वं परम्परया वा ।&lt;br&gt;&#xA;नाद्यः ।&lt;br&gt;&#xA;हिंसानन्तरमेव दुःखोत्पादादर्शनात् ।&lt;br&gt;&#xA;द्वितीये तु पापसाधनतयोक्तत्वमुपाधिरित्युक्तं स्यात् ।&lt;br&gt;&#xA;एवञ्चात्राप्युपाधिसद्भावादविशेष एवेति परिहरतिअदुःखित्वेनेति ।&lt;br&gt;&#xA;अदुःखित्वेन चानुक्तिः कथं नोपाधितां व्रजेत् । मनुव्_२,२.१५७अब् ।&lt;br&gt;&#xA;न्यायसुधा-&lt;br&gt;&#xA;‘अदुःखित्वेनानुक्तिरिति’ दुःखित्वेनोक्तिरित्यर्थः ।&lt;br&gt;&#xA;कासौ देवदत्तादीनां श्रौती दुःखित्वोक्तिरित्यत आहअदुःखमिति ।&lt;br&gt;&#xA;अदुःखमितरत् सर्वं जीवा एव तु दुःखिनः ।&lt;br&gt;&#xA;तेषां दुःखप्रहाणाय श्रुतिरेषा प्रवर्तते । मनुव्_२,२.१५७च्फ़् ।&lt;br&gt;&#xA;इति श्रुतिर् हि परमा &amp;hellip; । मनुव्_२,२.१५८अ ।&lt;br&gt;&#xA;न्यायसुधा-&lt;br&gt;&#xA;प्रवर्तते दुःखप्रहाणसाधनं परमात्मानं प्रतिपादयतीत्यर्थः ।&lt;br&gt;&#xA;&lt;em&gt;८,१४१&lt;/em&gt;&lt;br&gt;&#xA;एवमनुमानानुग्राहकं तर्कं निराकृत्येदानीमीश्वरो न सुखी निर्दुःखत्वाद्घटवदित्यनुमानमपि दूषयतिश्रुत्युक्तिरिति ।&lt;br&gt;&#xA;&amp;hellip; श्रुत्युक्तिर् यदि कारणम् ।&lt;br&gt;&#xA;किं कार्यमनुमानेन गळस्तनसमेन हि । मनुव्_२,२.१५८ब्द् ।&lt;br&gt;&#xA;न्यायसुधा-&lt;br&gt;&#xA;कारणं प्रमायाः ।&lt;br&gt;&#xA;‘आनन्दं ब्रह्मणो विद्वान्’ इत्यादिश्रुतिः प्रमाणं न वा ।&lt;br&gt;&#xA;नेति पक्षे अपसिद्धान्तः ।&lt;br&gt;&#xA;आद्ये तद्बाधितत्वेनाजागलस्तन इव विवक्षितार्थासाधकमनुमानमुपेक्षणीयमिति भावः ।&lt;br&gt;&#xA;ननु श्रुतिः प्रमाणमेव किन्त्वनुमानविरुद्धत्वात्प्रतीतार्थं परित्यज्य दुःखाभावपरतया व्याख्यातव्येत्याशङ्कय, नैवम्, अनुमानस्य&lt;br&gt;&#xA;श्रुतिबाधकत्वादर्शनात् ।&lt;br&gt;&#xA;क्वचिदुपजीव्यत्वादिनैव बाधकत्वात् ।&lt;br&gt;&#xA;एवमेव बाधकत्वाभ्युपगमे त्वतिप्रसङ्गः स्यादित्याहअनुमानेनेति ।&lt;br&gt;&#xA;अनुमानेन यद्यर्थः श्रुतिदृष्टो व्यपोद्यते ।&lt;br&gt;&#xA;पूर्वोक्तेन प्रकारेण नेश्वरो धर्म एव च ।&lt;br&gt;&#xA;स्यात् तत्फलं च &amp;hellip; । मनुव्_२,२.१५९अए ।&lt;br&gt;&#xA;न्यायसुधा-&lt;br&gt;&#xA;पूर्वोक्तेन शास्त्रयोनिसूत्रोक्तेन ।&lt;br&gt;&#xA;नेश्वरः स्यात् श्रुतिदृष्टो ऽपीश्वरो ऽनुमानविरोधात्त्याज्यः स्यादिति भावः ।&lt;br&gt;&#xA;धर्मश्च नैव स्यात्तत्फलं च नैव स्यादित्यत्राप्येवमेव तात्पर्यम् ।&lt;br&gt;&#xA;यज्ञक्रिया नादृष्टफलहेतुः क्रियात्वान्निष्ठीवनादिक्रियावत् ।&lt;br&gt;&#xA;धर्मो वा न सुखसाधनमदृष्टत्वादधर्मवदित्याद्यनुमानसम्भवात् ।&lt;br&gt;&#xA;अतिप्रसङ्गस्य विपर्यये पर्यवसानमाहतेनेति ।&lt;br&gt;&#xA;&amp;hellip; तेनात्र श्रुतिरेव प्रमा भवेत् । मनुव्_२,२.१५९एफ़् ।&lt;br&gt;&#xA;न्यायसुधा-&lt;br&gt;&#xA;यस्मादुपजीव्यत्वादिरहितेनानुमानेनानन्दश्रुतेर्बाधाभ्युपगमे ऽनिष्यप्रसङ्गस्तेन कारणेनैषा श्रुतिरत्रेश्वरस्यानन्दवत्त्व एव प्रमा प्रमाणं भवेन्न&lt;br&gt;&#xA;पुनरन्यथा योज्येति ।&lt;br&gt;&#xA;जोस्हि१&lt;br&gt;&#xA;&lt;em&gt;८,१४३&lt;/em&gt;&lt;br&gt;&#xA;मा भूत् श्रुतिरप्रमाणं, मा च भूदनुमानबाधयार्ऽथान्तरपरा, तथाप्यनुमानस्य बाधिका कुतः, प्रतिरोधिका तु भवेदित्यत आहईशस्येति ।&lt;br&gt;&#xA;ईशस्यानुमया सिद्धेः श्रुतिर्धमिर्प्रमा भवेत् ।&lt;br&gt;&#xA;तया सर्वगुणैः पूर्ण उक्त ईशो यतस्ततः । मनुव्_२,२.१६० ।&lt;br&gt;&#xA;अनानन्दानुमा तस्य धर्मिग्राहिविरोधतः ।&lt;br&gt;&#xA;न प्रमाणं भवेत् &amp;hellip; । मनुव्_२,२.१६१अच् ।&lt;br&gt;&#xA;न्यायसुधा-&lt;br&gt;&#xA;अनुमयेति श्रुतिव्यतिरिक्तप्रमाणोपलक्षणम् ।&lt;br&gt;&#xA;धर्मिप्रमा धर्मिग्राहकं प्रमाणम् ।&lt;br&gt;&#xA;अनुमानं हि प्रमाणान्तरेण सिद्धे धर्मिणि प्रवर्तते नान्यथा ।&lt;br&gt;&#xA;अत्र चेश्वरो धर्मी न चासावनुमानेन सिद्धयतीति समर्थितं प्राक् ।&lt;br&gt;&#xA;प्रत्यक्षाद्यविषयत्वं तु परस्यापि सम्मतम् ।&lt;br&gt;&#xA;ततः परिशेषात् श्रुतिरेव धर्मिणः परमेश्वरस्य ग्राहिकेत्येष्यव्यम् ।&lt;br&gt;&#xA;तथाचानेनानुमानेन श्रुतिप्रामाण्यमनुमतम् ।&lt;br&gt;&#xA;अन्यथा स्वस्यानुत्थानप्रसङ्गात् ।&lt;br&gt;&#xA;सा चोपजीव्या श्रुतिरीश्वरमानन्दवन्तमाचष्टे ।&lt;br&gt;&#xA;ततस्तद्विरोधादनुमानमप्रमाणमेव ।&lt;br&gt;&#xA;अग्निस्वरूपग्राहकप्रत्यक्षविरुद्धतच्छैत्यानुमानवदिति ।&lt;br&gt;&#xA;नच वाच्यं यः सर्वज्ञ इत्यादिवाक्यमनुमानस्योपजीव्यं नानन्दवादीति ।&lt;br&gt;&#xA;सर्वस्यापि वेदस्यैकवाक्यत्वेनार्ध(ज)चरतीयायोगात् ।&lt;br&gt;&#xA;अन्यथाग्निग्राहकमेवोपजीव्यम् ।&lt;br&gt;&#xA;नतु तदौष्ण्यग्राहकमित्यपि स्यात् ।&lt;br&gt;&#xA;&lt;em&gt;८,१४४&lt;/em&gt;&lt;br&gt;&#xA;अनेनैव न्यायेनेश्वरस्य विग्रहराहित्याद्यनुमानमपि सर्वं श्रुतिविरुद्धत्वादप्रमाणमेवेत्याशयवानुपसंहरतितस्मादिति ।&lt;br&gt;&#xA;&amp;hellip; तस्मान्नानुमात्रोपयोगिनी । मनुव्_२,२.१६१द् ।&lt;br&gt;&#xA;न्यायसुधा-&lt;br&gt;&#xA;अत्र ईश्वरवाक्ये ।&lt;br&gt;&#xA;अत एव सर्वगुणैः पूर्ण इत्युक्तम् अन्यथाऽनन्दवानित्यवक्ष्यत् ।&lt;br&gt;&#xA;&lt;em&gt;८,१४५&lt;/em&gt;&lt;br&gt;&#xA;अनुपपत्त्यन्तरं वैशेषिकादिदर्शने दर्शयन्’नित्यमेव च भावात्’ इति सूत्रं व्याख्यातिनित्येच्छत्वादिति ।&lt;br&gt;&#xA;नित्येच्छत्वात् परेशस्य परमाणुसदात्वतः ।&lt;br&gt;&#xA;अदृष्टकालयोश्चैव भावात् कार्यं सदा भवेत् । मनुव्_२,२.१६२ ।&lt;br&gt;&#xA;&lt;em&gt;८,१४५फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;वैशेषिकादयो हि कालविशेषे द्वयणुकादिप्रक्रमेण महाभूतसृष्टिमभ्युपगच्छन्ति ।&lt;br&gt;&#xA;तत्तदीयप्रक्रियापर्यालोचनायां नोपपद्यते ।&lt;br&gt;&#xA;किन्तु तत्पक्षे कार्यं सदा भवेत् ।&lt;br&gt;&#xA;यदाभिलष्टते ततः प्रागपि भवेत् ।&lt;br&gt;&#xA;कुतः ।&lt;br&gt;&#xA;कारणसामग्रीसम्पत्तिनिबन्धनो हि कार्योत्पत्तेः कालनियमः ।&lt;br&gt;&#xA;तत्रादिसृष्टौ परमाणवः समवायिकारणभूतास्तावत्सदा विद्यन्ते ।&lt;br&gt;&#xA;निमित्तकारणं चेश्वरेच्छा नित्यैव ।&lt;br&gt;&#xA;तथा कालो दि(क्च)क् ।&lt;br&gt;&#xA;यद्यप्यदृष्टं धर्माधर्मसमाख्यातं न नित्यं तथापि प्रलये ऽस्तीत्यङ्गीक्रियत एव ।&lt;br&gt;&#xA;वृत्तिलाभस्तदा नास्तीति चेन्न ।&lt;br&gt;&#xA;तस्यापीश्वरेच्छादिकारणकस्य तद्भावे ऽभावानुपपत्तेः ।&lt;br&gt;&#xA;अत एव परमाणुसंयोगस्यासमवायिकारणस्याभावान्न सदा सृ(सदादिसृ)(महदादिसृ)ष्यिरिति निरस्तम् ।&lt;br&gt;&#xA;संयोगानुत्पादस्याप्यनुपपत्तेः ।&lt;br&gt;&#xA;तदसमवायिकारणकर्माभावादिति चेन्न ।&lt;br&gt;&#xA;तदनुत्पादस्याप्ययोगात् ।&lt;br&gt;&#xA;नचातो ऽन्यद्वयणुकादेः कारणमस्ति ।&lt;br&gt;&#xA;यद्वैकल्यादभिलषितसमयात्प्राक् कार्याभावो भवेत् ।&lt;br&gt;&#xA;सत्यां चाभिमतसामग्षां कार्यानुदये पश्चादपि नोत्पद्येत ।&lt;br&gt;&#xA;नियामकाभावादिति ।&lt;br&gt;&#xA;सदात्वं सदातत्वनम् ।&lt;br&gt;&#xA;भावात् प्रलये ऽपीति शेषः ।&lt;br&gt;&#xA;एवशब्दस्य सदैवेति सम्बन्धः ।&lt;br&gt;&#xA;कार्यं भवेदिति चाभ्युपगम्योक्तम् ।&lt;br&gt;&#xA;वस्तुतस्तु तत्पक्षे कदापि द्वयणुकाद्युत्पत्तिर्न सम्भवति ।&lt;br&gt;&#xA;विनाशकारणस्येश्वरेच्छादेः सदातनत्वेन सत्प्रतिपक्षत्वात् ।&lt;br&gt;&#xA;कार्योत्पत्तिसहकृतमेवेश्वरेच्छादिकं विनाशकारणमित्यङ्गीकारे ऽप्युत्पत्त्यनन्तरमेव विनाशः प्रसज्येतेति ।&lt;br&gt;&#xA;अत एव सृष्टयादीति वक्ष्यति ।&lt;br&gt;&#xA;&lt;em&gt;८,१४७&lt;/em&gt;&lt;br&gt;&#xA;स्यादेवं यदि कालमात्रं सृष्टेर्वा संहारस्य वा कारणं स्यात् ।&lt;br&gt;&#xA;नचैवम् ।&lt;br&gt;&#xA;किन्तु कालविशेष एवातस्तद्भावाभावाभ्यां सृष्टिसंहारनियमो घटते ।&lt;br&gt;&#xA;तथा नेश्वरेच्छामात्रं सृष्टयादिहेतुः किन्तु तद्विशेष एव ततस्तद्भावाभावप्रयुक्ता सृष्टयादिव्यवस्था स्यादिति चेन्न ।&lt;br&gt;&#xA;किं कालदेशादेरौपाधिको भेदः, किंवा स्वाभाविकः ।&lt;br&gt;&#xA;नाद्यः ।&lt;br&gt;&#xA;निरस्तत्वात् ।&lt;br&gt;&#xA;द्वितीये त्वपसिद्धान्त इत्याहनहीति ।&lt;br&gt;&#xA;न हि कालविभेदो ऽस्ति तत्पक्षे &amp;hellip; । मनुव्_२,२.१६३अब् ।&lt;br&gt;&#xA;न्यायसुधा-&lt;br&gt;&#xA;हिशब्देन’आकाशकालदिशामेकैकत्वात्’ इत्यादितद्वाक्यं स्मारयति ।&lt;br&gt;&#xA;कालेतीश्वरेच्छाया अप्युपलक्षणम् ।&lt;br&gt;&#xA;&lt;em&gt;८,१४८&lt;/em&gt;&lt;br&gt;&#xA;नन्विदं दूषणं भवतामपि समानम् ।&lt;br&gt;&#xA;तथाहि ।&lt;br&gt;&#xA;महदाद्युपादानकारणं प्रकृतिर्नित्यैव ।&lt;br&gt;&#xA;तथा निमित्तकारणमीश्वरेच्छाकालादिकमपि ।&lt;br&gt;&#xA;तदेव च प्रलयकारणम् ।&lt;br&gt;&#xA;अतः सृष्टिप्रलयसमयनियमो भवतामपि दुर्घट इत्यत आहअस्मन्मत इति ।&lt;br&gt;&#xA;&amp;hellip; ऽस्मन्मते हरेः ।&lt;br&gt;&#xA;विशेषकाल एवैतत्सृष्टयादीच्छा सदातना । मनुव्_२,२.१६३ब्द् ।&lt;br&gt;&#xA;न्यायसुधा-&lt;br&gt;&#xA;यद्यप्यस्मन्मते हरेरिच्छा सदातना ।&lt;br&gt;&#xA;प्रकृत्याद्युपलक्षणमेतत् ।&lt;br&gt;&#xA;तथापि विशेषकाल एवैतस्य महदादेः सृष्टयादि भवतीति योजना ।&lt;br&gt;&#xA;अस्माभिः काले स्वभावत एव भेदो ऽभ्युपगम्यते ।&lt;br&gt;&#xA;तथा च कालविशेषस्यैव सृष्टिं संहारं च कारणत्वात्तद्भावाभावाभ्यां सत्स्वपीतरकारणेषु सृष्टयादिसमयनियमो युज्यत इति भावः ।&lt;br&gt;&#xA;ननु कालविशेष इति वाच्यम् ।&lt;br&gt;&#xA;मैवम् ।&lt;br&gt;&#xA;विशिष्टत इति विशेषः, स चासौ कालश्चेति विग्रहग्रहणात् ।&lt;br&gt;&#xA;ननु सदातनीति भवितव्यम् ।&lt;br&gt;&#xA;मैवम् ।&lt;br&gt;&#xA;नायं ट्युट्युलोरन्यरतः प्रत्ययः ।&lt;br&gt;&#xA;किन्तु भ(भा)वार्थे तनप्रत्ययो ऽयम् ।&lt;br&gt;&#xA;अथवा तनेति तनोते रूपमेतत् ।&lt;br&gt;&#xA;&lt;em&gt;८,१४९&lt;/em&gt;&lt;br&gt;&#xA;ननु ते कालभेदा यदि नित्यास्तदा स प्रसङ्गस्तदवस्थः ।&lt;br&gt;&#xA;व्यर्थश्च कालभेदाभ्युपगमः ।&lt;br&gt;&#xA;अनित्यत्वे तत्कारणं वाच्यमिति चेत् ।&lt;br&gt;&#xA;सत्यम् ।&lt;br&gt;&#xA;उपादानं तु प्रकृतिरेव ।&lt;br&gt;&#xA;निमित्तमाहविशेषाश्चेति ।&lt;br&gt;&#xA;&lt;em&gt;८,१५०&lt;/em&gt;&lt;br&gt;&#xA;विशेषाश्चैव कालस्य हरेरिच्छावशाः सदा । मनुव्_२,२.१६४अब् ।&lt;br&gt;&#xA;न्यायसुधा-&lt;br&gt;&#xA;न केवलं महदादि किन्तु कालस्य विशेषाश्च क्षणलवादयः ।&lt;br&gt;&#xA;एवशब्दस्य हरेरेवेति सम्बन्धः ।&lt;br&gt;&#xA;सदेत्यनेन न युगपत्सर्वक्षणसृष्टिर्येन तेषामपि क्षणिकत्वं स्यात् ।&lt;br&gt;&#xA;किन्तु निरन्तरप्रवाहतयेत्युक्तं भवति ।&lt;br&gt;&#xA;&lt;em&gt;८,१५२&lt;/em&gt;&lt;br&gt;&#xA;ननु कालविशेषाणां परमेश्वराज्जन्म कुतः प्रमाणात्सिद्धमित्यत आहसर्व इति ।&lt;br&gt;&#xA;सर्वे निमेषा इति हि श्रुतिरेवाह सादरम् । मनुव्_२,२.१६४च्द् ।&lt;br&gt;&#xA;न्यायसुधा-&lt;br&gt;&#xA;‘सर्वे निमेषा जज्ञिरे विद्युतः पुरुषादधि’ इति श्रुतिरेव कालविशेषाणामीश्वराज्जनिमाह हि इत्यर्थः ।&lt;br&gt;&#xA;विशेषणद्योतत इति विद्युत्तस्मात्परमपुरुषात्सर्वे निमेषाः कालभेदा अधिजज्ञिरे यतास्वं जायन्त इति ।&lt;br&gt;&#xA;नन्वेषा श्रुतिः कालोपाधीनामीश्वराज्जननमाह, नतु कालस्य ।&lt;br&gt;&#xA;तथा सति काष्ठाकलामुहर्ताश्चेत्युत्तरवाक्यस्य पौनरुक्त्यप्रसङ्गात् ।&lt;br&gt;&#xA;नहि सर्वनिमेषातिरिक्तं काष्ठाकलादिकमस्ति ।&lt;br&gt;&#xA;उपाधयस्तु निमेषादिरूपाः पृथगेवेति न तत्र पुनरुक्तिदोष इत्यत उक्तम्सादरमिति ।&lt;br&gt;&#xA;यत्सर्वनिमेषजन्माभिधाय पुनः काष्ठादिजन्माभिधत्ते तदादरार्थमित्यतो न पुनरुक्तिदोषः ।&lt;br&gt;&#xA;उपाधिभेदस्तु नोपपद्यत इत्युक्तमेवेति ।&lt;br&gt;&#xA;&lt;em&gt;८,१५५&lt;/em&gt;&lt;br&gt;&#xA;ननु निमेषादिशब्दा अक्षिपक्ष्मसंयोगादिवाचिनो न साक्षात्कालाभिधायिनः ।&lt;br&gt;&#xA;अतो नेयं श्रुतिर्व्यक्तं कालस्यैवेश्वराज्जन्म प्रतिपादयितुमलमित्यतो ऽत्र स्पष्टां श्रुतिं चाहउदीरयतीति ।&lt;br&gt;&#xA;उदीरयति कालाख्यशक्तिमित्यस्य वागपि । मनुव्_२,२.१६५अब् ।&lt;br&gt;&#xA;न्यायसुधा-&lt;br&gt;&#xA;‘सो ऽन्तःशरीरे ऽर्पितभूतसूक्ष्मः कालात्मिकां शक्तिमुदीरयाणः’ इति अस्य ईश्वरस्य वागपि कालस्येश्वरादुत्पत्तिमाहेत्यर्थः ।&lt;br&gt;&#xA;कालात्मिकां कालाख्यां सहकारिशक्तिमुदीरयाणो जनयन्नित्यर्थः ।&lt;br&gt;&#xA;अत्र कालशब्दादीश्वरस्य जगत्सृष्टौ शक्तित्वाभिधानाच्च नार्थान्तरकल्पनावकाशः ।&lt;br&gt;&#xA;&lt;em&gt;८,१५६&lt;/em&gt;&lt;br&gt;&#xA;स्यादेतत् ।&lt;br&gt;&#xA;कालस्तावत्सर्वोत्पत्तिमतां निमित्तम् ।&lt;br&gt;&#xA;नच कालस्योत्पत्तौ कालान्तरमस्ति ।&lt;br&gt;&#xA;तत्कथं तस्योपपत्तिः ।&lt;br&gt;&#xA;पूर्वकालः परकालस्य निमित्तमिति चेन्न ।&lt;br&gt;&#xA;इदानीं जातस्तदानीं जात इत्यधिकरणतया कालस्य कारणतावधारणात् ।&lt;br&gt;&#xA;अधिकरणस्य कार्योत्पत्तिसमानकालीनताया गेहे जातो गोष्ठे जात इत्यादौ निश्चितत्वादित्यत आहकालस्येति ।&lt;br&gt;&#xA;कालस्य कालगत्वेन न विरोधो ऽपि कश्चन । मनुव्_२,२.१६५च्द् ।&lt;br&gt;&#xA;न्यायसुधा-&lt;br&gt;&#xA;कालस्योत्पत्त्यङ्गीकारे न केवलं साधकसद्भावः ।&lt;br&gt;&#xA;किन्तु कश्चन विरोधो ऽपि नास्तीति योजना ।&lt;br&gt;&#xA;एतच्च प्रपञ्चयिष्यते ।&lt;br&gt;&#xA;एवं स्वमते कालविशेषभावाभावप्रयुक्तः सृष्टयादेः समयनियम इति समर्थितम् ।&lt;br&gt;&#xA;प्रकारान्तरेण तं समर्थयतेअसङ्खयातेति ।&lt;br&gt;&#xA;असङ्खयातविशेषत्वादिच्छाया अपि सर्वदा । मनुव्_२,२.१६६अब् ।&lt;br&gt;&#xA;&lt;em&gt;८,१५६फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;सर्वदा विद्यमानाया इति शेषः ।&lt;br&gt;&#xA;सर्वदा विद्यमानाया अपीश्वरेच्छयाः शक्तिव्यक्तिरूपावस्थितसिसृक्षात्वाद्यसङ्खयातविशेष(वत्त्वा)त्वात् तद्वयक्त्यव्यक्तिप्रयुक्तः सृष्टयादेः&lt;br&gt;&#xA;समनियमो युज्यत इत्यर्थः ।&lt;br&gt;&#xA;यद्यपि कालभेदमात्रेण कृतसमाधानमेतत् ।&lt;br&gt;&#xA;कालविशेषे स्रक्ष्यामीत्येवंरूपत्वाद्भगवदिच्छाया न मोघत्वमापद्यते ।&lt;br&gt;&#xA;तथापि वस्तुस्थितिरियं दर्शिता वेदितव्या ।&lt;br&gt;&#xA;&lt;em&gt;८,१५७&lt;/em&gt;&lt;br&gt;&#xA;कालस्य कालगत्वेनेत्युक्तं, तत्र किं कालः स्वगतः किं वा कालान्तरगतः ।&lt;br&gt;&#xA;नाद्यः ।&lt;br&gt;&#xA;स्वस्कन्धारोहणवद्विरुद्धत्वात् ।&lt;br&gt;&#xA;न द्वितीयः ।&lt;br&gt;&#xA;तदभावात् ।&lt;br&gt;&#xA;भावे वा कालान्तरसृष्टिवैयर्थ्यात् ।&lt;br&gt;&#xA;तस्याप्युत्पत्तौ कालान्तराङ्गीकारप्रसङ्गादित्यतः सप्रमाणकमुक्तं विवृणोतिईश इति ।&lt;br&gt;&#xA;ईशो देशश् च कालश् च स्वगता एव सर्वदा । मनुव्_२,२.१६६च्द् ।&lt;br&gt;&#xA;न्यायसुधा-&lt;br&gt;&#xA;देश इत्यव्याकृताकाशाभिधानम् ।&lt;br&gt;&#xA;स्वगता इत्युक्त्या प्राप्तां देशकालयोः स्वातन्त्र्यशङ्कां वारयतिईशाधीनाविति ।&lt;br&gt;&#xA;&lt;em&gt;८,१५८&lt;/em&gt;&lt;br&gt;&#xA;ईशाधीनौ च तौ नित्यं तदाधारौ च तद्गतौ ।&lt;br&gt;&#xA;इति श्रुतिरपि प्राह काले स्वोद्दिष्ट एव तु । मनुव्_२,२.१६७ ।&lt;br&gt;&#xA;तत्कालसृष्टिमेवातो वाञ्छतीशः सदैव हि ।&lt;br&gt;&#xA;स्यात् कालः स तदैवेति कालस्य स्वगतत्वतः । मनुव्_२,२.१६८ ।&lt;br&gt;&#xA;न्यायसुधा-&lt;br&gt;&#xA;विशेषणमात्रेण सत्ताप्रतीतिप्रवृत्तीनां परमेश्वरायत्तत्वमुच्यते ।&lt;br&gt;&#xA;श्रुतिरपीति साक्षिणं समुच्चिनोति ।&lt;br&gt;&#xA;यतः कालस्य स्वगतत्वं श्रुतिः प्राह साक्षिणा च सिद्धम् ।&lt;br&gt;&#xA;अतः कालस्य स्वगतत्वतः ।&lt;br&gt;&#xA;स कालस्तदैव स्यादितीशः सदैव स्वोद्दिष्य एव काले ।&lt;br&gt;&#xA;तत्तत्कालसृष्टिमेव वाञ्छतीत्यन्वयः ।&lt;br&gt;&#xA;&lt;em&gt;८,१५८फ़्.&lt;/em&gt;&lt;br&gt;&#xA;एतदुक्तं भवति ।&lt;br&gt;&#xA;कालातिरिक्तकार्याणामेव कालो ऽधिकरणतया कारणं न कालस्य ।&lt;br&gt;&#xA;केवलं श्वो घटं स्रष्टास्मीतिवत्कालसृष्टिं वाञ्छतः परमेश्वरस्याधिकरणतयोद्देश्यः कालः क इति प्रश्नो ऽवशिष्यते ।&lt;br&gt;&#xA;तत्र यः सृज्यः स एवेत्युत्तरम् ।&lt;br&gt;&#xA;नहि सृज्यस्य प्राक् सत्त्वमस्ति ।&lt;br&gt;&#xA;येनोद्देश्यत्वं सत्त्वमपेक्षेत ।&lt;br&gt;&#xA;अधिकरणाधिकर्तव्यता चैकस्यैव श्रुत्यादिसिद्धा विशेषबलाच्चोपपद्यते ।&lt;br&gt;&#xA;अतो न कालस्योत्पत्तौ काचिदनुपपत्तिरिति ।&lt;br&gt;&#xA;&lt;em&gt;८,१६०&lt;/em&gt;&lt;br&gt;&#xA;यदुक्तं यदेश्वरेच्छा सिसृक्षाकारा व्यज्यते तदा महदादिसृष्टिभर्वति ।&lt;br&gt;&#xA;यदा तु सञ्जिहीर्षारूपा सम्पद्यते तदा संहारो भवतीति ।&lt;br&gt;&#xA;तत्रेदं वैचित्र्यं किन्निमित्तमिति वाच्यम् ।&lt;br&gt;&#xA;नच कालविशेषो निमित्तमिति युक्तम् ।&lt;br&gt;&#xA;तस्येश्वरेच्छायत्तत्वात् ।&lt;br&gt;&#xA;नापि पुरुषार्थायत्तम् ।&lt;br&gt;&#xA;पारतन्त्र्यापत्तेरित्यत आहस्वभावादेवेति ।&lt;br&gt;&#xA;स्वभावादेव हीच्छैषा &amp;hellip; । मनुव्_२,२.१६९अ ।&lt;br&gt;&#xA;न्यायसुधा-&lt;br&gt;&#xA;एषा विचित्रा ।&lt;br&gt;&#xA;तस्मात्कालविशेषाणामीश्वराधीनत्वे नेतरेतराश्रयदोषापत्तिरिति हिशब्दार्थः ।&lt;br&gt;&#xA;कुत एतदित्यत आहदेवस्येति ।&lt;br&gt;&#xA;&amp;hellip; देवस्यैव इति श्रुतेः । मनुव्_२,२.१६९ब् ।&lt;br&gt;&#xA;न्यायसुधा-&lt;br&gt;&#xA;एतदवगम्यत इति शेषः ।&lt;br&gt;&#xA;&lt;em&gt;८,१६१&lt;/em&gt;&lt;br&gt;&#xA;अपर आह ।&lt;br&gt;&#xA;किमनया कालादिवैचित्र्यकल्पनया ।&lt;br&gt;&#xA;यावता कारणानां कार्याणां च स्वभावादेव समयनियमोपपत्तेः ।&lt;br&gt;&#xA;अन्ततो ऽपि हि स्वभाववादो ऽभ्युपगन्तव्यः ।&lt;br&gt;&#xA;ततो वरमादावेव स्वभाववादाभ्युपगम इति ।&lt;br&gt;&#xA;अत आहस्वभावो ऽपीति ।&lt;br&gt;&#xA;स्वभावो ऽपि परेशेच्छावश इत्युदितः पुरा । मनुव्_२,२.१६९च्द् ।&lt;br&gt;&#xA;न्यायसुधा-&lt;br&gt;&#xA;पुरा’चेतनानां विशेषो यः’ इत्यादौ ।&lt;br&gt;&#xA;स्वभाववादमभ्युपगच्छतापि तन्नियामकतयेश्वरो अङ्गीकार्यः ।&lt;br&gt;&#xA;ततस्तत्रैकत्रैव स्वभावानुसरणे प्रमाणायत्ते ऽङ्गीकार्ये किमनेकत्र तदभ्युपगमेनेति भावः ।&lt;br&gt;&#xA;न केवलं पूर्वोक्तमेव प्रमाणं स्मर्तव्यम् ।&lt;br&gt;&#xA;किन्तु प्रमाणान्तरमप्यस्तीत्याहनित्या इति ।&lt;br&gt;&#xA;नित्या अनित्याश्च ततस्तदधीना इति श्रुतिः । मनुव्_२,२.१७०अब् ।&lt;br&gt;&#xA;न्यायसुधा-&lt;br&gt;&#xA;तत इत्यस्य श्रुतावेव परामर्शविषयो द्रष्टव्यः ।&lt;br&gt;&#xA;श्रुतिः सर्वस्येश्वराधीनतामाहेति शेषः ।&lt;br&gt;&#xA;&lt;em&gt;८,१६२&lt;/em&gt;&lt;br&gt;&#xA;अनुपपत्त्यन्तरं वैशेषिकादिमते दर्शयन्, ।&lt;br&gt;&#xA;ओं रूपादिमत्त्वाच्च विपर्ययो दर्शनात् ओं ।&lt;br&gt;&#xA;ओं उभयथा च दोषात् ओं ।&lt;br&gt;&#xA;इति सूत्रद्वयं व्याचष्टेरूपेति ।&lt;br&gt;&#xA;रूपादिमत्त्वाच् च विपर्ययो दर्शनात् । ब्ब्स्_२,२.१५ ।&lt;br&gt;&#xA;उभयथा च दोषात् । ब्ब्स्_२,२.१६ ।&lt;br&gt;&#xA;रूपस्पर्शादिहेतुभ्यः परमाणोरनित्यता । मनुव्_२,२.१७०च्द् ।&lt;br&gt;&#xA;अनुमेया &amp;hellip; । मनुव्_२,२.१७१अ ।&lt;br&gt;&#xA;न्यायसुधा-&lt;br&gt;&#xA;परमाणोरिति जात्यपेक्षमेकवचनम् ।&lt;br&gt;&#xA;पार्थिवादीनां चतुर्विधानां परमाणूनां नित्यतामुपयान्ति वैशेषिकादयः ।&lt;br&gt;&#xA;तदनुपपन्नम् ।&lt;br&gt;&#xA;पाथिर्वाः पाथसीयास्तैजसाश्च परमाणवो ऽनित्या रूपवत्त्वात्पटवत् ।&lt;br&gt;&#xA;यद्वा चतुर्विधा अप्यनित्याः स्पर्शवत्त्वात्पटवत् ।&lt;br&gt;&#xA;एवं पार्थितवा आप्याश्चानित्या रसवत्त्वात्पटवत् ।&lt;br&gt;&#xA;पार्थिवा अनित्या गन्धवत्त्वात्तद्वदेवेत्याद्यनुमानविरुद्धत्वात् ।&lt;br&gt;&#xA;नच सावयवत्वमुपाधिः ।&lt;br&gt;&#xA;गुणादौ साध्याव्याप्तेः ।&lt;br&gt;&#xA;नच द्रव्यत्वावच्छिन्ने साध्ये ऽस्योपाधित्वम् ।&lt;br&gt;&#xA;यद्रूपादिमत्तत्सावयवमिति साधनव्यापकत्वात् ।&lt;br&gt;&#xA;नच धर्मिग्राहकविरोधः ।&lt;br&gt;&#xA;साक्षिणैव परमाणुसिद्धेरुक्तत्वात् ।&lt;br&gt;&#xA;अनित्यत्वे च परमाणूनां न मूलकारणत्वसिद्धिः ।&lt;br&gt;&#xA;यदि च रूपादिमन्तो ऽपि परमाणवो नानित्यास्तदा घटादयो ऽप्यनित्या न स्युरविशेषात् ।&lt;br&gt;&#xA;तथा(च)पि न परमाणूनां मूलकारणत्वम् ।&lt;br&gt;&#xA;नचेश्वरे हेतूनां व्यभिचारः ।&lt;br&gt;&#xA;भौतिकत्वेन विशेषणात् ।&lt;br&gt;&#xA;तथाच वक्ष्यति ।&lt;br&gt;&#xA;‘भौतिकं त्वेव रूपादि व्याप्तं नाशेन नो मते’ ।&lt;br&gt;&#xA;इति ।&lt;br&gt;&#xA;&lt;em&gt;८,१६४&lt;/em&gt;&lt;br&gt;&#xA;नन्वस्माभिर्भूतसूक्ष्माणां नित्यताङ्गीक्रियते ।&lt;br&gt;&#xA;तत्कथमेवमनुमीयते ।&lt;br&gt;&#xA;मैवम् ।&lt;br&gt;&#xA;नहि परमाणवो भूतसूक्ष्माणि, किन्नामाहं(कारो)मात्रोपचितानि ।&lt;br&gt;&#xA;विकृताकाराश्च अनित्या एवेति ।&lt;br&gt;&#xA;&lt;em&gt;८,१६५&lt;/em&gt;&lt;br&gt;&#xA;अपरिग्रहाच् चात्यन्तम् अनपेक्षा । ब्ब्स्_२,२.१७ ।&lt;br&gt;&#xA;। ओं अपरिग्रहाच्चात्यन्तमनपेक्षा ओं ।&lt;br&gt;&#xA;इति सूत्रं व्याचष्टेश्रीतीनां चेति ।&lt;br&gt;&#xA;&amp;hellip; श्रुतीनां च विरुद्धत्वान्न तन्मतम् ।&lt;br&gt;&#xA;उपादेयमतश्चायमविरुद्धः समन्वयः । मनुव्_२,२.१७१ ।&lt;br&gt;&#xA;न्यायसुधा-&lt;br&gt;&#xA;सम्बन्धमात्रे षष्ठी ।&lt;br&gt;&#xA;अन्यथा तृतीया स्यात् ।&lt;br&gt;&#xA;श्रुतयश्च’आत्मन आकाशः’ इत्याद्यास्तत्र तत्रोदाहृता ज्ञातव्याः ।&lt;br&gt;&#xA;वैशेषिकादिमतस्यानुपादेयत्वे सिद्धे किं लब्धमित्यत आहअतश्चेति ।&lt;br&gt;&#xA;अयं सकलगुणपूर्णपरब्रह्मविषयः ।&lt;br&gt;&#xA;अविरुद्ध इति न वैशेषिकासिदमतविरोदेनासमञ्जसो मन्तव्य इति भावः ।&lt;br&gt;&#xA;। इति श्रीमन्न्यायसुधायां वैशेषिकाधिकरणम् ।&lt;/p&gt;</description>
    </item>
    <item>
      <title>१७ समुदायाधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/17_samudAyAdhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/17_samudAyAdhikaraNa/</guid>
      <description>&lt;p&gt;। अथ श्रीमन्न्यायसुधायां समुदायाधिकरणम् ।&lt;br&gt;&#xA;समुदाय उभयहेतुके ऽपि तदप्राप्तिः । ब्ब्स्_२,२.१८ ।&lt;br&gt;&#xA;। ओं समुदाय उभयहेतुके ऽपि तदप्राप्तिः ओं ।&lt;br&gt;&#xA;अथेदानीं सौगतमतमपाक्रियते ।&lt;br&gt;&#xA;ते च चतुर्विधाः ।&lt;br&gt;&#xA;वैभाषिकाः सौत्रान्तिका माध्यमिका योगाचाराश्चेति ।&lt;br&gt;&#xA;तत्र जगत्सत्यमेव परमाणुमयमाचक्षाणानां वैशेषिकादीनां निरसनप्रसङ्गादनतिभेदं वैभाषिकसौत्रान्तिकमतमादौ तावन्निराक्रियते ।&lt;br&gt;&#xA;विप्रतिपत्तिं दर्शयंस्तन्मतमुपन्यस्यतिवैभाषिकाश्चेति ।&lt;br&gt;&#xA;वैभाषिकाश्च सौत्रान्ताः स्वरसक्षणिकं जगत् । मनुव्_२,२.१७२अब् ।&lt;br&gt;&#xA;न्यायसुधा-&lt;br&gt;&#xA;आहुरिति वक्ष्यमाणेन सम्बन्धः ।&lt;br&gt;&#xA;क्षणिकं क्षणमात्रावस्थायि ।&lt;br&gt;&#xA;मुद्गराभिघातादीनां विनाशहेतूनां प्रतिक्षणमनुपलम्भात्कथं क्षणभङ्गित्वमित्यत उक्तम्स्वरसेति ।&lt;br&gt;&#xA;स्वभावेनैव क्षणिकं स्वभाव एवायं वस्तुनो यद्विनाशित्वम् ।&lt;br&gt;&#xA;तत्र का कारणापेक्षा ।&lt;br&gt;&#xA;मुद्गरादयो ऽपि न वस्तुविनाशहेतवः ।&lt;br&gt;&#xA;किन्नाम घटादितः कपालादेर्विसदृशकार्यस्योत्पत्तौ निमित्तभूता एवेति ।&lt;br&gt;&#xA;&lt;em&gt;८,१६९&lt;/em&gt;&lt;br&gt;&#xA;ननु च कारणानां क्रियया संयोगे सति तत्समवेततया तत्परिणामतया वा कार्येणोत्पत्तव्यम् ।&lt;br&gt;&#xA;तत्कार्येणाप्येवमिति कथं क्षणिकत्वं जगत इत्यत आहअणूनामिति ।&lt;br&gt;&#xA;अणूनां समुदायं च &amp;hellip; । मनुव्_२,२.१७२च् ।&lt;br&gt;&#xA;न्यायसुधा-&lt;br&gt;&#xA;जगदाहुः ।&lt;br&gt;&#xA;अणुसमुदाया एव गोघटादिबोधबोध्याः ।&lt;br&gt;&#xA;नतु तदतिरिक्तो ऽवयवी नामास्ति ।&lt;br&gt;&#xA;येन क्षणिकता विरुध्येत ।&lt;br&gt;&#xA;अणुमात्रमिति वक्तव्ये समुदायग्रहणमेको महानिति प्रत्यक्षप्रत्ययविरोधपरिहारार्थम् ।&lt;br&gt;&#xA;प्रत्येकमणूनामप्रत्यक्षत्वे ऽनेकत्वे ऽमहत्त्वे ऽपि तत्समुदायस्य प्रत्यक्षत्वादि युज्यत इति भावः ।&lt;br&gt;&#xA;समुदायो हि मेलकेन (केनचित्) पुंसा भवति ।&lt;br&gt;&#xA;नचास्मदादिस्तथेतीश्वरो ऽभ्युपगन्तव्यः स्यात् ।&lt;br&gt;&#xA;तथावयव्यनभ्युपगमे गोघटादिविलक्षणाकारता न स्यादित्यत आहकालेति ।&lt;br&gt;&#xA;&amp;hellip; च कालकर्मनिमित्ततः । मनुव्_२,२.१७२द् ।&lt;br&gt;&#xA;उत्पत्तिकाले युक्तानाम् &amp;hellip; । मनुव्_२,२.१७३अ ।&lt;br&gt;&#xA;&lt;em&gt;८,१७०&lt;/em&gt;&lt;br&gt;&#xA;न्यायसुधा-&lt;br&gt;&#xA;कालकर्मणी च ते निमित्ते च ततः ।&lt;br&gt;&#xA;उत्पत्तिकाले आदिसृष्टौ ।&lt;br&gt;&#xA;अन्यदा तु निमित्तान्तरमस्तीति भावः ।&lt;br&gt;&#xA;युक्तानां सन्निकृष्टतयोत्पन्नानामणूनां समुदायमिति सम्बन्धः ।&lt;br&gt;&#xA;कर्मादिवशादेव तथा तथा सन्निकृष्टाः परमाणवो जायन्ते ।&lt;br&gt;&#xA;यता यथा गोघटादिविचित्राकारावभासः स्यात् ।&lt;br&gt;&#xA;तत्र किमीश्वरेण ।&lt;br&gt;&#xA;किं वावयविना ।&lt;br&gt;&#xA;सिद्धान्तिनापि हि कर्मादिकं निमित्तमङ्गीकर्तव्यम् ।&lt;br&gt;&#xA;संयोगश्चावयव्युत्पादानुगुणः ।&lt;br&gt;&#xA;तावतैव सर्वमुपपद्यत इत्रत ।&lt;br&gt;&#xA;&lt;em&gt;८,१७१&lt;/em&gt;&lt;br&gt;&#xA;किमनात्मप्रपञ्च एव क्षणिको नेत्याहआत्मानमिति ।&lt;br&gt;&#xA;&amp;hellip; आत्मानं च क्षणस्थितिम् । मनुव्_२,२.१७३ब् ।&lt;br&gt;&#xA;न्यायसुधा-&lt;br&gt;&#xA;क्षणिकत्वहेतोः सत्त्वस्य सर्वत्र साम्यादिति भावः ।&lt;br&gt;&#xA;क्षणिकत्वे प्रत्यभिज्ञाविरोध इत्यत आहनित्यमिति ।&lt;br&gt;&#xA;नित्यं सन्तानमेतेषां &amp;hellip; । मनुव्_२,२.१७३च् ।&lt;br&gt;&#xA;न्यायसुधा-&lt;br&gt;&#xA;एतेषां अणूनाम् ।&lt;br&gt;&#xA;सन्ताविषया प्रत्यभिज्ञेति भावः ।&lt;br&gt;&#xA;नचैवं सत्त्वस्यानैकान्त्यात् ।&lt;br&gt;&#xA;सन्तानस्य सत्त्वाभावात् ।&lt;br&gt;&#xA;&lt;em&gt;८,१७२&lt;/em&gt;&lt;br&gt;&#xA;एवं सामान्यतो निरूप्य विभागमाहपञ्चेति ।&lt;br&gt;&#xA;&amp;hellip;. पञ्चस्कन्धात्मना स्थितम् । मनुव्_२,२.१७३द् ।&lt;br&gt;&#xA;न्यायसुधा-&lt;br&gt;&#xA;जगद्वृक्षं पञ्चस्कन्धात्मना स्थितमाहुः ।&lt;br&gt;&#xA;पञ्चस्कन्धानाहसंस्कारेति ।&lt;br&gt;&#xA;संस्काररूपविज्ञानसञ्ज्ञादुःखात्मना स्थितिः । मनुव्_२,२.१७४अब् ।&lt;br&gt;&#xA;न्यायसुधा-&lt;br&gt;&#xA;स्थितिः स्कन्धानामिति शेषः ।&lt;br&gt;&#xA;समनन्तरप्रत्ययः संस्कारस्कन्धः ।&lt;br&gt;&#xA;रूपरसगन्धस्पर्शशब्दात्मकाः परमाणवो रूपस्कन्धः ।&lt;br&gt;&#xA;निर्विकल्पकं ज्ञानं विज्ञानस्कन्धः ।&lt;br&gt;&#xA;सविकल्पकं ज्ञानं सञ्ज्ञास्कन्धः ।&lt;br&gt;&#xA;वेदनापरपर्यायं दुःखं चैकस्कन्धः ।&lt;br&gt;&#xA;अत्र रूपस्कन्धो बाह्यः ।&lt;br&gt;&#xA;अन्ये चत्वार आभ्यन्तरा इत्याहुरिति सम्बन्धः ।&lt;br&gt;&#xA;&lt;em&gt;८,१७३&lt;/em&gt;&lt;br&gt;&#xA;सुखादीनां पदार्थान्तरेण विद्यमानत्वात्कथं पञ्चैव स्कन्धा इत्यत आहदुःखाभावादिति ।&lt;br&gt;&#xA;दुःखाभावं सुखं चाहुर् &amp;hellip; । मनुव्_२,२.१७४च् ।&lt;br&gt;&#xA;&lt;em&gt;८,१७४&lt;/em&gt;&lt;br&gt;&#xA;न्यायसुधा-&lt;br&gt;&#xA;चशब्देन केचित्सुखं वेदनास्कन्धे ऽन्तर्भावयन्तीति सूचितं भवति ।&lt;br&gt;&#xA;यद्वानुक्तसमुच्चयार्थश्चशब्दः ।&lt;br&gt;&#xA;यथा मूर्ताभाव एवाकाशं, रूपादय एव पृथिव्याद्याः, सङ्खयादयस्तु गुणाः पृथगनुपलम्भान्न सन्त्येव ।&lt;br&gt;&#xA;देशान्तरोत्पाद एव कर्मप्रत्ययालम्बनम् ।&lt;br&gt;&#xA;क्षणिकस्य वास्तवकर्मायोगात् ।&lt;br&gt;&#xA;सन्निकृष्टविप्रकृष्टतयोत्पाद एव संयोगादिव्यवहारगोचरः ।&lt;br&gt;&#xA;अतद्वयावृत्तिरेव गोत्वादिसामान्यबुद्धिबोध्येत्यादि ।&lt;br&gt;&#xA;&amp;hellip; अरूपज्ञानसन्ततिम् । मनुव्_२,२.१७४द् ।&lt;br&gt;&#xA;मोक्षं &amp;hellip; । मनुव्_२,२.१७५अ ।&lt;br&gt;&#xA;न्यायसुधा-&lt;br&gt;&#xA;अरूपेति ।&lt;br&gt;&#xA;सन्तन्यमानं ज्ञानमेवात्मा तस्य विषयोपप्लवः संसारः ।&lt;br&gt;&#xA;अरूपा निर्विषया या ज्ञानसन्ततिस्तामेवे मोक्षमाहुर्नान्यमित्यतो न पञ्चस्कन्धप्रक्रियाभङ्ग इति ।&lt;br&gt;&#xA;&lt;em&gt;८,१७५&lt;/em&gt;&lt;br&gt;&#xA;एवं वैभाषिकसौत्रान्तिकयोः साधारणं मतमुपन्यस्यावान्तरभेदं तु निराकरणप्रस्ताव एव विवक्षुर्यत्तावदुक्तं परमाणुसमुदाय एव&lt;br&gt;&#xA;गोघटादिप्रपञ्चो न त्ववयवी कश्चिदस्तीति तन्निराकर्तुं समुदाय उभयहेतुके ऽपि तदप्राप्तिरिति सूत्रं व्याचष्टेस इति ।&lt;br&gt;&#xA;&amp;hellip; स समुदायो हि नैकस्मादेव युज्यते । मनुव्_२,२.१७५अब् ।&lt;br&gt;&#xA;न्यायसुधा-&lt;br&gt;&#xA;यो ऽयं गोघटादिबुद्धिविषयत्वेनाभ्युपगतः समुदायः स किमेकपरमाणुहेतुकः, किंवा अनेकपरमाणुहेतुकः ।&lt;br&gt;&#xA;नाद्यः ।&lt;br&gt;&#xA;एकस्मात्परमाणोः समुदायोत्पादानुपपत्तेः ।&lt;br&gt;&#xA;न ह्येकैकस्मिंस्तरौ तरुसमुदायबुद्धिः कस्यापि विद्यते ।&lt;br&gt;&#xA;समुदायकल्पनं वानर्थकमापद्येत ।&lt;br&gt;&#xA;महत्त्वैन्द्रियकत्वयोरसमर्थितत्वात् ।&lt;br&gt;&#xA;अनेन अपिशब्दलब्धो ऽर्थो दर्शितः ।&lt;br&gt;&#xA;द्वितीयं निराकरोतिनेति ।&lt;br&gt;&#xA;नोभयोश्चो&amp;hellip; । मनुव्_२,२.१७५च् ।&lt;br&gt;&#xA;न्यायसुधा-&lt;br&gt;&#xA;उभयग्रहणमनेकमात्रोपलक्षणम् ।&lt;br&gt;&#xA;सकाशादिति शेषः ।&lt;br&gt;&#xA;चशब्देन समुदायो युज्यत इत्यनुकृष्टते ।&lt;br&gt;&#xA;कुतो न युज्यत इति चेत् ।&lt;br&gt;&#xA;अनेकहेतुकत्वे ऽपि किमसमुदितानेकहेतुको ऽथ समुदितानेकहेतुक इति वक्तव्यम् ।&lt;br&gt;&#xA;आद्ये सर्वत्र(त्रापि)गोघटादिबुद्धिप्रसक्तिः ।&lt;br&gt;&#xA;असमुदितपरमाणूनां सर्वत्र भावात् ।&lt;br&gt;&#xA;समुदायस्य च तन्मात्रहेतुकत्वात् ।&lt;br&gt;&#xA;समुदायाङ्गीकारवैयथ्यर्प्रसङ्गश्च ।&lt;br&gt;&#xA;द्वितीयानुपपत्तौ हेतुमाहउभयत्वमिति ।&lt;br&gt;&#xA;&amp;hellip; श्चोभयत्वं यत् समुदायव्यपेक्षया । मनुव्_२,२.१७५च्द् ।&lt;br&gt;&#xA;न्यायसुधा-&lt;br&gt;&#xA;यद्यस्मादुभयत्वं समुदितानेकत्वं समुदायसापेक्षम् ।&lt;br&gt;&#xA;जाते हि समुदाये ऽनेकेषां समुदितत्वं (सं)भवति ।&lt;br&gt;&#xA;तस्मान्नेति सम्बन्धः ।&lt;br&gt;&#xA;&lt;em&gt;८,१७७&lt;/em&gt;&lt;br&gt;&#xA;समुदितानेकत्वस्य समुदायसापेक्षत्वे ऽपि कुतस्ततः समुदायोत्पादो न युज्यत इत्याशङ्कां परिहरत्सूत्रार्थमुपसंहरतिअत इति ।&lt;br&gt;&#xA;अतो ऽन्योन्याश्रयत्वेन समुदायो न युज्यते । मनुव्_२,२.१७६अब् ।&lt;br&gt;&#xA;न्यायसुधा-&lt;br&gt;&#xA;समुदायस्य समुदितानेकेषां चेतरेतरापेक्षोत्पत्तिकत्वेनेत्यर्थः ।&lt;br&gt;&#xA;समुदायानु(त्पत्तौ) चाणूनां महानेक इति प्रत्यक्षबुद्धिगोचरतायोगादवश्यमङ्गीकरणीयो ऽवयवीति ।&lt;br&gt;&#xA;किञ्चायं समुदायः किं परमाणूनां संयोगः किंवानेकत्वसङ्खया ।&lt;br&gt;&#xA;उत द्रव्यान्तरम् ।&lt;br&gt;&#xA;नाद्यद्वितीयौ ।&lt;br&gt;&#xA;अनङ्गीकारात् ।&lt;br&gt;&#xA;अङ्गीकारे ऽप्यतीन्द्रियाश्रितयोस्तयोरैन्द्रियकत्वानुपपत्तिः ।&lt;br&gt;&#xA;तृतीये स एवावयवी ।&lt;br&gt;&#xA;सांवृतो ऽसाविति चेत् ।&lt;br&gt;&#xA;तर्हि पुनर्महानित्यादिप्रमानुपपत्तिस्तदवस्थैव ।&lt;br&gt;&#xA;भ्रान्तिरियमिति चेत्(न) ।&lt;br&gt;&#xA;भ्रान्तेरभ्रान्तिपूर्वकत्वेन क्वचिन्महत्त्वादेर्वास्तवत्त्वप्रसङ्गात् ।&lt;br&gt;&#xA;अनादिवासनावशादानादिरेवेयं भ्रान्तिरिति चेन्न ।&lt;br&gt;&#xA;नीलादिज्ञानस्यापि तथात्वप्रसङ्गात् ।&lt;br&gt;&#xA;&lt;em&gt;८,१७९&lt;/em&gt;&lt;br&gt;&#xA;ननु विषममिदमुच्यते ।&lt;br&gt;&#xA;अवयविनि बाधकसद्भावात् ।&lt;br&gt;&#xA;तथाहि ।&lt;br&gt;&#xA;अवयवी किमवयवेषु प्रत्येकं कार्त्स्येन वर्तते ।&lt;br&gt;&#xA;किं वैकदेशेन ।&lt;br&gt;&#xA;आद्ये ऽनेकत्वप्रसङ्गः ।&lt;br&gt;&#xA;न द्वितीयः ।&lt;br&gt;&#xA;तस्यावयवान्विहायैकदेशाभावात् ।&lt;br&gt;&#xA;भावे वा(त) अत्रापि वृत्तिविकल्पप्रसङ्गात् ।&lt;br&gt;&#xA;किञ्च केषुचित्तन्तुषु चलत्सु तद्गतो ऽवयवी चलति न वा ।&lt;br&gt;&#xA;नेति पक्षे युतसिद्धिप्रसङ्गः ।&lt;br&gt;&#xA;आद्ये तु निश्चलावयवाश्रितो न चलतीति चलाचलत्वलक्षणो विरुद्धधर्माध्यासः ।&lt;br&gt;&#xA;एवमावृत्तानावृतत्वरक्तारक्तत्वलक्षणावपि विरुद्धधर्माध्यासौ द्रष्टव्याविति ।&lt;br&gt;&#xA;उच्यते ।&lt;br&gt;&#xA;नास्माभिरवयवेभ्यो ऽत्यन्तभिन्नो ऽवयवी गृह्यते ।&lt;br&gt;&#xA;किन्तु तत्परिणामविशेष एव ।&lt;br&gt;&#xA;तत्र कुतो वृत्तिविकल्पावकाशः ।&lt;br&gt;&#xA;चलाचलत्वादिविरोधस्तु भेदाभेद(दादि)विरोधवदपाक्रियत इति नावयविनि बाधकसद्भावः ।&lt;br&gt;&#xA;नच वाच्यं समुदायो भवद्भिरङ्गी(क्रिय)कृत एव त(तश्च)त्राक्षेपसमाधानसाम्यमिति ।&lt;br&gt;&#xA;यतो ऽनेकेषामेककालदेशकार्याद्यवच्छेदेन मेलनं समुदायो ऽभ्युपगम्यते ।&lt;br&gt;&#xA;स चामिलितेभ्य एव भव(ती)ति ।&lt;br&gt;&#xA;स्थायितानां च तत्सम्भवो न क्षणभङ्गवाद इति वक्ष्यति ।&lt;br&gt;&#xA;&lt;em&gt;८,१८१&lt;/em&gt;&lt;br&gt;&#xA;उक्तमर्थमाक्षिप्य समादधत्सूत्रम् ओं इतरेतरप्रत्ययत्वादिति चेन्नोत्पत्तिमात्रनिमित्तत्वात् ओं ।&lt;br&gt;&#xA;इति ।&lt;br&gt;&#xA;तत्राक्षेपांशं तावद्वयाचष्टेअन्योन्येति ।&lt;br&gt;&#xA;इतरेतरप्रत्ययत्वाद् इति चेन् नोत्पत्तिमात्रनिमित्तत्वात् । ब्ब्स्_२,२.१९ ।&lt;br&gt;&#xA;अन्योन्यापेक्षया पुंसः समुदायत्ववेदनम् । मनुव्_२,२.१७६च्द् ।&lt;br&gt;&#xA;स्यात् तत्सदातनत्वे ऽपि तच्च सामीप्यहेतुकम् ।&lt;br&gt;&#xA;इति चेत् &amp;hellip; । मनुव्_२,२.१७७अच् ।&lt;br&gt;&#xA;न्यायसुधा-&lt;br&gt;&#xA;भवेदिदमन्योन्याश्रयत्वं यद्ययं समुदायः कादाचित्कः स्यात् ।&lt;br&gt;&#xA;नचैवम् ।&lt;br&gt;&#xA;सदातनं त्विममभ्युपगच्छामः ।&lt;br&gt;&#xA;एवं तर्हि सृष्टिप्रलयव्यवस्था न स्यादिति चेन्न ।&lt;br&gt;&#xA;यतस्तस्य समुदायस्य सदातनत्वे ऽपि पुंसः समुदायत्ववेदनं स्यात् ।&lt;br&gt;&#xA;कदाचिदिति शेषः ।&lt;br&gt;&#xA;ततस्तदपेक्षया सृष्टयादिव्वयस्थोपपद्यत इति भावः ।&lt;br&gt;&#xA;समुदायस्य सदातनत्वे तद्वेदनमपि कुतः कादाचित्कमित्यत उक्तम्तच्चेति ।&lt;br&gt;&#xA;तत्समुदायत्ववेदनं परमाणुसामीप्यहेतुकम् ।&lt;br&gt;&#xA;नच सामीप्यं सदास्तीति वेदनस्य कादाचित्कत्वमिति ।&lt;br&gt;&#xA;समुदायत्ववेदनस्य सामीप्यहेतुकता कुत इत्यत (उक्तं) आहअन्योन्येति ।&lt;br&gt;&#xA;अन्योन्यपरमाणुज्ञानापेक्षया हि तद्भवति ।&lt;br&gt;&#xA;नचान्योन्यज्ञानं सामीप्येन विना भवतीति ।&lt;br&gt;&#xA;ननु वेदनमेव पुमानिति सौगता मन्यन्ते ।&lt;br&gt;&#xA;तत्कथं पुंसो वेदनमिति ।&lt;br&gt;&#xA;उच्यते ।&lt;br&gt;&#xA;ज्ञानं हि द्विविधं भवति ।&lt;br&gt;&#xA;प्रवृत्तिज्ञानमालयज्ञानं चेति ।&lt;br&gt;&#xA;तत्रालयज्ञानं प्रवृत्तिज्ञानदुःखसंस्कारास्पदं पुमानित्युच्यते ।&lt;br&gt;&#xA;प्रवृत्तिज्ञानं तु समुदायत्ववेदनमिति न विरोधः ।&lt;br&gt;&#xA;एतदुक्तं भवति ।&lt;br&gt;&#xA;अनेके परमाणव एव समुदायः ।&lt;br&gt;&#xA;तदनेकत्वं च समुदायत्वम् ।&lt;br&gt;&#xA;तन्मिलितेष्विव विरलेष्वपि विद्यते ।&lt;br&gt;&#xA;किन्तु न सदा समुदायत्ववेदनं भवति ।&lt;br&gt;&#xA;इतरपरमाणुसहितेतरपरमाणुसहितेतरपरमाणुज्ञाने सति हि समुदायत्वज्ञानं भवति ।&lt;br&gt;&#xA;अपेक्षाबुद्धेरनेकत्वव्यञ्जकत्वात् ।&lt;br&gt;&#xA;नचेतरेतरपरमाणुज्ञाने सति हि समुदायत्वज्ञानं भवति ।&lt;br&gt;&#xA;अपेक्षाबुद्धेरनेकत्वव्यञ्जकत्वात् ।&lt;br&gt;&#xA;नचेतरेतरपरमाणुज्ञाने सति हि समुदायत्वज्ञानं भवति ।&lt;br&gt;&#xA;म(थु)धुरापाटलीपुत्रस्थितयोर्वृक्षयोरितरेतरप्रत्ययो दृष्टः ।&lt;br&gt;&#xA;किञ्चाधिपतिसहकार्यालम्बनसमनन्तरप्रत्ययाश्चत्वारो हि ज्ञानहेतवः ।&lt;br&gt;&#xA;अधिपतिरिन्द्रियम् ।&lt;br&gt;&#xA;नच विरलानां परमाणूनामिन्द्रियालम्बनविरलपरमाणुभ्यस्तदालम्बनतया तथातथा सन्निकृष्टाः परमाणवो जायन्ते ।&lt;br&gt;&#xA;अनधिपतीन्द्रियेभ्यश्चाधिपतीन्द्रियाणि ।&lt;br&gt;&#xA;अथेदानीं समनन्तरप्रत्ययबलादेको महानिति ज्ञानमुत्पद्यते ।&lt;br&gt;&#xA;तेन नान्योन्याश्रयत्वम् ।&lt;br&gt;&#xA;नापि सृष्टयाद्यनुपपत्तिरिति ।&lt;br&gt;&#xA;एतेन पक्षान्तरमपि सूचितम् ।&lt;br&gt;&#xA;विरलपरमाणुभ्यः सन्निकृष्टाः परमाणवो जायन्ते ।&lt;br&gt;&#xA;तदेव तेषां समुदायत्वम् ।&lt;br&gt;&#xA;अतो न कश्चिद्दोष इति ।&lt;br&gt;&#xA;&lt;em&gt;८,१८५&lt;/em&gt;&lt;br&gt;&#xA;समाधानांशं व्याचष्टेकार्येति ।&lt;br&gt;&#xA;&amp;hellip; कार्यसम्भूतिमात्रव्यापृतिकारणम् । मनुव्_२,२.१७७च्द् ।&lt;br&gt;&#xA;नतु कार्यविशेषेषु व्यापृतं कारणं भवेत् । मनुव्_२,२.१७८अब् ।&lt;br&gt;&#xA;न्यायसुधा-&lt;br&gt;&#xA;कार्यसम्भूतिमात्रे व्यापृतिर्यस्य तत्तथोक्तं कारणं कार्यसम्भूतिमात्रव्यापृतिः यतस्ततो नेति शेषः ।&lt;br&gt;&#xA;यथानुतमेतन्न परिहारक्षमम् अतो ऽभिप्रायमाहन त्विति ।&lt;br&gt;&#xA;विशिष्टन्त इति विशेषाः ।&lt;br&gt;&#xA;कार्याण्येव विशेषाः कार्यविशेषाः ।&lt;br&gt;&#xA;कारणमिति जातावेकवचनम् ।&lt;br&gt;&#xA;कारणानि खलु स्वसदृशकार्यजननव्यापाराणि ।&lt;br&gt;&#xA;नतु विसदृशकार्यजनने व्यापृतानीत्यर्थः ।&lt;br&gt;&#xA;किमतो यद्येवमित्यत आहअत इति ।&lt;br&gt;&#xA;&lt;em&gt;८,१८६&lt;/em&gt;&lt;br&gt;&#xA;अतो ऽर्थेन्द्रियसंयोगिरूपकारणतात्मनः ।&lt;br&gt;&#xA;संयोगिरूपराहित्यान्नैव तज्ज्ञानतापि हि । मनुव्_२,२.१७८च्फ़् ।&lt;br&gt;&#xA;न्यायसुधा-&lt;br&gt;&#xA;सदृशकार्यजनकत्वनियमादित्यर्थः ।&lt;br&gt;&#xA;संयोगिरूपे ग्राह्यग्राहकरूपे ये अर्थेन्द्रिये तयोः कार्ययोः कारणता संयोगिरूपकारणता ।&lt;br&gt;&#xA;अर्थेन्द्रिययोः संयोगिरूपकारणता (अर्थेन्द्रियसंयोगिरूपकारणता । ) सा नैवोपपद्यते ।&lt;br&gt;&#xA;कुतः ।&lt;br&gt;&#xA;हि यस्मात्कारणस्यात्मनो नैव तज्ज्ञानतास्तीति योजना ।&lt;br&gt;&#xA;इदमुक्तं भवति ।&lt;br&gt;&#xA;कारणं हि सदृशकार्यजननस्वभावं (वा) स्यात्, विसदृशकार्यजननस्वभावं वा, उभयस्वभावं वा, अनुभय(जनन)स्वभावं वा ।&lt;br&gt;&#xA;&lt;em&gt;८,१८६फ़्.&lt;/em&gt;&lt;br&gt;&#xA;तत्र यत्राद्यः कल्पो ऽङ्गीक्रियते तदेन्द्रियानालम्बनेभ्यो विरलपरमाणुभ्यस्तथाभूता एव परमाणवो जायेरन् ।&lt;br&gt;&#xA;न पुनः कदाचिदिन्द्रियालम्बनभूता मिलिताः ।&lt;br&gt;&#xA;इन्द्रियेभ्यश्चार्थानधिपतिभ्यस्तथाविधान्येवेन्द्रियाण्युत्पद्येरन् ।&lt;br&gt;&#xA;न जात्वर्थाधिपतीन्द्रियाणि ।&lt;br&gt;&#xA;आत्मानश्चासमुदायज्ञानात्तादृश एवात्मा जायेत ।&lt;br&gt;&#xA;न कदाचित्तज्ज्ञानवान् ।&lt;br&gt;&#xA;अन्यथा कारणपरमाण्वादीनामपीन्द्रियालम्बनत्वादिकमभ्युपगन्तव्यं स्यात् ।&lt;br&gt;&#xA;इतरथा सदृशकार्यजननस्वभावभङ्गापत्तेः ।&lt;br&gt;&#xA;उभयथा समुदायवेदनस्य कादाचित्कत्वं नोपपद्यत इति ।&lt;br&gt;&#xA;&lt;em&gt;८,१८८&lt;/em&gt;&lt;br&gt;&#xA;द्वितीयमाशङ्कतेविशेषेति ।&lt;br&gt;&#xA;विशषषकार्यजनकं यदि कारणमिष्यते । मनुव्_२,२.१७९अब् ।&lt;br&gt;&#xA;न्यायसुधा-&lt;br&gt;&#xA;तथाचेन्द्रियानालम्बनविलपरमाण्वादिभ्यस्तदालम्बनमिलितपरमाण्वादिजनिरुपपद्यत इति भावः ।&lt;br&gt;&#xA;निराकरोतिकुत इति ।&lt;br&gt;&#xA;कुतः समानरूपत्वं कार्याणामपि सर्वशः । मनुव्_२,२.१७९च्द् ।&lt;br&gt;&#xA;न्यायसुधा-&lt;br&gt;&#xA;तर्हीति शेषः ।&lt;br&gt;&#xA;सर्वशो ऽपि कार्याणामिति सम्बन्धः ।&lt;br&gt;&#xA;अत्र कार्यग्रहणं परमतानुसारेण ।&lt;br&gt;&#xA;कारणस्य विसदृशकायर्जननस्वभावतायामाकपालभावात्सर्वेष्वपि घटक्षणेषु घटाकारता न स्यात् ।&lt;br&gt;&#xA;किन्तु घटक्षणाद्गजक्षणस्ततो गर्दभक्षण उत्पद्यते ।&lt;br&gt;&#xA;तथा नीलक्षणात्पीतक्षणस्ततः कपोतक्षणो जायेत ।&lt;br&gt;&#xA;नीलानुवृत्तिस्तु न स्यादिति ।&lt;br&gt;&#xA;&lt;em&gt;८,१९०&lt;/em&gt;&lt;br&gt;&#xA;अस्तु तर्ह्युभयस्वभावं कारणमिति तृतीयः पक्ष इति चेन्न ।&lt;br&gt;&#xA;विरोधेनैकस्याप्यजननप्रसङ्गात् ।&lt;br&gt;&#xA;अविरोधे त्वाहअत इति ।&lt;br&gt;&#xA;अतो ऽनियत्या यत्किञ्चिद् यस्य कस्यापि कारणम् । मनुव्_२,२.१८०अब् ।&lt;br&gt;&#xA;न्यायसुधा-&lt;br&gt;&#xA;प्रकृतपक्षद्वयं समाहृत्यात इति परामृशति ।&lt;br&gt;&#xA;अनियत्या घटो घटस्यैव नीलोनीलस्यैवेति नियतिं विना ।&lt;br&gt;&#xA;यत्किञ्चित् घटादिकं नीलादिकं वा ।&lt;br&gt;&#xA;यस्य कस्यापि घटादेरघटादेर्नीलादेरनीलादेश्च ।&lt;br&gt;&#xA;कारणं स्यात् ।&lt;br&gt;&#xA;घटक्षणस्योभयविधकार्यजननस्वभावत्वे ऽसौ तदुभयं जनयेत् ।&lt;br&gt;&#xA;तथा चोपलभ्येतेति यावत् ।&lt;br&gt;&#xA;केचिदिदं वाक्यं पूर्ववाक्यशेषतया व्याचक्षते ।&lt;br&gt;&#xA;सर्वशो ऽपि कार्याणां समानरूपत्वं न स्यात् ।&lt;br&gt;&#xA;किन्तु विसदृशकार्यजननस्वभावत्वाद्घटादिकं गजादेः कारणं स्यादिति ।&lt;br&gt;&#xA;न चतुर्थः ।&lt;br&gt;&#xA;अर्थक्रियारहितस्यासत्त्वप्राप्तेः ।&lt;br&gt;&#xA;अर्थक्रियाकारित्वं सत्त्वमिति (हि)सौगताः ।&lt;br&gt;&#xA;ननु च कार्यजननमात्रं वस्तुनः स्वभाव इत्यङ्गीकुर्मो न तूक्तेषु कमपि पक्षमित्यत आहअत इति ।&lt;br&gt;&#xA;बुद्धिस्थमिमं कल्पमत इति परामृशति ।&lt;br&gt;&#xA;अतिप्रसङ्गस्तु न तिरोहितः ।&lt;br&gt;&#xA;&lt;em&gt;८,१९२&lt;/em&gt;&lt;br&gt;&#xA;स्यादेतत् ।&lt;br&gt;&#xA;यथा भवन्मते प्रमाजननस्वभावत्वे ऽपीन्द्रियादेर्देषसहकारिवशादप्रमाजननम्, तथा कारणस्य सदृशकार्यजनकत्वे&lt;br&gt;&#xA;ऽप्यदृष्टादिसहकारिसामर्थ्यात्कदाचिद्विसदृशकार्यजननं भविष्यति ।&lt;br&gt;&#xA;यद्वा यथा साङ्खयानामिन्द्रियादीनि प्रमाप्रमाजननस्वभावानि ।&lt;br&gt;&#xA;तत्राप्रमाप्रतिपक्षाणां गुणानामुपनिपाते प्रमामेवोपजनयन्ति, प्रमाप्रतिपक्षाणां दोषाणामुपनिपाते त्वप्रमाम्, तथा कारणस्योभयस्वभावत्वे&lt;br&gt;&#xA;ऽप्यदृष्टादिवशात्तदन्यतरजन्मोपपत्स्यते ।&lt;br&gt;&#xA;अथवा यथा नैयायिकादीनामिन्द्रियादीनि ज्ञानमात्रजननस्वभावानि ।&lt;br&gt;&#xA;गुणादिसहकार्युपनिपातेन प्रमाद्यु(त्प)पपत्तिः, तथा कारणं कार्यजननस्वभावमेव ।&lt;br&gt;&#xA;अदृष्टादिसहकारिसमवधानात् (तु) तत्सदृशं विसदृशं वा जनयिष्यतीत्यत आहअदृष्टमपीति ।&lt;br&gt;&#xA;अदृष्टमपि तस्यैव विशेषापादकं कुतः । मनुव्_२,२.१८०च्द् ।&lt;br&gt;&#xA;न्यायसुधा-&lt;br&gt;&#xA;अत्रादृष्टग्रहणमुपलक्षणम् (सहकारिमात्रस्य) ।&lt;br&gt;&#xA;&lt;em&gt;८,१९३&lt;/em&gt;&lt;br&gt;&#xA;अदृष्टमपि विशेषस्य, आद्ये विसदृशकार्यजनकत्वस्य द्वितीयऽन्यतरप्रतिबन्धस्य, तृतीये तूभयजनकत्वस्यापादं कुत इत्येकं वाक्यम् ।&lt;br&gt;&#xA;तथाहि ।&lt;br&gt;&#xA;पूर्वपूर्वतराद्यदृष्टक्षणाविशेषानापादकास्तदापादका वा ।&lt;br&gt;&#xA;आद्ये त्वस्यादृष्टक्षणस्य विशेषापादकत्वं न सिद्धयति ।&lt;br&gt;&#xA;कारणाभावात् ।&lt;br&gt;&#xA;विशेषानापादकादृष्टक्षणाजन्यो ऽप्य(यम)दृष्टक्षणः सहकारिवशाद्विशेषमापादयिष्यतीति चेन्न ।&lt;br&gt;&#xA;तत्सहकारिण्यप्यस्य साम्यात् ।&lt;br&gt;&#xA;(अ)तत्रापि सहकार्यनत्रानुसरणे गौरवमिति ।&lt;br&gt;&#xA;तस्यैव कारणस्य विशेषापादकं कुत इत्यपरं वाक्यम् ।&lt;br&gt;&#xA;तथाहि ।&lt;br&gt;&#xA;विशेषापवादकमप्यदृष्टं किं विवक्षितस्यैव कारणस्य विशेषमापादयति, कारणमात्रस्य वा ।&lt;br&gt;&#xA;नाद्यः ।&lt;br&gt;&#xA;नियामकयोः कारणज्ञापकयोरभावादिति ।&lt;br&gt;&#xA;येभ्य इन्द्रियानालमबनविरलपरमाणुभ्यस्तदालम्बनमिलितपरमाणूत्पत्तिराशास्यते ।&lt;br&gt;&#xA;यतश्चार्थानधिपतेरिन्द्रियादर्थाधिपतीन्द्रियस्य ।&lt;br&gt;&#xA;यस्माच्च समुदायज्ञानरहितादात्मनस्तद्वदात्मोत्पादः ।&lt;br&gt;&#xA;तदिदं तस्यैवेत्युच्यते ।&lt;br&gt;&#xA;&lt;em&gt;८,१९५&lt;/em&gt;&lt;br&gt;&#xA;उभय(त्रापि द्वि)त्र द्वितीयौ कल्पौ दूषयतियस्येति ।&lt;br&gt;&#xA;यस्य कस्यापि यत्किञ्चिद् विशेषमुपपादयेत् । मनुव्_२,२.१८१अब् ।&lt;br&gt;&#xA;न्यायसुधा-&lt;br&gt;&#xA;अत्रापि यत्किञ्चिददृष्टं विशषमुपपादयेदित्येकं वाक्यम् ।&lt;br&gt;&#xA;यदि पूवर्पूर्वतराद्यदृष्टस्याप्यस्ति विशेषापादकत्वं तर्हि तदपि पूवर्पूर्वतरादिपरमाण्वादौ विशेषमापादयेदेव ।&lt;br&gt;&#xA;समर्थस्य क्षेपानभ्युपगमात् ।&lt;br&gt;&#xA;तथाच समुदायप्रतीतेः समयनियमो न स्यादिति ।&lt;br&gt;&#xA;यस्य कस्यापि विशेषमुपपादयेदिति द्वितीयम् ।&lt;br&gt;&#xA;यदि कारणमात्रस्य विशेषापादकमदृष्टमङ्गीक्रियते तदा सर्वेषामपि कारणानां विशेषमुपपादितम् ।&lt;br&gt;&#xA;तथाच घटपरमाणुमेलने सर्वेषामपि मेलनं स्यात् ।&lt;br&gt;&#xA;नतु कुत्राप्यभिलषितपरमाण्ववस्थानं भवेत् ।&lt;br&gt;&#xA;नच युगपत्सर्वसमुदायो दृश्यत इति ।&lt;br&gt;&#xA;जोस्हि२&lt;br&gt;&#xA;&lt;em&gt;८,१९६&lt;/em&gt;&lt;br&gt;&#xA;अथ मतम् ।&lt;br&gt;&#xA;सर्वमिदं स्वव्याहतम् ।&lt;br&gt;&#xA;तथाहि ।&lt;br&gt;&#xA;तन्तवो यदि सदृशकार्यजननस्वभावास्तदा तन्त्वन्तरमेव जनयेयुर्न तु पटम् ।&lt;br&gt;&#xA;यदि च विसदृशकार्यजननस्वभावास्तदा न तेभ्यः पार्थिवपटस्योत्पत्तिः स्यात् ।&lt;br&gt;&#xA;किन्तु पाथसीयं किमपि जायेत ।&lt;br&gt;&#xA;उभयस्वभावत्वं तु विरुद्धम् ।&lt;br&gt;&#xA;अनुभयस्वभावत्वे पटस्याप्यनुत्पत्तिः ।&lt;br&gt;&#xA;सहकारिवशाद्वयवस्थाङ्गीकारे सहकारिष्वपीदं समानम् ।&lt;br&gt;&#xA;अथोच्येत ।&lt;br&gt;&#xA;अस्ति(स्तु)तावत्तन्तुपटयोः कार्यकारणभावः ।&lt;br&gt;&#xA;प्रमितस्यापन्हवानर्हत्वात् ।&lt;br&gt;&#xA;स च यथा यथोपपद्यते तथा तथा कल्पयिष्यत इति ।&lt;br&gt;&#xA;सममेतत्समापीत्यत आहकार्यं चेति ।&lt;br&gt;&#xA;कार्यं च कारणं चैव यत्किञ्चिद् यस्य कस्यचित् । मनुव्_२,२.१८१च्द् ।&lt;br&gt;&#xA;भवेन्नियामकाभावाद् &amp;hellip; । मनुव्_२,२.१८२अब् ।&lt;br&gt;&#xA;&lt;em&gt;८,१९७&lt;/em&gt;&lt;br&gt;&#xA;न्यायसुधा-&lt;br&gt;&#xA;नित्यविनाशित्व इतयेतद्वक्ष्यमाणमत्रापि सम्बद्धयते ।&lt;br&gt;&#xA;यत्किञ्चिन्नीलादिकं यस्य कस्यचिदेव पीतादेः कार्यं स्यात् ।&lt;br&gt;&#xA;यत्किञ्चित्पीतादिकं यस्य कस्यचिदेव नीलादेः कारणं स्यात् ।&lt;br&gt;&#xA;कुतः ।&lt;br&gt;&#xA;नीला नीलस्यैव कार्यं स्यात् न पीतस्य ।&lt;br&gt;&#xA;नीलमेव नीलस्य कारणं न पीतमि(त्यत्र)तिनियामकाभावादिति योजना ।&lt;br&gt;&#xA;चशब्दौ मिथः समुच्चये ।&lt;br&gt;&#xA;एतदुक्तं भवति ।&lt;br&gt;&#xA;सम्भवति स्थिरवादे परिहारो ऽयम् ।&lt;br&gt;&#xA;यद्यत्र समवेतं यद्येनाकारेण परिणतं वा तत्तस्य कारणं कार्यं चेति नियामकसद्भावेन कायर्कारणभावावधारणे सति तदुपपादककल्पनोपपत्तेः ।&lt;br&gt;&#xA;क्षणभङ्गुनये तु पूर्वोत्तरक्षणयोर्निरन्वयविनाशोत्पादयोः कायर्कारणभावावधारणोपाय एव नास्ति ।&lt;br&gt;&#xA;समवायपरिणामयोरभावात् ।&lt;br&gt;&#xA;तथाच कस्य बलादुपपादकं कल्पयिष्यत इति ।&lt;br&gt;&#xA;&lt;em&gt;८,१९८&lt;/em&gt;&lt;br&gt;&#xA;समवायपरिणामयारभावे ऽपि यद्यदपेक्षया पूर्वभावि तदेव तस्य कारणम् ।&lt;br&gt;&#xA;यच्च यदपेक्षया पश्चाद्भावि तदेव तस्य कार्यमित्यवधारणोपपत्तेर्नियामकाभावो ऽसिद्ध इत्यतः कार्यनियमं तावन्निराकरोतिइदमस्यैवेति ।&lt;br&gt;&#xA;&lt;em&gt;८,१९७&lt;/em&gt;&lt;br&gt;&#xA;&amp;hellip; इदमस्यैव कारणम् ।&lt;br&gt;&#xA;इति नित्यविनाशित्वे केन मानेन गम्यते । मनुव्_२,२.१८२ब्द् ।&lt;br&gt;&#xA;न्यायसुधा-&lt;br&gt;&#xA;इदं नीलम(स्य नील) स्यैव कारणम्, न तु पीतस्य, इत्येवं नीलस्य नीलकार्यत्वं, नित्यविनाशित्वे निरन्वयविनाशोत्पादपक्षे, केन मानेन न&lt;br&gt;&#xA;केनापि ।&lt;br&gt;&#xA;पश्चाद्भावमात्रस्य नी(लस्येव पीतस्यापि)लापेक्षयेव पीतापेक्षयापि सत्त्वादिति भावः ।&lt;br&gt;&#xA;सादेश्यं सारूप्यं वा नियामकमिति चेन्न ।&lt;br&gt;&#xA;विरलपरमाणुभ्यो मिलितानां मिलितेभ्यश्च विरलानामुत्पत्त्यङ्गीकारात् ।&lt;br&gt;&#xA;कारणनियममप्यपाकरोतिइदं नेति ।&lt;br&gt;&#xA;इदं न जायते ऽमुष्मादित्यत्रापि न कारणम् । मनुव्_२,२.१८३अब् ।&lt;br&gt;&#xA;न्यायसुधा-&lt;br&gt;&#xA;इदं नीलममुष्मात्पीतान्न जायते किन्तु नीलादेवेत्यत्र नीलस्य कारणत्वावधारणे ऽपि, कारणं प्रमाणं, नास्ति ।&lt;br&gt;&#xA;नीलस्येव पीतस्यपि नीलापेक्षया पूर्वभावितायाः सत्त्वादिति भावः ।&lt;br&gt;&#xA;&lt;em&gt;८,१९९फ़्.&lt;/em&gt;&lt;br&gt;&#xA;ननु यथा भवतां समवायपरिणामयोरभावे ऽपि कुविन्दपटयोः कार्यकारणभावावधारणं तथा ममापि भविष्यतीत्यत आहइदमस्येति ।&lt;br&gt;&#xA;नित्यविनाशित्वे आत्मन इति शेषः ।&lt;br&gt;&#xA;युज्यते ऽस्माकं निमित्तकारणकार्ययोस्तद्भावावधारणमन्यत्रानुपक्षीणान्वयव्यतिरेकाभ्याम् ।&lt;br&gt;&#xA;नतु परस्य ।&lt;br&gt;&#xA;अस्माभिरन्वयव्यतिरेकानुसन्धातुरात्मनः स्थायित्वाभ्युपगमात् ।&lt;br&gt;&#xA;परेण(च) क्षणिकतास्वीकारात् ।&lt;br&gt;&#xA;नहि तथाविधो ऽन्वयव्यतिरेकयोरन्यत्रानुपक्षयस्य चावधृतेरीष्य इति भावः ।&lt;br&gt;&#xA;योजना तु पूर्ववदेव ।&lt;br&gt;&#xA;&lt;em&gt;८,२००&lt;/em&gt;&lt;br&gt;&#xA;एवं समुदायं निराकृत्य सर्वस्य क्षणिकतामधुना प्रमाणाभावेन तद्विरोधेन चापाकर्तुमुत्तरो ग्रन्थः ।&lt;br&gt;&#xA;तथाहि ।&lt;br&gt;&#xA;न केवलं समुदायो नोपपद्यते ।&lt;br&gt;&#xA;किन्नाम सर्वस्य क्षणिकता च ।&lt;br&gt;&#xA;तत्र प्रमाणाभावात् ।&lt;br&gt;&#xA;ननु प्रत्यक्षं क्षणिकतामर्थानामवगमयति ।&lt;br&gt;&#xA;तद्धि वर्तमानमात्रगोचरमर्थस्य वतर्मानक्षणमात्रसम्बन्धिनीं सत्तामवगाहते ।&lt;br&gt;&#xA;न पूर्वोत्तरक्षणसम्बन्धनीमपि ।&lt;br&gt;&#xA;तत्कथं क्षणिकत्वमर्थानामप्रामाणिकमिति ।&lt;br&gt;&#xA;उच्यते ।&lt;br&gt;&#xA;किमिदं क्षणिकत्वं नाम ।&lt;br&gt;&#xA;किं क्षणसम्बन्धिसत्त्वम् ।&lt;br&gt;&#xA;किंवा क्षणमात्र एवोत्पत्तिनाशवत्त्वम् ।&lt;br&gt;&#xA;यद्वा क्षणान्तरासम्बन्धित्वे सत्येकक्षणसम्बन्धित्वम् ।&lt;br&gt;&#xA;आद्यस्त्विष्य एव ।&lt;br&gt;&#xA;स्थायिनो ऽप्यर्थस्यैकक्षणसत्तास्वीकारात् ।&lt;br&gt;&#xA;द्वितीयतृतीयौ दूषयतिविनाशेति ।&lt;br&gt;&#xA;विनाशोत्पत्तयश्चैव न दृश्यन्ते सदातनाः । मनुव्_२,२.१८३च्द् ।&lt;br&gt;&#xA;न्यायसुधा-&lt;br&gt;&#xA;अनेकपदार्थसम्बन्धित्वेन बहुवचनम् ।&lt;br&gt;&#xA;चशब्दस्तृतीयपक्षसमुच्चयार्थः ।&lt;br&gt;&#xA;एवशब्दस्य नैवेति सम्बन्धः ।&lt;br&gt;&#xA;सदातनाः प्रतिक्षणभाविन्यः ।&lt;br&gt;&#xA;प्रत्यक्षं खल्वर्थानां वतर्मानकालसत्तामवगाहते न पुनः क्षणमात्रभाविनावुत्पत्तिविनाशावपि ।&lt;br&gt;&#xA;नापि क्षणान्तरसम्बन्धित्वम् ।&lt;br&gt;&#xA;तथाच कथं तेन क्षणिकता सिद्धयेदिति ।&lt;br&gt;&#xA;&lt;em&gt;८,२०२&lt;/em&gt;&lt;br&gt;&#xA;ननु च प्रत्यक्षं पूर्वोत्तरक्षणवतिर्त्वमप्यर्थस्य गृह्णाति न वा ।&lt;br&gt;&#xA;नाद्यः ।&lt;br&gt;&#xA;वर्तमानमात्रग्राहित्वात् ।&lt;br&gt;&#xA;द्वितीये तु प्रत्यक्षानुपलम्भेन पर्वोत्तरक्षणयोरसत्त्वसिद्धेः क्षणिकतैव सि(ध्येदिति)द्धेति चेत् ।&lt;br&gt;&#xA;द्वितीयं तावदुररीकुमर्ः ।&lt;br&gt;&#xA;नचैवं क्षणिकतासिद्धिः ।&lt;br&gt;&#xA;योग्यानुपलम्भस्यैवासत्त्वगमकत्वात् ।&lt;br&gt;&#xA;नच पूर्वोत्तरकालवर्तिना प्रत्यक्षयोग्या ।&lt;br&gt;&#xA;वतर्मानमात्रग्राहितायाः परेणैवोक्तत्वात् ।&lt;br&gt;&#xA;अस्तु वाऽद्यः पक्षः ।&lt;br&gt;&#xA;कस्याचित्प्रत्यक्षस्य वर्तमानमात्रग्राहित्वे ऽपि तदेवेदमिति प्रत्यभिज्ञानलक्षणस्य तदभावादित्याशयेनाहदृश्यत इति ।&lt;br&gt;&#xA;दृश्यते प्रत्यभिज्ञातः स्थिरत्वं सर्ववस्तुषु । मनुव्_२,२.१८४अब् ।&lt;br&gt;&#xA;न्यायसुधा-&lt;br&gt;&#xA;विषयीक्रियत इत्यर्थः ।&lt;br&gt;&#xA;तृतीयार्थे तसिः ।&lt;br&gt;&#xA;एकस्यैवानेकक्षणसम्बन्धित्वं स्थिरत्वम् ।&lt;br&gt;&#xA;एतेन न केवलं प्रत्यक्षं क्षणिकतां न गोचरयति ।&lt;br&gt;&#xA;किन्तु स्थायि(तां)त्वमपि गोचरयतीत्यपीति वदता परपक्षे प्रमाणविरोधः स्वपक्षे प्रमाणसद्भावश्चोदितो भवति ।&lt;br&gt;&#xA;&lt;em&gt;८,२०३&lt;/em&gt;&lt;br&gt;&#xA;अनेन’अनुस्मृतेश्च’ इति सूत्रं कृतव्याख्यानं वेदितव्यम् ।&lt;br&gt;&#xA;सर्ववस्तुष्वित्यनेन सौगतानां प्रत्यभिज्ञानिराकरणं वैशेषिकादिमतमेव स्पृशति न त्वस्मन्मतमिति सूचयति ।&lt;br&gt;&#xA;तथाहि ।&lt;br&gt;&#xA;किमनया प्रत्यभिज्ञया नित्यत्वेनाभ्युपगतेषु परमाण्वादिषु स्थिरत्वं साध्यते किंवा घटादिषु ।&lt;br&gt;&#xA;नाद्यः ।&lt;br&gt;&#xA;तेषामतीन्द्रियत्वेन प्रत्यभिज्ञाप्रत्यक्षगोचरत्वस्याभ्युपगन्तुमशक्यत्वात् ।&lt;br&gt;&#xA;न द्वितीयः ।&lt;br&gt;&#xA;घटादिषु परेणापि प्रत्यभिज्ञाया भ्रान्तित्वस्य स्वीकार्यत्वात् ।&lt;br&gt;&#xA;यदा हि घटादौ सूच्यग्रादिनैको ऽपि परमाणुरपैति तदा नष्टव्यमेव तदारब्धेन द्वयणुकेन ।&lt;br&gt;&#xA;विभागेनासमवायिकारणस्य संयोगस्य नष्टत्वात् ।&lt;br&gt;&#xA;द्वयणुकनाशे समवायिकारणनाशात्त्र्यणुकनाश इत्यनेन क्रमेण घटनाशो ऽप्यवश्यम्भावी ।&lt;br&gt;&#xA;नच परमाणुः प्रत्यक्षो येन तदपगमानपगमौ प्रत्यक्षेण शक्यनिश्चयौ ।&lt;br&gt;&#xA;नच वाच्यं निबिडावयवेषु स्फटिकादिषु प्रत्यभिज्ञया स्थिरत्वं सेत्स्यतीति ।&lt;br&gt;&#xA;तत्रापि परमाण्वपगमाभावस्य प्रत्यक्षेण निश्चेतुमशक्यत्वात् ।&lt;br&gt;&#xA;निबिडावयवत्वं च न विभागायोग्यावयवत्वम् ।&lt;br&gt;&#xA;विभागस्य प्रत्यक्षसिद्धत्वात् ।&lt;br&gt;&#xA;किन्तु घटादितो ऽप्युत्कृष्टकारणापेक्षत्वम् ।&lt;br&gt;&#xA;नच तद्विशेषाभावः शक्यो ऽस्माभिरवगन्तुम् ।&lt;br&gt;&#xA;दृश्यते हि कालतः स्फटिकादावपि गुरुत्वापकर्षः ।&lt;br&gt;&#xA;नचावयवानपगमे स सम्भवतीति ।&lt;br&gt;&#xA;नापि गुणादौ स्थायित्वं प्रत्यभिज्ञया सिद्धयति ।&lt;br&gt;&#xA;तस्यापि कस्यचिदतीन्द्रियत्वात् ।&lt;br&gt;&#xA;कस्यचिद्घटादितुल्यत्वात् सामान्यादिकं तु स्वरूपतो नास्त्येव ।&lt;br&gt;&#xA;सत्त्वे ऽपि रूपादिसमानमेवेति शङ्कितप्रामाण्यं प्रत्यभिज्ञानं न कुत्रापि स्थैर्यसिद्धौ प्रमाणयितुं युक्तमिति ।&lt;br&gt;&#xA;&lt;em&gt;८,२०६&lt;/em&gt;&lt;br&gt;&#xA;अत्रोच्यते ।&lt;br&gt;&#xA;स्यादयं दोषः परमाण्वारम्भवादिनाम् ।&lt;br&gt;&#xA;न परिणामवादिनामस्माकम् ।&lt;br&gt;&#xA;तदेव (हि) वस्त्ववयवोपचयापचयाभ्यामन्यथा विक्रियते ।&lt;br&gt;&#xA;न पुनरन्यदेव भवतीति हि परिणामवादिनो मन्यन्ते अतः प्रत्यक्षयोग्येषु सर्ववस्तुषु प्रत्यभिज्ञया स्थिरत्वग्रहणं युक्तमेवेति ।&lt;br&gt;&#xA;ननु भवन्मते ऽपि प्रत्यभिज्ञा (भ्रम एव) भ्रान्तिरेव ।&lt;br&gt;&#xA;परिणामवादे पूर्वोत्तरवस्तुनोर्भेदाभेदाङ्गीकारात् ।&lt;br&gt;&#xA;तदेवेदमिति च प्रत्यभिज्ञयात्यन्ताभेदस्यावगाहनात् ।&lt;br&gt;&#xA;उच्यते ।&lt;br&gt;&#xA;यदा तु (यदि हि) पूर्वोत्तरकालभाविनोरभेदः प्रत्यभिज्ञाविषयो ऽङ्गीक्रियते ।&lt;br&gt;&#xA;तदा सावधारणस्य प्रत्यभिज्ञानस्य भ्रमत्वे ऽपि तदिदमिति तु न भ्रमः ।&lt;br&gt;&#xA;तेनैव च स्थायित्वसि(द्धि)द्धेः ।&lt;br&gt;&#xA;यदा तु कालादिद्वयसम्बन्धो विषयस्तदा सावधारणमपि न भ्रम इति ।&lt;br&gt;&#xA;नन्विदं प्रत्यभिज्ञानं परिलूनपुनर्जातकुन्तलापादाविव भ्रान्तं किन्न स्यादिति चेत् (न) ।&lt;br&gt;&#xA;बाधकाभावात् ।&lt;br&gt;&#xA;एवमेव भ्रा(न्त)न्तित्वाभ्युपगमे नीलादिप्रत्ययानामपि तथात्वापत्ते(त्वप्राप्ते)ः ।&lt;br&gt;&#xA;नच प्रत्यक्षं बाधकमित्युक्तम् ।&lt;br&gt;&#xA;&lt;em&gt;८,२११&lt;/em&gt;&lt;br&gt;&#xA;प्रत्यक्षस्याबाधकत्वे ऽप्यनुमानं बाधकं भविष्यतीति शङ्कतेफलादीनामिति ।&lt;br&gt;&#xA;फलादीनां विशेषेण सर्वत्राप्यनुमीयते । मनुव्_२,२.१८४च्द् ।&lt;br&gt;&#xA;&lt;em&gt;&lt;strong&gt;[नोते- जुम्प् इन् वेर्से नुम्बेरिन्ग्, नो लचुन इन् तेxत्!]&lt;/strong&gt;&lt;/em&gt;&lt;br&gt;&#xA;सत्त्वेन क्षणिकत्वं चेदाकाशस्याविशेषतः ।&lt;br&gt;&#xA;अविशेषो ऽखिलस्यापि सत्त्वात् किं नानुमीयते । मनुव्_२,२.१८६ ।&lt;br&gt;&#xA;&lt;em&gt;८,२११फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;आदिपदेन देहदीपादिग्रहणम् ।&lt;br&gt;&#xA;विशेषेण परिमाणभेदेन, क्षणिकत्वं (तावत्)अनुमीयत इति सम्बन्धः ।&lt;br&gt;&#xA;ततस्तद्दृष्टान्तेन सर्वत्र फलादिव्यतिरिक्ते ऽपि वस्तुनि सत्त्वेन हेतुना पञ्चस्कन्धा इत्यनुमानं स्थिरत्वविषयप्रत्यभिज्ञाया बाधकं भविष्यति ।&lt;br&gt;&#xA;नच फलादिदृष्टान्तः साध्यविकलः ।&lt;br&gt;&#xA;यद्विरुद्धपरिमाणं तन्नाना दृष्टं यथा घटपटौ, विरुद्धपरिमाणं च फलादिकं पूर्वोत्तरक्षणयोः, इत्यनुमानेन फलादीनां क्षणिकतासिद्धेरिति ।&lt;br&gt;&#xA;परिहरतिआकाशस्येति ।&lt;br&gt;&#xA;अविशेषतः पूर्वोत्तर(क्षण)योर्भेदरहितत्वतः, अविशेषः पूर्वोत्तरक्षणयोर्भेदराहित्यम् ।&lt;br&gt;&#xA;अखिलस्यापि विप्रतिपन्नस्य ।&lt;br&gt;&#xA;इदमुक्तं भवति ।&lt;br&gt;&#xA;यत्सत्तदक्षणिकम् यथाऽकाशम् ।&lt;br&gt;&#xA;सच्च नीलादीति प्रत्यनुमानप्रतिरुद्धत्वेनानुमानस्याभासत्वान्न प्रत्यभिज्ञाबाधकत्वं सम्भवतीति ।&lt;br&gt;&#xA;नचाकाशदृष्टान्तः साध्यविकलः ।&lt;br&gt;&#xA;‘आकाशो द्वौ निरोधौ च नित्यं त्रयमसंस्कृतम्’ इत्रत परेणैवाङ्गीकृतत्वात् क्षणिकतासाधकस्य परिमाणभेदादेराकाशे ऽभावाच्च ।&lt;br&gt;&#xA;तदिदमु(मप्यु)क्तं अविशेषतः परिमाणभेदादिरहितत्वत इति ।&lt;br&gt;&#xA;&lt;em&gt;८,२१३&lt;/em&gt;&lt;br&gt;&#xA;यद्वाऽकाशस्याविशेषतः परिमाणभेदरहितत्वतः ।&lt;br&gt;&#xA;तद्दृष्टान्तेनाखिलस्यापि फलादेरविशेषः पूर्वोत्तरकालयोः परिमाणभेदाभावः सत्त्वात् किं नानुमीयत इति योजना ।&lt;br&gt;&#xA;एतदुक्तं भवति ।&lt;br&gt;&#xA;नानुमानं प्रत्यभिज्ञाया बाधकं भवितुमर्हति ।&lt;br&gt;&#xA;अनुमानस्य प्रत्यक्षतो दुबर्लत्वेन तद्बाध्यत्वात् ।&lt;br&gt;&#xA;अन्यथा फलादिकं परिमाणभेदरहितं सत्त्वादाकाशवदित्यप्यनुमानप्रसङ्गात् ।&lt;br&gt;&#xA;नह्यत्र प्रत्यक्षादिबाधं विना कश्चिद्दोषो ऽस्ति ।&lt;br&gt;&#xA;तथाच तद्दृष्टान्ते क्षणिकत्वसाधकस्यासिद्धत्वात्साध्यविकलता स्यात् ।&lt;br&gt;&#xA;ततः प्रत्यक्षविरोधेनैवास्यानुमानस्याप्रामाण्यम् ।&lt;br&gt;&#xA;अन्यथान्योन्याश्रय(ता)प्रसङ्ग इत्येव वक्तव्यम् ।&lt;br&gt;&#xA;तच्च समं प्रकृते ऽपीति ।&lt;br&gt;&#xA;एतेन’आकाशे चाविशेषात्’ इति सूत्रं व्याख्यातं भवति ।&lt;br&gt;&#xA;तदनेन क्षणिकत्व(ता)साधकानुमानस्य सत्प्रतिपक्षत्वं बाधितविषयत्वं च वदताऽकाशे ऽ(ना)नैकान्त्यमपि सूचितम् ।&lt;br&gt;&#xA;भवदनुमानस्यापि फलादिनानैकान्त्यमिति चेन्न ।&lt;br&gt;&#xA;तत्रापि क्षणिकताभावस्य वक्ष्यमाणत्वात् (इति) ।&lt;br&gt;&#xA;&lt;em&gt;८,२१४&lt;/em&gt;&lt;br&gt;&#xA;भवेदिदं यद्याकाशस्य सत्त्वं स्यात् ।&lt;br&gt;&#xA;नचैतदस्ति ।&lt;br&gt;&#xA;मूर्ताभावत्वादाकाशस्य ।&lt;br&gt;&#xA;भावत्वं हि सत्त्वमत्र विवक्षितम् ।&lt;br&gt;&#xA;सस्वरूपत्वे ऽपि वा सत्त्वे, अभावो निःस्वरूप इत्यङ्गीकृतमित्याशङ्कयाहयदीति ।&lt;br&gt;&#xA;यद्याकाशस्य सत्त्वं न कुत एव नरादिषु । मनुव्_२,२.१८७अब् ।&lt;br&gt;&#xA;न्यायसुधा-&lt;br&gt;&#xA;यद्याकाशस्य सत्त्वं नास्तीत्यङ्गीकृत्य प्रत्यनुमाने ऽतिप्रसङ्गानुमाने च दृष्टान्तस्य साधनवैकल्यं स्वानुमानस्यानैकान्तिकत्वाभावश्चोच्यते ।&lt;br&gt;&#xA;तदा देहादिषु सत्त्वं कुत एव सिद्धमिति ब्रूमः ।&lt;br&gt;&#xA;तथाच परकीयस्यापि दृष्टान्तस्य साधनवैकल्यं स्यात् ।&lt;br&gt;&#xA;यदि च विधिमुखप्रत्ययवेद्यत्वाद्देहादीनां भावत्वं प्रमाविषयत्वात्सत्त्वं चोच्यते ।&lt;br&gt;&#xA;तदाऽकाशे ऽपि समानमिति ।&lt;br&gt;&#xA;प्रमाणान्तरेणाकाशस्याभावत्वं वारयितुमुपोद्घातमाहस धर्मीति ।&lt;br&gt;&#xA;सधर्मिप्रतियोगित्वमाकाशस्यावगम्यते । मनुव्_२,२.१८७च्द् ।&lt;br&gt;&#xA;&lt;em&gt;८,२१६&lt;/em&gt;&lt;br&gt;&#xA;न्यायसुधा-&lt;br&gt;&#xA;यत्राभावः स धर्मी ।&lt;br&gt;&#xA;यस्याभावः स प्रतियोगी ।&lt;br&gt;&#xA;तदुभयवत्त्वमभावस्य नियामकं व्यापकम् ।&lt;br&gt;&#xA;यो ऽभावः स सर्वो ऽपि धर्मिप्रतियोगिसहित एव ।&lt;br&gt;&#xA;यथा घटाद्यभावः ।&lt;br&gt;&#xA;स हि भूतलादिधर्मिणा घटादिप्रतियोगिना चोपेत एवेति ।&lt;br&gt;&#xA;नन्विदमनुपपन्नम् ।&lt;br&gt;&#xA;अभावस्य हि धर्मिप्रतियोगिसाहित्यनियमः किं देशतः स्यात्, किंवा कालतः ।&lt;br&gt;&#xA;आद्ये धर्मिणा सादेश्यं तावन्नास्ति ।&lt;br&gt;&#xA;भूतलस्य स्वाश्रये, अभावस्य तु भूतले वृत्तेः ।&lt;br&gt;&#xA;प्रतियोगिना तु विरुद्धमेव ।&lt;br&gt;&#xA;द्वितीयस्तु यद्यपि धर्मिणा कथञ्चित्स्यात् ।&lt;br&gt;&#xA;तथापि प्रतियोगिना नास्त्येव ।&lt;br&gt;&#xA;प्रागभावप्रध्वंसाभावयोः प्रतियोगिभिन्नकालत्वनियमादित्याशङ्कां परिहरन्नभावस्य धर्मिप्रतियोगिसाहित्यव्याप्तत्वमुपपादयतितौ विनेति ।&lt;br&gt;&#xA;तौ विना न ह्य् अभावश् च क्वचिद्दृष्टः कदाचन । मनुव्_२,२.१८७&lt;em&gt;अब् ।&lt;br&gt;&#xA;न्यायसुधा-&lt;br&gt;&#xA;अत्र दृष्ट इति प्रकरणात्तौ विनेति तज्ज्ञानं विनेत्यथर्ः ।&lt;br&gt;&#xA;चशब्दो ऽभावो दृश्यमानो धर्मिप्रतियोगिप्रतीतावेव दृश्यत इत्यन्वयसमुच्चयार्थः ।&lt;br&gt;&#xA;हिशब्देनान्वयव्यतिरेकयोः प्रसिद्धत्वं सूचयति ।&lt;br&gt;&#xA;तदनेनान्वयव्यतिरेकाभ्यामभावप्रतीतेर्धर्मिप्रतियोगिप्रतीतिपूर्वकतया व्याप्तिरुपपादिता भवति ।&lt;br&gt;&#xA;यद्वा तावि(ति)त्यनेन न ज्ञानमुपलक्षणीयम् ।&lt;br&gt;&#xA;अभावः प्रतीयमानो धर्मिप्रतियोगिघटित एवात्रेदं नास्तीत्यादिरूपेण प्रतीयते ।&lt;br&gt;&#xA;नतु तौ विना केवल इत्यन्वयव्यतिरेकाभ्यामेकज्ञानसम्बन्धेन व्याप्यव्यापकभावोपपादनमेतदित्यवगन्तव्यम् ।&lt;br&gt;&#xA;प्रातर्गजाद्यभावज्ञानं त्वन्यथोपपादयिष्यामः ।&lt;br&gt;&#xA;&lt;em&gt;८,२१९&lt;/em&gt;&lt;br&gt;&#xA;किमतो यद्येवमभावस्य यद्येवमभावस्य धर्मिप्रतियोगिसाहित्यं प्रतीतौ व्यापकमित्यत आह अधर्मीति&lt;br&gt;&#xA;अधर्मिप्रतियोगित्वमाकाशस्यावगम्यते । मनुव्_२,२.१८७&lt;/em&gt;च्द् ।&lt;br&gt;&#xA;न्यायसुधा-&lt;br&gt;&#xA;प्रतीतावभावस्य व्यापकं सधर्मिप्रतियोगित्वमाकाशात्तावद्वयावर्तर्(त्य)ते ।&lt;br&gt;&#xA;यस्मादाकाश इत्येवावगम्यते न त्वत्रेदं नास्तीति ।&lt;br&gt;&#xA;इयमपि (च) वस्तुतो मूर्ताभावगोचरैव प्रतीतिः प्रलयादिवन्नञ्वर्जिताभिलापसम्बन्धादतादृशीव प्रकाशत इति चेन्न ।&lt;br&gt;&#xA;नीलादिप्रतितेरपि तथात्वप्रसङ्गात् ।&lt;br&gt;&#xA;अनानुभाविकत्वस्योभयत्रापि साम्यात् ।&lt;br&gt;&#xA;तथाच परस्याप्यसिद्धयाद्यापातः ।&lt;br&gt;&#xA;व्यापकनिवृत्त्या(च) व्याप्यनिवृत्तिरवश्यम्भाविनीत्याकाशस्य नाभावत्वमिति ।&lt;br&gt;&#xA;तदयं प्रयोगः ।&lt;br&gt;&#xA;आकाशो नाभावः धर्मिप्रतियोगिनौ विनैव प्रतीयमानत्वाद्रूपवदिति ।&lt;br&gt;&#xA;किञ्च मूर्ताभावमाकाशं वदता यो धर्मी तस्योच्यते स एवास्माकमाकाश इति नाम्नयेव विवादो ऽवशिष्यते ।&lt;br&gt;&#xA;वक्ष्यते चैतद्वियदधिकरण इति ।&lt;br&gt;&#xA;&lt;em&gt;८,२२०&lt;/em&gt;&lt;br&gt;&#xA;सूत्रद्वयार्थमुपसंहरतिस्वीकारेति ।&lt;br&gt;&#xA;स्वीकारत्यागतो ऽदृष्टदृष्टयोः सर्ववस्तुषु ।&lt;br&gt;&#xA;गुणानुन्मत्त एवासौ विदधात्यधिकं पुनः । मनुव्_२,२.१८८ ।&lt;br&gt;&#xA;न्यायसुधा-&lt;br&gt;&#xA;अदृष्टस्य क्षणिकत्वादेः स्वीकृति(कार)तो दृष्टस्य स्थिरत्वादेस्त्यागतः ।&lt;br&gt;&#xA;असौ सौगतः ।&lt;br&gt;&#xA;अधिकं स्वत इति शेषः ।&lt;br&gt;&#xA;उन्मत्तमपि स्वस्मादधिकविवेकवन्तं (स्था)ख्यापयतीत्यर्थः ।&lt;br&gt;&#xA;न ह्युन्मत्तः सर्वत्राप्रमितं स्वीकरोति नापि प्रमितं त्यजतीति ।&lt;br&gt;&#xA;&lt;em&gt;८,२२०फ़्.&lt;/em&gt;&lt;br&gt;&#xA;ननु (च) यदि नीलादिकं न स्यात्तदा सन्न स्यात् ।&lt;br&gt;&#xA;अर्थक्रियाकारित्वं हि सत्त्वम् ।&lt;br&gt;&#xA;व्याप्तं च क्रमयौगपद्याभ्याम् ।&lt;br&gt;&#xA;तृतीयप्रकाराभावात् ।&lt;br&gt;&#xA;नच स्थिरे तत्सम्भवः प्रसङ्गतद्विपर्ययाभ्याम् ।&lt;br&gt;&#xA;तथाहि ।&lt;br&gt;&#xA;स्थायीभावः किं (स्वी)स्वकीयामर्थक्रियां क्रमेण कुर्याद्युगपद्वा ।&lt;br&gt;&#xA;आद्ये कालान्तरभाविनीमर्थक्रियां प्रतीदानीं समर्थो न वा ।&lt;br&gt;&#xA;प्रथमे तामपीदानीं(नीमेव) कुर्यात् ।&lt;br&gt;&#xA;समर्थस्य क्षेपायोगात् ।&lt;br&gt;&#xA;द्वितीये तदापि न कुर्यात् ।&lt;br&gt;&#xA;इदानीमसमर्थो ऽपि तदानीं समर्थत्वात्करिष्यतीति चेत् ।&lt;br&gt;&#xA;तदा सामर्थ्यासामर्थ्यलक्षणविरुद्धधर्माध्यासो भावं भिन्द्यात् ।&lt;br&gt;&#xA;द्वितीये त्वाद्यक्षण एव कर्तव्यस्य सर्वस्य कृतत्वात् द्वितीयादिक्षणे ऽसत्त्वमवर्जनीयमेव ।&lt;br&gt;&#xA;तदेवमनुकूलतर्कबललब्धप्रतिबन्धस्य क्षणिकत्वानुमानस्य बलवत्त्वात्प्रत्यभिज्ञाप्रत्यनुमाने तद्बाधिते न स्थैर्यसाधनायालमिति ।&lt;br&gt;&#xA;मैवम् ।&lt;br&gt;&#xA;एषां तर्काणां प्रतितर्कपराहतत्वादिनाऽभासत्वात् ।&lt;br&gt;&#xA;&lt;em&gt;८,२२३&lt;/em&gt;&lt;br&gt;&#xA;तथाहि ।&lt;br&gt;&#xA;यद्यात्मानात्मप्रपञ्चः सर्वो ऽपि क्षणिकः स्यात्तदा प्रमाप्रमारूपः सर्वो(कलो)ऽप्यनुमानागमप्रत्यभिज्ञालक्षणो व्यवहारो लुप्येत ।&lt;br&gt;&#xA;तर्कस्याप्यस्य नोत्थानं स्यात् ।&lt;br&gt;&#xA;तस्य तज्जातीयस्य वा तेन तज्जातीयेन वा सह भूयः सम्बन्धावगमे (न)त तादात्म्यतदुत्पत्त्यवधारणेन (वा) चोपाध्यभावा(द्य)वधारणेन वा&lt;br&gt;&#xA;व्यभिचाराभावनिश्चये सति व्याप्त्यवधारणम् ।&lt;br&gt;&#xA;अवधृतव्याप्तेश्च पक्षदर्शनं लिङ्गदर्शनं च ।&lt;br&gt;&#xA;ततो ऽनुभूतव्याप्तिस्मरणम् ।&lt;br&gt;&#xA;अथ यन्मया व्याप्तत्वेन ज्ञातं लिङ्गं तदत्र पक्षे ऽस्तीत्यनुसन्धानम् ।&lt;br&gt;&#xA;अथेदानीमनुमितिरित्यनुमानप्रक्रिया ।&lt;br&gt;&#xA;न ह्येतत्सर्वं क्षणिकस्यात्मनः सम्भवति ।&lt;br&gt;&#xA;येन हि सकृत् धूमो दृष्टो नष्ट एवासौ ।&lt;br&gt;&#xA;कस्य भूयोदर्शनं कस्य च व्याप्त्यवधारणादि ।&lt;br&gt;&#xA;यस्मिंश्च पर्वते धूमो दृष्टो नष्ट एवासौ ।&lt;br&gt;&#xA;कुत्र पुनर्व्याप्तिलिङ्गानुसन्धानम् ।&lt;br&gt;&#xA;कुत्र च साध्याध्यवसायः ।&lt;br&gt;&#xA;&lt;em&gt;८,२२४&lt;/em&gt;&lt;br&gt;&#xA;एवमागमे ऽप्येकैकवर्णश्रवणानि, पदानुसन्धानम्, समयग्रहः, पुनः पदश्रवणम्, समयस्मरणम्, वाक्यार्थज्ञानमित्यनेकसंवि(कानुसन्धा)न्धानम्,&lt;br&gt;&#xA;नात्मनः क्षणिकतायामुपपद्यते ।&lt;br&gt;&#xA;प्रत्यभिज्ञानमपि येन पूर्वावस्थो ऽर्थो ज्ञातस्तेनैव तस्य वा तत्सदृशस्य वा दर्शने भवति ।&lt;br&gt;&#xA;तत्कथं क्षणिकस्यात्मनः स्यात् ।&lt;br&gt;&#xA;&lt;em&gt;८,२२५&lt;/em&gt;&lt;br&gt;&#xA;अनुमानेन तर्को ऽपि व्याख्यातः ।&lt;br&gt;&#xA;प्रतिक्षणमात्मनो ऽनात्मनश्च भेदे ऽप्यनुमा(ना)द्यङ्गीकारे ऽतिप्रसङ्गः स्यात् ।&lt;br&gt;&#xA;यस्य कस्यचिद्वयाप्तिज्ञाने नारिकेलद्वीपवासिनो ऽप्यग्निप्रमा (भवेत्) स्यात् ।&lt;br&gt;&#xA;पर्वते लिङ्गदर्शनेन ह्रदे ऽप्यग्निरनुमीयेतेत्यादि ।&lt;br&gt;&#xA;पूर्वोत्तरक्षणवर्तिनामात्मनां पर्वतादीनां च कार्यकारणभावादुपपन्नो ऽनुमानादिव्यवहार इति चेत्(न) ।&lt;br&gt;&#xA;अन्यत्वस्यानपायात् ।&lt;br&gt;&#xA;अन्यथोपाध्यायशिष्यबुद्धयादावपि प्रसङ्गात् ।&lt;br&gt;&#xA;&lt;em&gt;८,२२६&lt;/em&gt;&lt;br&gt;&#xA;अथ मतम् ।&lt;br&gt;&#xA;कारणक्षणाः कार्यक्षणेषु संस्कारानपर्यन्ति ।&lt;br&gt;&#xA;अतः पूर्वपूर्वात्मसंस्कारयोगिनामुत्तरोत्तरेषामात्मनामनुमानादिव्यवहारो युज्यते ।&lt;br&gt;&#xA;पर्वतादयो ऽपि (पूर्व)पूर्वसंस्कारभाजः पक्षादित्वमश्नुवते इति ।&lt;br&gt;&#xA;एतन्निराकरणाय सूत्रम् ।&lt;br&gt;&#xA;ओं उत्तरोत्पादे च पूर्वनिरोधात् ओं ।&lt;br&gt;&#xA;इति ।&lt;br&gt;&#xA;तद्वयाचष्टेउत्तरेति ।&lt;br&gt;&#xA;उत्तरोत्पादे च पूर्वनिरोधात् । ब्ब्स्_२,२.२० ।&lt;br&gt;&#xA;उत्तरोत्पत्तिमात्रेण विनाशात् पूवर्वस्तुनः ।&lt;br&gt;&#xA;न संस्कारार्पकत्वं च युज्यते कस्यचित् क्वचित् । मनुव्_२,२.१८९ ।&lt;br&gt;&#xA;&lt;em&gt;८,२२७&lt;/em&gt;&lt;br&gt;&#xA;न्यायसुधा-&lt;br&gt;&#xA;कस्यचित् कारणस्य, कचित् कार्ये ।&lt;br&gt;&#xA;ततः किमित्यत आहअत इति ।&lt;br&gt;&#xA;अतो ज्ञातं मयेत्यादि न ज्ञेयमनुमा कुतः । मनुव्_२,२.१९०अब् ।&lt;br&gt;&#xA;न्यायसुधा-&lt;br&gt;&#xA;आत्मनः क्षणिकत्वात्संस्कारापर्णस्य चा(वा)सम्भवादित्यर्थः ।&lt;br&gt;&#xA;यन्मया व्याप्तत्वेन ज्ञातं तदत्र विद्यत इत्यादि यथा भवति तथा न ज्ञेयं ज्ञातुमशक्यम् ।&lt;br&gt;&#xA;ततश्चानुमा कुतः ।&lt;br&gt;&#xA;आगमादेरप्युपलक्षणमेतत् ।&lt;br&gt;&#xA;नन्वस्ति तावदनुमानादिव्यवहारः, सर्वलोकसिद्धस्यापह्नवायोगात् ।&lt;br&gt;&#xA;तद्बलेनालौकिकमप्यसहभाविनः संस्कारार्पकत्वं कल्पयिष्यत इत्यत आहएकत्वमिति ।&lt;br&gt;&#xA;एकत्वमनुभूतिस्थं त्यक्तवा निर्मानका भिदा ।&lt;br&gt;&#xA;कुत आत्मादिकेषु स्याद् &amp;hellip; । मनुव्_२,२.१९०च्ए ।&lt;br&gt;&#xA;न्यायसुधा-&lt;br&gt;&#xA;किमनुमानादिव्यवहारान्यथानुपपत्तिमात्रेणालौकिकं कल्पनीयम्, किंवाऽत्मादेः क्षणिकत्वे ऽपि सति ।&lt;br&gt;&#xA;नाद्यः ।&lt;br&gt;&#xA;आत्मादेः स्थायित्वेनैव तदुपपत्तेः ।&lt;br&gt;&#xA;द्वितीयस्तु स्यात् ।&lt;br&gt;&#xA;यद्यात्मादेः क्षणिकत्वं सिद्धं स्यात् ।&lt;br&gt;&#xA;नच तदस्ति ।&lt;br&gt;&#xA;प्रमाणबाधितत्वान्निष्प्रमाणकत्वाच्चेति भावः ।&lt;br&gt;&#xA;एकत्वं भिदेत्यत्र पूर्वोत्तरकालयोरिति शेषः ।&lt;br&gt;&#xA;अनुभूतिस्थं प्रत्यभिज्ञासिद्धम् ।&lt;br&gt;&#xA;कुतो ऽङ्गीकार्येत्यध्याहारात्समानकर्तृतासिद्धिः ।&lt;br&gt;&#xA;&lt;em&gt;८,२२९&lt;/em&gt;&lt;br&gt;&#xA;ननु च प्रत्यभिज्ञानं भ्रान्तमित्युक्तम् ।&lt;br&gt;&#xA;तत्कथमात्मादेरैक्यं ततः सिद्धयेदित्यत आहवल्येवेति ।&lt;br&gt;&#xA;&amp;hellip; बल्येवानुभवो यतः । मनुव्_२,२.१९०फ़् ।&lt;br&gt;&#xA;न्यायसुधा-&lt;br&gt;&#xA;तर्कबलेनानुमाने निरवकाशतया प्रबले सति हि तद्विरोधात्प्रत्यभिज्ञानं भ्रान्तं स्यात् ।&lt;br&gt;&#xA;यदा तु तर्कस्योक्तविधयाऽभासत्वं, तदा कुतः क्षणिकत्वानुमानप्राबल्यम् ।&lt;br&gt;&#xA;कुतश्च प्रत्यभिज्ञायास्तद्बाधः ।&lt;br&gt;&#xA;अबाधितश्च प्रत्यभिज्ञानुभवो यतो बल्येव ।&lt;br&gt;&#xA;अत आत्मादेरेकत्वं तेन सिद्धमिति सम्बन्धः ।&lt;br&gt;&#xA;एतेनानुमानसिद्धस्य भेदस्य कथं निर्मानकत्वमित्यपि परास्तम् ।&lt;br&gt;&#xA;तदुपजीव्यस्य तर्कस्याद्याप्यनवस्थानात् ।&lt;br&gt;&#xA;&lt;em&gt;८,२३०&lt;/em&gt;&lt;br&gt;&#xA;नन्वस्तूत्तरोत्पाद एव पूर्वस्य निरोधस्तथापि कुतः पूर्वस्योत्तरस्मिन्संस्कारानाधायकत्वमित्यत आहकार्यकारणयोश्चेति ।&lt;br&gt;&#xA;कार्यकारणयोश्चैककालीनत्वं विना कथम् ।&lt;br&gt;&#xA;पूर्वसंस्कारयोगी स्यादुत्तरो नियमेन च । मनुव्_२,२.१९१ ।&lt;br&gt;&#xA;न्यायसुधा-&lt;br&gt;&#xA;उत्तरोत्पाद एव पूर्वस्य निरोधात्कायर्कारणयोरेककालीनत्वं तावन्नास्तीति लभ्यते ।&lt;br&gt;&#xA;एककालीनत्वं च विना पूर्वाहितसंस्कारयोगित्वमुत्तरस्य न युज्यते ।&lt;br&gt;&#xA;नियमेन चेत्यनेन क्वचिदपि न युज्यते कुतः सर्वत्रेति सूचयति ।&lt;br&gt;&#xA;यद्वैककालीनस्य एव संस्कारार्पकत्वं दृष्टं न भिन्नकालत्व इति व्याप्तेरित्यर्थः ।&lt;br&gt;&#xA;नन्वेककालीनत्वाभावे ऽपि कुतः संस्कारार्पकत्वं न स्यादित्यत आहसम्बद्धा एवेति ।&lt;br&gt;&#xA;सम्बद्ध एव संस्कारमन्यत्रादत्तते ऽखिलाः ।&lt;br&gt;&#xA;असम्बद्धः कथं पूर्व उत्तरे वासनाकरः । मनुव्_२,२.१९२ ।&lt;br&gt;&#xA;&lt;em&gt;८,२३१&lt;/em&gt;&lt;br&gt;&#xA;न्यायसुधा-&lt;br&gt;&#xA;यस्मात् अखिलाः संस्काराधायकाश्चाम्पककुसुमादयः पदार्थास्तैलादिभिः सम्बद्धा एव अन्यत्र तैलादौ संस्कारमादधते, नासम्बद्धा इत्यस्ति&lt;br&gt;&#xA;नियमः ।&lt;br&gt;&#xA;नच भिन्नकालीन(ल)योः सम्बन्धो युज्यते ।&lt;br&gt;&#xA;तस्मादुत्तरेणशसम्बद्धः पूर्वस्तस्मिन्नुत्तरे वासनां न कुर्यादिति ।&lt;br&gt;&#xA;उक्तमर्थं बुद्धयारोहार्थं सङ्कलय्याहएककालतयेति ।&lt;br&gt;&#xA;एककालतया योगं विना संस्कारतः कथम् । मनुव्_२,२.१९३अब् ।&lt;br&gt;&#xA;न्यायसुधा-&lt;br&gt;&#xA;अत्रैककालतया विना कार्यकारणयोर्योगो न युज्यते ।&lt;br&gt;&#xA;योगं विना कारणस्य कार्ये संस्कारार्पकत्वं च न घटते, संस्कारतो विना कथमनुमानादिव्यवहार इत्यध्याहारेण योजना ।&lt;br&gt;&#xA;संस्कारापर्कत्वं च न घटते, संस्कारतो विना कथमनुमानादिव्यवहार इत्यध्याहारेण योजना ।&lt;br&gt;&#xA;यदीदं सङ्कलनं न क्रियेत तदा पूर्वो(क्तहेतूनां)क्तानां प्रत्येकं संस्कारानाधयकत्वे हेतुत्वं ज्ञायेत ।&lt;br&gt;&#xA;सर्वत्र साध्यनिर्देशात् तत्र को दोषः ।&lt;br&gt;&#xA;उक्ताकाङ्क्षाकुण्ठितत्वमेवेति ।&lt;br&gt;&#xA;अत्रैते प्रयोगाः ।&lt;br&gt;&#xA;पूर्वक्षण उत्तरक्षणे संस्काराधायको न भवति, तेनासम्बद्धत्वात् ।&lt;br&gt;&#xA;यो येनासम्बद्धो नासौ तत्र संस्काराधायकः, यथा सम्प्रतिपन्नः ।&lt;br&gt;&#xA;यद्वा यो यत्र संस्काराधायकः स तत्सम्बद्ध एव दृष्टो यथा सम्मतः ।&lt;br&gt;&#xA;असम्बद्धस्यापि संस्काराधायकत्वे मृगमदो वसनमिव सर्वं वासयेदविशेषात् ।&lt;br&gt;&#xA;असम्बद्धश्च पूर्व उत्तरेण ।&lt;br&gt;&#xA;ततो भिन्नकालीनत्वात् ।&lt;br&gt;&#xA;सम्प्रतिपन्नवत् ।&lt;br&gt;&#xA;भिन्नकालीनयोरपि सम्बन्धे ऽतिप्रसङ्गः ।&lt;br&gt;&#xA;भिन्नकालीनश्च पूर्वं उत्तरेण ।&lt;br&gt;&#xA;तदुत्पाद एव विनष्टत्वात् ।&lt;br&gt;&#xA;सम्मतवत् ।&lt;br&gt;&#xA;प्रागेव नष्टस्य तेनैककालीनत्वशङ्का एव व्याहतेति ।&lt;br&gt;&#xA;ननु लाक्षारसाहितबीजपूरकुसुमलौहित्यवत्किन्न स्यादिति चेत्(न) ।&lt;br&gt;&#xA;तत्रापि निरन्वयविनाशोत्पादानभ्युपगमात् ।&lt;br&gt;&#xA;अत्र च परसिद्धन्यायेन परस्य बोधनान्नाश्रयासिद्धयादि शङ्कनीयमिति ।&lt;br&gt;&#xA;&lt;em&gt;८,२३६&lt;/em&gt;&lt;br&gt;&#xA;भवेदेतद्यदि कारणस्य कार्योत्पाद एव विनाशः स्यात् ।&lt;br&gt;&#xA;स एव कुतः सिद्ध इत्यत आहक्षणमात्रमिति ।&lt;br&gt;&#xA;क्षणमात्रमवस्थानं स्वीकृतं सर्ववस्तुषु । मनुव्_२,२.१९३च्द् ।&lt;br&gt;&#xA;न्यायसुधा-&lt;br&gt;&#xA;कार्यकारणयोस्तावदुत्तरपूर्वत्वमावश्यकम् ।&lt;br&gt;&#xA;यौगपद्ये कायर्कारणभावव्याघातात् ।&lt;br&gt;&#xA;ततः पूर्वक्षणवर्ति कारणं यदि कायर्क्षणे ऽपि स्यात्तदा सर्ववस्तूनामङ्गीकृतं क्षणमात्रमवस्थानं भज्येत ।&lt;br&gt;&#xA;अतः क्षणिकत्वाभ्युपगम एवोत्तरोत्पादे च पूर्वनिरोधं गमयतीति ।&lt;br&gt;&#xA;स्यादेतत् ।&lt;br&gt;&#xA;कारणं क्षणस्य पूर्वविभागे लब्धसत्ताकं मध्यविभागे कार्यमुत्पाद्यापरविभागे तत्र संस्कारमाधाय नश्यतीत्यङ्गीकारे न को ऽपि दोष इत्यत&lt;br&gt;&#xA;आहपूर्वेति ।&lt;br&gt;&#xA;पूर्वमध्यापरकलारहितः क्षण इष्यते । मनुव्_२,२.१९४अब् ।&lt;br&gt;&#xA;न्यायसुधा-&lt;br&gt;&#xA;अत्र विभागमात्रं कलोच्यते ।&lt;br&gt;&#xA;पूर्वापरयोरभावे तन्निरूप्यमध्याभावः सिद्धः ।&lt;br&gt;&#xA;इष्यते सौगतैः ।&lt;br&gt;&#xA;&lt;em&gt;८,२३७&lt;/em&gt;&lt;br&gt;&#xA;एवं तर्कस्य प्रतितर्कपराहतिमभिधायेदानीं यथा स्थायिनः सत्त्वानुपपत्तिरेवं क्षणिकस्यापि तदनुपपत्तेरनुकूलता नाम तर्कदोष इति&lt;br&gt;&#xA;प्रतिपादयितुं सूत्रम् ओं असति प्रतिज्ञोपरोधो यौगपद्यमन्यथा ओं ।&lt;br&gt;&#xA;इति ।&lt;br&gt;&#xA;तद्वयाचक्षाणस्तावद्विकल्पेन तत्पृच्छतिपूर्वेति ।&lt;br&gt;&#xA;असति प्रतिज्ञोपरोधो यौगपद्यमन्यथा । ब्ब्स्_२,२.२१ ।&lt;br&gt;&#xA;पूर्वभावभवं कार्यमुत तन्नाशसम्भवम् । मनुव्_२,२.१९४च्द् ।&lt;br&gt;&#xA;&lt;em&gt;८,२३७फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;अर्थक्रियाकारित्वं हि सत्त्वं परस्याभिमतम् ।&lt;br&gt;&#xA;तच्च वक्ष्यमाण(वि)कल्पद्वय(येन)व्याप्तम् ।&lt;br&gt;&#xA;तृतीयप्रकारानिरूपणात् ।&lt;br&gt;&#xA;नच तत्क्षणिके सम्भवति ।&lt;br&gt;&#xA;तथाहि क्षणिकाद्भावाद्भवत्कार्यं किं पूर्वस्य कारणस्य भावे भवति ।&lt;br&gt;&#xA;कारणसत्तासमानकालीनसत्तमिति यावत् ।&lt;br&gt;&#xA;उत तस्य कारणस्य नाशे सति सम्भवतीति ।&lt;br&gt;&#xA;&lt;em&gt;८,२३८&lt;/em&gt;&lt;br&gt;&#xA;आद्ये दोषमाहयौगपद्यमिति ।&lt;br&gt;&#xA;यौगपद्यं सति भवेदुत्पाद्यानामशेषतः । मनुव्_२,२.१९५अब् ।&lt;br&gt;&#xA;न्यायसुधा-&lt;br&gt;&#xA;सति कारणे ।&lt;br&gt;&#xA;कार्यं भवति चेत् तर्हीति शेषः ।&lt;br&gt;&#xA;क्षणिकं हि कारणम् ।&lt;br&gt;&#xA;कार्यं च तत्सत्तासमानकालीनसत्तं चेत्कार्यकारणयोः सहोत्पाद इत्युक्तं स्यात् ।&lt;br&gt;&#xA;क्षणे विभागाभावस्योक्तत्वात् तत्तत्कार्याणामप्ययमेव न्याय इति तत्सन्तानभाविना(प्य)मशेषकार्याणां यौगपद्यं स्यात् ।&lt;br&gt;&#xA;तच्च प्रत्यक्षादिविरुद्धमिति ।&lt;br&gt;&#xA;अत्र यद्यपि युगपद्भवतोः कार्यकारणभावानुपपत्तिरपि दूषणम् ।&lt;br&gt;&#xA;तथापि तच्छिष्यैरेव ज्ञातुं शक्यत इति,’उभयथा च दोषात्’ इति सूत्रे कथितमिति वा(चा)त्र नोक्तम् ।&lt;br&gt;&#xA;द्वितीयं निराकरोतिविनाशे चेदिति ।&lt;br&gt;&#xA;विनाशे चेन्न तत्कार्यं &amp;hellip; । मनुव्_२,२.१९५च् ।&lt;br&gt;&#xA;न्यायसुधा-&lt;br&gt;&#xA;कारणस्य कार्यं भवेत्तर्हीति शेषः ।&lt;br&gt;&#xA;तत्तस्य कार्यं न भवतीत्यापन्नम् ।&lt;br&gt;&#xA;अन्यथा सर्वस्य सर्वं कार्यं स्यात् ।&lt;br&gt;&#xA;न ह्यानन्तर्यमात्रेण कार्यकारणभावः ।&lt;br&gt;&#xA;तथात्वे विनाशकार्यत्वप्रसङ्गात् ।&lt;br&gt;&#xA;आनन्तर्यस्यान्यापेक्षयापि सत्त्वात् ।&lt;br&gt;&#xA;सादेश्यादेरपाकृतत्वात् ।&lt;br&gt;&#xA;एवमन्यस्यापि कार्यं न भवतीति न कार्यं स्यादकारणं वा ।&lt;br&gt;&#xA;उभयथापि पूर्वस्यार्थक्रियाविरहादसत्त्वप्राप्तिरिति ।&lt;br&gt;&#xA;सूत्रकृता सौगताभ्युपगतं पक्षं प्रधानीकृत्य दूषणमुक्तम् ।&lt;br&gt;&#xA;भाष्यकृता त्वभावस्य भावसापेक्षत्वात्तेन क्रमेणातो ऽर्थविरोधाभावः ।&lt;br&gt;&#xA;&lt;em&gt;८,२४१&lt;/em&gt;&lt;br&gt;&#xA;नन्वस्ति तावत्प्रतिक्षणं कार्योत्पत्तिः ।&lt;br&gt;&#xA;नच कार्यं कारणेन विनोत्पत्तुमलम् ।&lt;br&gt;&#xA;तथा सति नित्यं सत्त्वमसत्त्वं वे(चे)त्यापत्तेः ।&lt;br&gt;&#xA;अतः कार्योत्पत्तिरेवान्यतरपक्षदोषमाभासयिष्यति ।&lt;br&gt;&#xA;पक्षान्तरं वा ग्राहयिष्यतीत्यत आहकार्योत्पत्तौ चेति ।&lt;br&gt;&#xA;&amp;hellip; कार्योत्पत्तौ च का प्रमा । मनुव्_२,२.१९५द् ।&lt;br&gt;&#xA;न्यायसुधा-&lt;br&gt;&#xA;स्यादेतद्यदि प्रतिक्षणं कार्योत्पत्तिः प्रमाणवती स्यात् ।&lt;br&gt;&#xA;न चैतदस्ति ।&lt;br&gt;&#xA;नच स्वाङ्गीकारमात्रेणार्थान्तराक्षेपसामर्थ्यमतिप्रसङ्गादिति ।&lt;br&gt;&#xA;नन्वस्ति, यत्सत्तत्क्षणिकं यथा देहादि, सच्च विवादपदमिति प्रतिक्षणं कार्योत्पत्तौ प्रमाणमिति चेन्न ।&lt;br&gt;&#xA;अस्यैव निराक्रियमाणत्वात् ।&lt;br&gt;&#xA;देहादीनाम(देह)पि क्षणिकत्वाभावेन दृष्टान्तस्य साध्यविकलत्वाच्च ।&lt;br&gt;&#xA;ननु देहादेः पूर्वोत्तरक्षणयोः परिमाणभेदेन भेदसिद्धौ क्षणिकत्वसिद्धिरित्युक्तमित्यस्य आहअभेदे ऽपीति ।&lt;br&gt;&#xA;अभेदेन विशेषेण देहदीपफलादिषु ।&lt;br&gt;&#xA;विशेषदर्शनं युक्तमस्माकम् &amp;hellip; । मनुव्_२,२.१९६अद् ।&lt;br&gt;&#xA;&lt;em&gt;८,२४१फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;पूर्वोत्तरक्षणयोरिति शेषः ।&lt;br&gt;&#xA;विशेषेण आरम्भवादद्वैलक्षण्येन ।&lt;br&gt;&#xA;आदिपदेनाङ्कुरादि ।&lt;br&gt;&#xA;विशेषदर्शनं परिमाणभेददर्शनम् ।&lt;br&gt;&#xA;अस्माकं परिणामवादिनां मते ।&lt;br&gt;&#xA;अयमथर्ः ।&lt;br&gt;&#xA;आरम्भवादिनो हि परिमाणं यावद्द्रव्यभाव्यभ्युपयन्ति ।&lt;br&gt;&#xA;अवयवसङ्खयातिशयानतिशयायत्तत्वात्परिमाणभेदस्य ।&lt;br&gt;&#xA;अवयवापचये द्रव्यविनाशस्यावयवोपचये च तदुत्पादस्यावर्जनीयत्वात् ।&lt;br&gt;&#xA;अतस्तेषां परिमाणभेदो द्रव्यं भिन्द्यादेव ।&lt;br&gt;&#xA;अस्माकं त्ववस्थितमेव द्रव्यमवयवोपचयापचयाभ्यां त(त्त)त्परिमाणकतया विक्रियत इति दर्शनम् ।&lt;br&gt;&#xA;तत्र परिमाणभेदो न भेदमाक्षिपतीति ।&lt;br&gt;&#xA;&lt;em&gt;८,२४२&lt;/em&gt;&lt;br&gt;&#xA;किञ्च फलादीनां पूर्वोत्तरक्षणयोर्भेदः साध्यते, उताभेदाभावः ।&lt;br&gt;&#xA;आद्ये सिद्धसाधनम् ।&lt;br&gt;&#xA;भेदस्यास्माभिरप्यङ्गीकृतत्वात् ।&lt;br&gt;&#xA;तावता क्षणभङ्गासिद्धेः ।&lt;br&gt;&#xA;द्वितीये दोषमाहअनुभूतित इति ।&lt;br&gt;&#xA;&amp;hellip; अनुभूतितः । मनुव्_२,२.१९६द् ।&lt;br&gt;&#xA;विशेषदर्शनं मानं यदि न स्थैर्यदृक् कुतः । मनुव्_२,२.१९७अब् ।&lt;br&gt;&#xA;न्यायसुधा-&lt;br&gt;&#xA;तदिदं फलमिति प्रत्यभिज्ञया पूर्वोत्तरक्षणयोरभेदसिद्धेर्बाधितविषयमनुमानमिति शेषः ।&lt;br&gt;&#xA;भ्रान्ता प्रत्यभिज्ञा नाभेदं साधयितुमलमिति चेत् ।&lt;br&gt;&#xA;तर्हि भ्रान्तं परिमाणभेददर्शनं न भेदसाधनायालमिति ब्रूमः ।&lt;br&gt;&#xA;परिमाणभेददर्शनं बाधकाभावात्प्रमाणमेवेति चेत्तत्राहविशेषेति ।&lt;br&gt;&#xA;&lt;em&gt;८,२४३&lt;/em&gt;&lt;br&gt;&#xA;तर्हि स्थैर्यदृक्कुतो न मानम् ।&lt;br&gt;&#xA;तस्या अपि बाधकरहितत्वात् ।&lt;br&gt;&#xA;विशेषदर्शनं बाधकमिति चेत् ।&lt;br&gt;&#xA;तर्हि स्थैर्यदर्शनं कुतो न बाधकम् ।&lt;br&gt;&#xA;अतो ऽनुपलभ्यमानविशेषयो(रनयोर्)बाध्यबाधकभावायोगादन्योन्यप्रतिपक्षताननुभवाच्चान्यतरपक्षपातं परित्यज्य भेदाभेदविषयतयैव&lt;br&gt;&#xA;व्यवस्थापनं युक्तम् ।&lt;br&gt;&#xA;अन्यथा दृष्टान्ते साध्यसन्देहेनापि परानुमानं दुष्यं स्यादिति ।&lt;br&gt;&#xA;एवं तर्काङ्गान्तरवैकल्यं स्वयमूहनीयम् ।&lt;br&gt;&#xA;&lt;em&gt;८,२४४&lt;/em&gt;&lt;br&gt;&#xA;नन्वेतानि सूत्राणि कुतो व्युत्क्रमेण(मतो)व्याख्यातानि ।&lt;br&gt;&#xA;उच्यते ।&lt;br&gt;&#xA;उपोद्घातप्रक्रियया सूत्रकारेणैवादौ बाधकानि निराकृत्यान्ते निष्कण्टका प्रत्यभिज्ञोपन्यस्ता ।&lt;br&gt;&#xA;भाष्यकारेण तु सुबोधत्वाय शिष्याकाङ्क्षाक्रमेणादौ प्रत्यभिज्ञामभिधायानन्तरं तद्बाधकानि परिहृतानीति ।&lt;br&gt;&#xA;&lt;em&gt;८,२४५&lt;/em&gt;&lt;br&gt;&#xA;दुःखाभावं सुखं चाहुरिति यदनूदितं तन्निराकरोतिदिगिति ।&lt;br&gt;&#xA;दिक्सुखे च खदृष्टान्ताद् भावौ सच्चेत् क्वचिद् भवेद् । मनुव्_२,२.१९७च्द् ।&lt;br&gt;&#xA;न्यायसुधा-&lt;br&gt;&#xA;स्वदृष्टान्तादित्याकाशस्य भावत्वे यो न्यायो ऽभिहितस्तस्मादिति हेत्वतिदेशः ।&lt;br&gt;&#xA;धर्मिप्रतियोगिनिरपेक्षमेव विधिरूपेण प्रतीयमानत्वादित्यर्थः ।&lt;br&gt;&#xA;सद्भावः क्वचिद्भवेच्चेत्तद्दृष्टान्तेनेति शेषः ।&lt;br&gt;&#xA;अनेनान्यथा रूपादिनामपि भावत्वं न स्यादविशेषादिति बाधकं सूचयति ।&lt;br&gt;&#xA;यद्यपि दिशो नाकाशाद्भिद्यन्ते ।&lt;br&gt;&#xA;तथाप्याकाशस्य भागसद्भावं ज्ञापयितुं तासां ग्रहणम् ।&lt;br&gt;&#xA;एकवचनं तु जात्यभिप्रायम् ।&lt;br&gt;&#xA;एतेनाकाशे चाविशेषादिति सूत्रं प्रकारान्तरेण व्याख्यातं भवति ।&lt;br&gt;&#xA;आकाशादीनां भावत्वसमर्थनेन पञ्चस्कन्धात्मकं विश्वमिति निरस्तम् ।&lt;br&gt;&#xA;आत्मनो ज्ञानात्मकत्वं तु नास्माकं अनिष्यम्(विरुद्धम्) ।&lt;br&gt;&#xA;क्षणभङ्गिताया निरस्तत्वात् ।&lt;br&gt;&#xA;ज्ञानस्यापि ग्राहकतायाः परेणाभ्युपगतत्वात् ।&lt;br&gt;&#xA;मोक्षस्तु चतुर्थे परीक्षिष्यते ।&lt;br&gt;&#xA;&lt;em&gt;८,२४७&lt;/em&gt;&lt;br&gt;&#xA;स्यादेतत् ।&lt;br&gt;&#xA;वैभाषिकसौत्रान्तिकयोर्यः साधारणः स्वमतविरुद्धः सिद्धान्तः स एव निराकृतः ।&lt;br&gt;&#xA;यस्तु सौत्रान्तिकस्य सिद्धान्तविशेषः’प्रमाणं तावद्विविधम् ।&lt;br&gt;&#xA;प्रमेयद्वैविध्यात् ।&lt;br&gt;&#xA;तत्र ज्ञानातिरिक्तः सर्वे ऽपि रूपादिप्रपञ्चो ऽनुमेय एव न तु प्रत्यक्षः ।&lt;br&gt;&#xA;ज्ञानं (तु) नीलाद्याकारं प्रत्यक्षवेद्यम्’ इति ।&lt;br&gt;&#xA;स कस्मान्न निराकृत इत्यत आहविश्वमिति ।&lt;br&gt;&#xA;विश्वं प्रत्यक्षगं त्यक्तवा तयोर्यो ऽनुमितं वदेत् ।&lt;br&gt;&#xA;मायावादिवदेवासावुपेक्ष्यो भूतिमिच्छता । मनुव्_२,२.१९८ ।&lt;br&gt;&#xA;न्यायसुधा-&lt;br&gt;&#xA;तयोः वैभाषिकसौत्रान्तिकयोर्मध्ये यः सौत्रान्तिको विश्वं रूपादिकं प्रत्यक्षगं त्यक्त्वा रूपादेर्विश्वस्य प्रत्यक्षवेद्यतां&lt;br&gt;&#xA;वैभाषिकादिभिरभ्युपगतामनभ्युपगम्येति यावत् ।&lt;br&gt;&#xA;अनुमितं वदेत् रूपादेर्विश्वस्यानुमानवेद्यतामङ्गीकुर्यात् ।&lt;br&gt;&#xA;मायावादिना तुल्यं वर्तत इति मायावादिवत् ।&lt;br&gt;&#xA;एतदुक्तं भवति ।&lt;br&gt;&#xA;यथा सर्वान्दुःसमयानपाकुर्वता(ऽपि) सूत्रकृता न मायावादो ऽत्र पादे निराकृतः ।&lt;br&gt;&#xA;तस्यात्यन्तनिर्दलस्योपेक्षैव कार्या ।&lt;br&gt;&#xA;न त्वीषत्सदलैः साङ्खयादिसमयैः सह निरास इति ज्ञापनार्थम् ।&lt;br&gt;&#xA;तथा बाह्यानुमेयतावादो ऽपीति ।&lt;br&gt;&#xA;ननु मायावादः सूत्रोत्पत्त्युत्तरकालभावी ।&lt;br&gt;&#xA;तस्य कथं निरासप्रसक्तिः ।&lt;br&gt;&#xA;मैवम् ।&lt;br&gt;&#xA;‘अनादिकालतो वृत्ताः’ इत्यक्तत्वात् ।&lt;br&gt;&#xA;अन्यथा साङ्खयादिनिरासस्याप्यप्रसक्तेरिति ।&lt;br&gt;&#xA;व्यास३&lt;br&gt;&#xA;&lt;em&gt;८,२४९&lt;/em&gt;&lt;br&gt;&#xA;नन्वप्रतिषिद्धमनुमानं भवतीति न्यायेन नीलादेर्विश्वस्याप्रत्यक्षत्वं सूत्रकारस्याभिमतमेवेति कुतो न कल्प्यते ।&lt;br&gt;&#xA;(नैवं) नचैवं शक्यम् ।&lt;br&gt;&#xA;प्रमाणाविरुद्धः प्रमाणानुसारी च सूत्रकारस्याभिप्रायः कल्पनीयः ।&lt;br&gt;&#xA;नचायमर्थस्तथेत्याशवानाहसर्वेति ।&lt;br&gt;&#xA;सर्वप्रमाणसिद्धं यद् बुद्धेर्भेदेन सर्वदा ।&lt;br&gt;&#xA;कथं नु तस्य बुद्धित्वं &amp;hellip; । मनुव्_२,२.१९९अच् ।&lt;br&gt;&#xA;न्यायसुधा-&lt;br&gt;&#xA;अयमत्रोत्तरक्रमः ।&lt;br&gt;&#xA;नीलादेरर्थस्याप्रत्यक्षत्वं न वक्तुं शक्यते ।&lt;br&gt;&#xA;नीलादिप्रतीतेरपरोक्षतायाः साक्षिसिद्धत्वात् ।&lt;br&gt;&#xA;इन्द्रियव्यापारभावभावित्वेनानुमानसिद्धत्वाच्च ।&lt;br&gt;&#xA;अथ मतम् ।&lt;br&gt;&#xA;येनार्थेन यज्ज्ञानं जायते तत् तदाकारं भवति ।&lt;br&gt;&#xA;तच्च ज्ञानं स्वप्रकाशतया स्वगतं नीलाद्याकारमपि साक्षात्कुरुते ।&lt;br&gt;&#xA;अतो ऽपरोक्षतयोपलभ्यमानस्य नीलाद्याकारनिकरस्य बुद्धिगतत्वान्न कश्चिद्दोष इति ।&lt;br&gt;&#xA;अत्रेदमुपतिष्ठते ।&lt;br&gt;&#xA;यदपरोक्षतयावभासमानं नीलाद्याकारचक्रं बुद्धेर्भेदेन सर्वदा सर्वप्रमाणसिद्धम् ।&lt;br&gt;&#xA;तस्य कथं नु बुद्धित्वमङ्गीक्रियते ।&lt;br&gt;&#xA;बहिर्मुखतयेदन्तेन ह्ययं नीलाद्याकारो ऽपरोक्षमवभासते ।&lt;br&gt;&#xA;न जात्वन्तर्मुखतयाहं नीलमिति ।&lt;br&gt;&#xA;तथा नीलापरोक्षज्ञानसमनन्तरं नीलार्थी नियमेन बहिः प्रवर्तते ।&lt;br&gt;&#xA;तेनानुमीयते ऽनेन बहिरर्थ एव साक्षात्कृत इति ।&lt;br&gt;&#xA;न ह्यन्यत्र ज्ञानमन्यत्र प्रवृत्तिरिति युज्यते ।&lt;br&gt;&#xA;अतिप्रसङ्गात् ।&lt;br&gt;&#xA;मध्ये ऽनुमानं तु निरसिष्यते ।&lt;br&gt;&#xA;एवमाप्तो ऽपि किमपरोक्षतया पश्यसीति पृष्टो ऽङ्गुलिं प्रसार्येदमिति बाह्यमेव ब्रवीत्यतस्त्रिभिरपि प्रमाणैरपरोक्षतयावभासमानस्य&lt;br&gt;&#xA;नीलाद्याकारस्य बुद्धितो भेद एवावसीयते ।&lt;br&gt;&#xA;न चेदं सर्वं भ्रान्तम् ।&lt;br&gt;&#xA;कदाप्यन्यथाप्रतीत्यभावात् ।&lt;br&gt;&#xA;विनैव बाधकेन भ्रान्तित्वाभ्युपगमे ऽतिप्रसङ्गात् ।&lt;br&gt;&#xA;अतो ऽपरोक्षतयावभासमानो नीलाद्याकारो बाह्य एव, नतु बुद्धिगत इति ।&lt;br&gt;&#xA;&lt;em&gt;८,२५१&lt;/em&gt;&lt;br&gt;&#xA;किञ्च बाह्यार्थस्याप्रत्यक्षत्वे तदसिद्धिरेव स्यात् ।&lt;br&gt;&#xA;प्रमाणाभावात् ।&lt;br&gt;&#xA;तथाच बाह्यार्थाभ्युपगमो रिक्तः स्यादित्याहविश्वमिति ।&lt;br&gt;&#xA;&amp;hellip; विश्वमन्यच्च किम्प्रमम् । मनुव्_२,२.१९९द् ।&lt;br&gt;&#xA;न्यायसुधा-&lt;br&gt;&#xA;अन्यत् ज्ञानमिति शेषः ।&lt;br&gt;&#xA;का प्रमा यस्य तत् किम्प्रमम् ।&lt;br&gt;&#xA;अनुमेयो बाह्याकार इति चेत्(न) ।&lt;br&gt;&#xA;सर्वथासिद्धस्य पक्षीकरणायोगात् ।&lt;br&gt;&#xA;लिङ्गाभावाद्वयाप्त्यसिद्धेश्च ।&lt;br&gt;&#xA;स्यादेतत् ।&lt;br&gt;&#xA;बुद्धिगतस्तावदाकारो ऽपरोक्षमवभासते ।&lt;br&gt;&#xA;स कादाचित्कत्वात्किमपि कारणमेपक्षमाणो बाह्यं नीलाद्यनुमापयिष्यतीति ।&lt;br&gt;&#xA;मैवम् ।&lt;br&gt;&#xA;बाह्यतयैव नीलाद्याकारस्य स्फुरणात् ।&lt;br&gt;&#xA;कुत्र चेदमुलब्धम्, यत्कादाचित्कं तत्कारणवदिति ।&lt;br&gt;&#xA;ज्ञान एवेति चेत्(न) ।&lt;br&gt;&#xA;बाह्याप्रत्यक्षत्ववादे तत्रापि कारणत्वानवधारणात् ।&lt;br&gt;&#xA;ज्ञानं पूर्वज्ञानकारणकमुपलब्धमिति चेत् ।&lt;br&gt;&#xA;तर्ह्याकारो ऽपि पूर्वाकारजन्यः कल्प्यताम् ।&lt;br&gt;&#xA;किं बाह्यार्थव्यसनेन ।&lt;br&gt;&#xA;नीलज्ञानानं(नोत्पादान)न्तरं पीतज्ञानोत्पाददर्शनान्नेति चेत्(न) ।&lt;br&gt;&#xA;सदृशजन्यत्वस्य परेण क्वाप्यनुप(गन्तव्य)लब्धत्वात् ।&lt;br&gt;&#xA;&lt;em&gt;८,२५३&lt;/em&gt;&lt;br&gt;&#xA;किञ्च वासनादिकमान्तरमेव सहकारीकृत्य विसदृश(मेव)मपि ज्ञानं जनयतीति कल्पनीयम् ।&lt;br&gt;&#xA;न बाह्यम् ।&lt;br&gt;&#xA;दृष्टेनैव कथञ्चिदुपपत्तावदृष्टकल्पनानुपपत्तेः ।&lt;br&gt;&#xA;अतो बाह्यो ऽ(प्यर्)थः प्रत्यक्षसिद्ध इति शङ्कानास्पदत्वादिदं मतमत्र न दूषितमित्युक्तम् ।&lt;br&gt;&#xA;यद्वा स्फुटतरानल्पदोषत्वेन शिष्यैरेव हेयतया ज्ञातुं शक्यत्वादित्याशयेनाहसर्वेति ।&lt;br&gt;&#xA;सर्वलोको बिभेत्यञ्जो यस्मादनुभवात् सदा ।&lt;br&gt;&#xA;तस्यापलापिनः किं न निष्प्रमाणकवादिनः । मनुव्_२,२.२०० ।&lt;br&gt;&#xA;न्यायसुधा-&lt;br&gt;&#xA;माध्यमिकादयो ऽपि बाह्यार्था(द्वय)नपह्नुवाना अपि ह्यनुभवाद्बिभ्यतः सांवृवसत्त्वाद्यभ्युपयन्ति ।&lt;br&gt;&#xA;ततः सर्वैरनुसरणीय एवायमनुभवः ।&lt;br&gt;&#xA;तमपि यः सौत्रान्तिको ऽपलपति, अनुभवसिद्धाया अपरोक्षस्य नीला(द्या)कारस्य बाह्यताया अपाकरणात् ।&lt;br&gt;&#xA;तथा निष्प्रमाणकं वदति, नीलाद्याकारस्य बुद्धिस्थतायां प्रमाणाभावात् ।&lt;br&gt;&#xA;तस्य(स्याप्य) अनुभवस्य अपलापिनः निष्प्रमाणकवादिनस्तस्य सौत्रान्तिकस्य किं दूषणं न भवेत् ।&lt;br&gt;&#xA;सर्वमपि भवेदिति ।&lt;br&gt;&#xA;&lt;em&gt;८,२५४&lt;/em&gt;&lt;br&gt;&#xA;‘एकत्वमनुभूतिस्थम्ऽ‘खदृष्टान्तात्ऽ‘तस्यापलापिनः’ इति परपक्षे तत्र तत्रानुभवविरोधो ऽभिहितः ।&lt;br&gt;&#xA;स कथमित्यतो ऽभिनयेन तं दर्शयतिसो ऽहमिति ।&lt;br&gt;&#xA;&lt;em&gt;८,२५५&lt;/em&gt;&lt;br&gt;&#xA;सो ऽहं तदिदमेवाहं सुखी सद् गगनं दिशः ।&lt;br&gt;&#xA;सत्या इत्याद्यनुभवाः सदा तत्प्रतिपक्षगाः । मनुव्_२,२.२०१ ।&lt;br&gt;&#xA;न्यायसुधा-&lt;br&gt;&#xA;अत्र स एवाहमित्यात्मैकत्वाग्राही प्रत्यभिज्ञानुभवो दर्शितः ।&lt;br&gt;&#xA;तदिदमित्यनात्मन ।&lt;br&gt;&#xA;अहं सुखीति सुखस्य विधित्वानुभवः ।&lt;br&gt;&#xA;सत् भावरूपं गगनं, दिशः सत्या भावरूपा इति गगनस्य (च) दिशां च भावत्वानुभवः ।&lt;br&gt;&#xA;आदिपदादिदं नीलं नाहं नीलमित्यादेः (परिग्रहः) ग्रहणम् ।&lt;br&gt;&#xA;तत्प्रतिपक्षगाः तदभ्युपगताथर्विरुद्धविषयाः ।&lt;br&gt;&#xA;वैभाषिकसौत्रान्तिक(मत)समयनिराकरणमुपसंहरतिअत इति ।&lt;br&gt;&#xA;अतो निर्मानमखिलप्रमाणप्रतिपक्षगम् ।&lt;br&gt;&#xA;दुर्मतं को नु गृह्णीयाद् विनासुरततिं क्वचित् । मनुव्_२,२.२०२ ।&lt;br&gt;&#xA;न्यायसुधा-&lt;br&gt;&#xA;अखिलप्रमाणप्रतिपक्षगं सर्वप्रमाणविरुद्धार्थविषयम् ।&lt;br&gt;&#xA;अत एव दुर्मतम् ।&lt;br&gt;&#xA;दिङ्नागप्रभृतिभिर्बहुभिर्गृहीतत्वात्कथं को नु गृह्णीयादित्याक्षेप इत्यत उक्तम्विनेति ।&lt;br&gt;&#xA;सत्पुरुषविषय एवायमाक्षेप इति भावः ।&lt;br&gt;&#xA;नचैवं निराकरणवैयर्थ्यम् ।&lt;br&gt;&#xA;उक्तार्थानुसन्धाने को नु गृह्णीयादिति व्याख्यानादिति ।&lt;br&gt;&#xA;। इति श्रीमन्न्यायसुधायां समुदायाधिकरणम् ।&lt;/p&gt;</description>
    </item>
    <item>
      <title>१८ असदधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/18_asadadhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/18_asadadhikaraNa/</guid>
      <description>&lt;p&gt;। अथ श्रीमन्न्यायसुधायां शून्यवादापाकरणम् ।&lt;br&gt;&#xA;। ओं नासतो ऽदृष्टत्वात् ओं ।&lt;br&gt;&#xA;माध्यमिकमतमत्रापाक्रियते ।&lt;br&gt;&#xA;तस्योक्तार्थविरुद्धतां दर्शयितुं तत्तावदुपन्यस्यतिअपर इति ।&lt;br&gt;&#xA;नासतो ऽदृष्टत्वात् । ब्ब्स्_२,२.२६ ।&lt;br&gt;&#xA;अपरः शून्यमखिलं मनोवाचामगोचरम् ।&lt;br&gt;&#xA;निर्विशेषं स्वयम्भातं निर्लेपमजरामरम् । मनुव्_२,२.२०३ ।&lt;br&gt;&#xA;अशेषदोषरहितमनन्तं देशकालतः ।&lt;br&gt;&#xA;वस्तुतश्च &amp;hellip; । मनुव्_२,२.२०४अच् ।&lt;br&gt;&#xA;न्यायसुधा-&lt;br&gt;&#xA;अपरो माध्यमिकः, ‘इति ब्रूमः’ इति वक्ष्यमाणेन सम्बन्धः ।&lt;br&gt;&#xA;शून्यमेव तत्त्वं न ततो ऽन्यदस्तीति शेषः ।&lt;br&gt;&#xA;ननु पञ्चस्कन्धास्ततो ऽतिरिक्ताः सन्तीत्यत उक्तम्अखिलमिति ।&lt;br&gt;&#xA;पञ्चस्कन्धात्मकमखिलं जगच्छून्यमेव, न ततो ऽन्यदित्यथर्ः ।&lt;br&gt;&#xA;तच्छून्यं कुतः सिद्धमित्यत उक्तम्स्वयम्भातमिति ।&lt;br&gt;&#xA;स्वयम्भातत्वं च न स्वकर्मकप्रकाशत्वम् ।&lt;br&gt;&#xA;किन्त्वपराप्रकाश्य(श)त्वमेवेत्याशयेनोक्तम्मन इति ।&lt;br&gt;&#xA;प्रमाणमात्रोपलक्षणमेतत् ।&lt;br&gt;&#xA;कुतः प्रमाणाविषयत्वं शून्यस्य, निर्धर्मकत्वात् ।&lt;br&gt;&#xA;सधर्मक एव प्रमाणप्रवृत्तिरित्युक्तम्निर्विशेषमिति ।&lt;br&gt;&#xA;निखिलजगदात्मकं चेच्छून्यम्, तर्हि तद्धर्मा लेपजरामरणदुःखपरिच्छेदादयस्तस्यैव स्युरिति कथं निर्विशेषत्वादिकमित्यत आहनिर्लेपमिति ।&lt;br&gt;&#xA;लेपो धर्माधर्मसम्बन्धः ।&lt;br&gt;&#xA;दोषा दुःखादयः ।&lt;br&gt;&#xA;वस्तुतश्चानन्तं वस्त्वन्तरप्रतियोगिकान्योन्याभावरहितम् ।&lt;br&gt;&#xA;यद्वा शुद्धं सर्वगतं नित्यं सर्वात्मकं शून्यमभिलप्यते ।&lt;br&gt;&#xA;तत्कथं निर्विशेष(मु)मित्युच्यत इत्यत एतदुक्तम् ।&lt;br&gt;&#xA;लेपादिदोषाभावमात्रेण शुद्धमुच्यते ।&lt;br&gt;&#xA;देशादिपरिच्छेदाभावमादाय सर्वगतत्वादिवादो, नतु कमपि धर्ममाश्रित्येति ।&lt;br&gt;&#xA;&lt;em&gt;८,२६०&lt;/em&gt;&lt;br&gt;&#xA;उपायोपेयभावावस्थितपदार्थख्यापनं शास्त्रधर्मः ।&lt;br&gt;&#xA;अतस्तत्त्वविषयां विप्रतिपत्तिं दर्शयित्वा विप्रतिपन्ने उपायोपेये दर्शयतितदस्मीति ।&lt;br&gt;&#xA;&amp;hellip; तदस्मीति नित्योपासापरोक्षितम् ।&lt;br&gt;&#xA;रागादिदोषरहितं तद्भावं योगिनं नयेत् । मनुव्_२,२.२०४च्फ़् ।&lt;br&gt;&#xA;न्यायसुधा-&lt;br&gt;&#xA;तच्छून्यमहमस्मीति नित्योपासयापरोक्षीकृतम् ।&lt;br&gt;&#xA;तच्छून्यं रागादिदोषरहितं योगिनं तद्भावं शून्यत्वलक्षणं मोक्षं नयेदिति सम्बन्धः ।&lt;br&gt;&#xA;यथोक्तम् ।&lt;br&gt;&#xA;‘प्रदीपस्येव निर्वाणं विमोक्षस्तस्य तायिनः(तापिनः) (भाविनः)’ इति ।&lt;br&gt;&#xA;&lt;em&gt;८,२६१&lt;/em&gt;&lt;br&gt;&#xA;यदि शून्यमुक्तरूपं कथं तर्ह्यखिलं शून्य(मित्युक्त)मित्यत आहतस्यैवेति ।&lt;br&gt;&#xA;तस्यैवानादिसंवृत्त्या नानाभेदात्मकं जगत् ।&lt;br&gt;&#xA;सदिवाभाति &amp;hellip; । मनुव्_२,२.२०५अच् ।&lt;br&gt;&#xA;&lt;em&gt;८,२६१फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;शून्यस्यैव ।&lt;br&gt;&#xA;संव्रियते ऽनयेति संवृतिरविद्या ।&lt;br&gt;&#xA;संवृतेः सत्यत्वे ऽद्वैतहानिरारोपितत्वे तु संवृत्यन्तरापेक्षेत्यतो ऽनादीत्युक्तम् ।&lt;br&gt;&#xA;नानाभेदात्मकं पञ्चस्कन्धात्मकम् ।&lt;br&gt;&#xA;शून्याविद्याकल्पितत्वादखिलं शून्यमित्युच्यते ।&lt;br&gt;&#xA;न पुनस्तदेव तदिति ।&lt;br&gt;&#xA;तत्किमसदेवेदम् ।&lt;br&gt;&#xA;तथात्वे वा कथं सदिति प्रतिभासः ।&lt;br&gt;&#xA;सत्त्वारोपात् ।&lt;br&gt;&#xA;&lt;em&gt;८,२६३&lt;/em&gt;&lt;br&gt;&#xA;पक्षान्तरमाहसत्यत्वमिति ।&lt;br&gt;&#xA;&amp;hellip; सत्यत्वं सांवृतं तस्य चेष्यते । मनुव्_२,२.२०५च्द् ।&lt;br&gt;&#xA;न्यायसुधा-&lt;br&gt;&#xA;तस्य आरोपितस्य अपि जगतः, सांवृतं सत्यत्वमिष्यते ऽतो न सत्प्रत्ययविरोधः ।&lt;br&gt;&#xA;अस्ति चेत् जगतः सत्त्वं कथं तर्ह्यसत् ।&lt;br&gt;&#xA;येन सदिवाभातीत्युक्तमित्यत आहपारमार्थिकेति ।&lt;br&gt;&#xA;पारमार्थिकसत्त्वं तु शून्यादन्यस्य न क्वचित् । मनुव्_२,२.२०६अब् ।&lt;br&gt;&#xA;न्यायसुधा-&lt;br&gt;&#xA;सर्वथाबाध्यत्वं पारमाथिर्क(स)त्त्वं तदभावादसदिदं जगदुद्गीयत इति ।&lt;br&gt;&#xA;पारमार्थिकसत्त्वाभावे कथं जगत्यर्थक्रियादिव्यवहार इत्यत आहसांवृतेनैवेति ।&lt;br&gt;&#xA;सांवृतेनैव सत्येन व्यवहारो ऽखिलो भवेत् । मनुव्_२,२.२०६च्द् ।&lt;br&gt;&#xA;न्यायसुधा-&lt;br&gt;&#xA;अखिलो हानोपादानोपेक्षाभिज्ञाभिवादनार्थक्रियालक्षणः ।&lt;br&gt;&#xA;व्यवहारस्याप्यसत्त्वात् ।&lt;br&gt;&#xA;स्वप्न इवेति शेषः ।&lt;br&gt;&#xA;पारमार्थिकसत्त्वमेव व्यवहारविरोधि ।&lt;br&gt;&#xA;तस्य सर्वक्रियारहितत्वात् ।&lt;br&gt;&#xA;नतु तदभाव इति भावेनोक्तम्सांवृतेनैव सत्त्वेनेति ।&lt;br&gt;&#xA;&lt;em&gt;८,२६५&lt;/em&gt;&lt;br&gt;&#xA;सृष्टिप्रलयविष(यं)ये विगानं दर्शयतिशून्यादिति ।&lt;br&gt;&#xA;शून्यात् संवृतियोगेन विश्वमेतत् प्रवर्तते ।&lt;br&gt;&#xA;सृष्टिकाले पुनश्चान्ते स्तिमितं शून्यतां व्रजेत् ।&lt;br&gt;&#xA;इति ब्रूते &amp;hellip; । मनुव्_२,२.२०७अए ।&lt;br&gt;&#xA;&lt;em&gt;८,२६६&lt;/em&gt;&lt;br&gt;&#xA;न्यायसुधा-&lt;br&gt;&#xA;सृष्टिकाले प्रवर्तत जायते ।&lt;br&gt;&#xA;शून्यस्य निष्क्रियत्वात्कथं विश्वकर्तृत्वमित्यत उक्तम्संवृतियोगेनेति ।&lt;br&gt;&#xA;अन्ते प्रलयकाले ।&lt;br&gt;&#xA;स्तिमितं निष्क्रियम् ।&lt;br&gt;&#xA;अनेन क्रियाविभागादिन्यायेन या विश्वस्य सत्यत्ववादिनां प्रलयप्रक्रिया सा निराक्रियते ।&lt;br&gt;&#xA;स्वाप्नगजादिरिवेति शेषः ।&lt;br&gt;&#xA;एवमुपन्यस्तमतनिरासाथर्त्वेनाधिकरणमवतारयतितमुद्दिश्येति ।&lt;br&gt;&#xA;&amp;hellip; तमुद्दिश्य जगाद जगतां गुरुः । मनुव्_२,२.२०७एफ़् ।&lt;br&gt;&#xA;न्यायसुधा-&lt;br&gt;&#xA;यत्तावदुक्तं शून्यादेवेदं जगदुत्पद्यत इति तद्यथाश्रुतमपाकर्तुं सूत्रम् ओं नासतो ऽदृष्टत्वात् ओं इति ।&lt;br&gt;&#xA;तद्वयाचष्टेनासत इति ।&lt;br&gt;&#xA;&lt;em&gt;८,२६७&lt;/em&gt;&lt;br&gt;&#xA;नासतो ऽदृष्टत्वात् । ब्ब्स्_२,२.२६ । [सेचोन्द् तिमे!]&lt;br&gt;&#xA;नासतो जगतो भावो &amp;hellip; । मनुव्_२,२.२०८अ ।&lt;br&gt;&#xA;न्यायसुधा-&lt;br&gt;&#xA;असतः सर्वविशेषनिर्मुक्तत्वेन गगनकुसुमसमानाच्छून्याज्जगतो भावो जन्म नोपपद्यते ।&lt;br&gt;&#xA;कुत इत्यत आहन हीति ।&lt;br&gt;&#xA;&amp;hellip; नहि दृष्टासतो जनिः ।&lt;br&gt;&#xA;सतः क्वचित् &amp;hellip; । मनुव्_२,२.२०८ब्च् ।&lt;br&gt;&#xA;न्यायसुधा-&lt;br&gt;&#xA;सतो भवतः कार्यस्येति यावत् ।&lt;br&gt;&#xA;क्वचित् ।&lt;br&gt;&#xA;असतो जनिर्न दृष्टा यतः ।&lt;br&gt;&#xA;अत्र सर्वत्र शून्यस्यासत्त्वमापाद्य&lt;br&gt;&#xA;दूषणाभिधानमिति ज्ञातव्यम् ।&lt;br&gt;&#xA;&lt;em&gt;८,२६८&lt;/em&gt;&lt;br&gt;&#xA;स्यादेतत् ।&lt;br&gt;&#xA;प्रमाणाभावः प्रमेयाभावं साधयति ।&lt;br&gt;&#xA;न पुनः प्रमाणविशेषाभावः ।&lt;br&gt;&#xA;मा हि भूदस्मदादिप्रत्यक्षव्यावृत्त्या धर्माद्यभावसिद्धिः ।&lt;br&gt;&#xA;तदत्रापि प्रमाणाभावादिति हेतुर्वक्तव्यः ।&lt;br&gt;&#xA;‘अदृष्टत्वादिति’ प्रत्यक्षाभावकथनं तु कथम् ।&lt;br&gt;&#xA;अनैकान्तिकत्वादित्यत आहप्रमाणं चेति ।&lt;br&gt;&#xA;&amp;hellip; प्रमाणं च दृष्टिरेवाखिलाद् वरम् । मनुव्_२,२.२०८च्द् ।&lt;br&gt;&#xA;न्यायसुधा-&lt;br&gt;&#xA;दृष्टिः प्रत्यक्षमेव अखिलात् अनुमानादगमाच्च वरं प्रमाणम् ।&lt;br&gt;&#xA;अयमभिसन्धिः ।&lt;br&gt;&#xA;नासतो जगतो भाव इति प्रतिज्ञाय कुत इत्याकाङ्क्षायां तत्र प्रमाणाभावादिति हेतुं मनसि निधाय कतं तत्र प्रमाणाभाव इति&lt;br&gt;&#xA;जिज्ञासायामनुमानागमयोः प्रत्यक्षमूलत्वेन ततः प्रत्यक्षमेव वरं प्रमाणमिति, आदावदृष्टत्वादिति तदभावो ऽयं दर्शितो नतु प्रधानप्रतिज्ञायां&lt;br&gt;&#xA;हेतुत्वेन, येनोक्तदोषः स्यादिति ।&lt;br&gt;&#xA;तर्ह्यनुमानाद्यभावो (ऽपि) वक्तव्य इत्यत आहप्रमाणं चेति ।&lt;br&gt;&#xA;अयमाशयः ।&lt;br&gt;&#xA;वेदादेः शून्यवादिना प्रामाण्यं नाङ्गीक्रियते ।&lt;br&gt;&#xA;तदीयागमस्य त्वस्माभिरित्यतो नास्त्यत्रागमः सम्प्रतिपन्न इति शिष्यैरेव शक्यते ज्ञातुम् ।&lt;br&gt;&#xA;प्रत्यक्षाभावेनानुमानस्याप्यभावः सिद्ध एव ।&lt;br&gt;&#xA;प्रत्यक्षस्यानुमानोपजीव्यत्वात् ।&lt;br&gt;&#xA;प्रत्यक्षेण क्वचिदुपलब्धमेव ह्यनुमानेन (क्वचित्सा)साधनीयम् ।&lt;br&gt;&#xA;अतो ऽनुमाना(द्य)भावस्यानुक्तावपि लाभाददृष्टत्वादित्येवोक्तं सूत्रकृतेति ।&lt;br&gt;&#xA;अत एव प्रागुक्तङ्क्वचिदिति ।&lt;br&gt;&#xA;&lt;em&gt;८,२७०&lt;/em&gt;&lt;br&gt;&#xA;मा भूच्छून्याज्जगदुत्पत्तौ प्रत्यक्षं प्रमाणम् ।&lt;br&gt;&#xA;मा च भूदागमः ।&lt;br&gt;&#xA;तथाप्यनुमानं भविष्यति ।&lt;br&gt;&#xA;असतः सदुत्पत्तौ प्रत्यक्षाभावेन दृष्टानुमानानुपपत्तावपि सामान्यतो दृष्टस्योपपत्तेः ।&lt;br&gt;&#xA;कारणस्य हि सत्त्वे निषिद्धे ऽसत एव जन्म सेत्स्यतीत्याशङ्कयानुमानानां तर्कप्रतिघातं वक्तुं सूत्रम्ओं उदासीनानामपि चैवं सिद्धिः ओं इति ।&lt;br&gt;&#xA;तद्वयाचष्टेयद्येवमिति ।&lt;br&gt;&#xA;उदासीनानाम् अपि चैवं सिद्धिः । ब्ब्स्_२,२.२७ ।&lt;br&gt;&#xA;यद्येवं सप्तमरसान्मधुरादिव पीनता ।&lt;br&gt;&#xA;भवेज्जनस्य मार्जारृङ्गं गोरिव घातकम् । मनुव्_२,२.२०९ ।&lt;br&gt;&#xA;न्यायसुधा-&lt;br&gt;&#xA;यद्यसत एव यत्किञ्चित्कार्यं जायेत तदा मधुरादिव सप्तमरसाञ्जनस्य पीनता स्यात् ।&lt;br&gt;&#xA;गोः शृङ्गमिव मार्जारृङ्गमपि जनस्य घातकं भवेदविशेषादित्यनेन एवं सत्युदासीनानां हेयो(पादेयो)पेक्षणीयबुद्धयविषयाणां&lt;br&gt;&#xA;सप्तमरसादीनामपि सकाशात् पीनत्वादिकार्यस्य सिद्धिः प्रसज्येतेति सूत्रं व्याख्यातं भवति ।&lt;br&gt;&#xA;&lt;em&gt;८,२७३&lt;/em&gt;&lt;br&gt;&#xA;प्रकारान्तरेण व्याख्यातिकार्यार्थीति ।&lt;br&gt;&#xA;कार्यार्थी कारणं सच्च नोपादद्यात् कथञ्चन । मनुव्_२,२.२१०अब् ।&lt;br&gt;&#xA;न्यायसुधा-&lt;br&gt;&#xA;यद्यसत एव कार्यमुत्पद्यते तदा पटादिकार्यार्थी कुविन्दादिः सत् तन्त्वादिकारणं सर्वथा नोपाददीत ।&lt;br&gt;&#xA;असत एव पटाद्युत्पत्तेः ।&lt;br&gt;&#xA;अतिप्रसङ्गान्तरमाहनेति ।&lt;br&gt;&#xA;न प्रवर्तेत चेष्याय शून्यादेवेष्यसम्भवात् । मनुव्_२,२.२१०च्द् ।&lt;br&gt;&#xA;न्यायसुधा-&lt;br&gt;&#xA;न केवलमसतः कार्योत्पत्तौ सत्कारणोपादानानुपपत्तिः ।&lt;br&gt;&#xA;किन्त्विष्याय पटाद्युत्पादाय न प्रवर्तेत ।&lt;br&gt;&#xA;न प्रयतेत च ।&lt;br&gt;&#xA;कुतः ।&lt;br&gt;&#xA;शून्यादेवेष्यसम्भवात् ।&lt;br&gt;&#xA;एतेन तन्त्वाद्युपादानादु(द्यु)दासीनानां चिकीर्षादिरहितानां च पुंसां पटादिसिद्धिः स्यादिति सूत्रं व्याख्यातं भवति ।&lt;br&gt;&#xA;&lt;em&gt;८,२७४&lt;/em&gt;&lt;br&gt;&#xA;प्रकारान्तरेण व्याख्यातिदेशेति ।&lt;br&gt;&#xA;देशकालादिनियमो निंह शून्यात् सतो भवेत् । मनुव्_२,२.२११अब् ।&lt;br&gt;&#xA;न्यायसुधा-&lt;br&gt;&#xA;शून्यात्सतः शून्यादेव भवतः कार्यस्य देशकालावस्थानियमो न भवेत् ।&lt;br&gt;&#xA;तथाहि ।&lt;br&gt;&#xA;यदि जगच्छून्यादेव भवेत् तदा गोधूमाः कृष्णभूमौ सम्पद्यन्ते न पाण्डुभूमौ ।&lt;br&gt;&#xA;वसन्ते किंशुकाः पुष्पिता भवन्ति ।&lt;br&gt;&#xA;न वर्षासु ।&lt;br&gt;&#xA;त्रिहायिण्येव गौर्गर्भं धत्ते नान्यथा ।&lt;br&gt;&#xA;सतुषा एव व्रीहयो ऽङ्कुरानुत्पादयन्ति नेतरथेत्यादिदेशकालादिनियमः कार्योत्पत्तौ न स्यात् ।&lt;br&gt;&#xA;शून्यस्य सर्वत्राविशिष्टत्वात् ।&lt;br&gt;&#xA;अनेनोदासीनानां देशकालादिनियमानपेक्षाणामपि कार्याणां सिद्धिरुत्पत्तिः स्यादिति सूत्रं व्याख्यातं भवति ।&lt;br&gt;&#xA;शून्यादेव कार्योत्पत्तौ कुर्त्रुपादाननिमित्तापेक्षा न स्यादिति समुदायार्थः ।&lt;br&gt;&#xA;&lt;em&gt;८,२७५&lt;/em&gt;&lt;br&gt;&#xA;नन्वादिसृष्टावेव शून्यात्कार्योत्पादं ब्रूमो न सर्वदा ।&lt;br&gt;&#xA;अन्यदा तु कर्त्रादिकाणगणादेव ।&lt;br&gt;&#xA;अतो नातिप्रसङ्ग इत्यत आहपुरुषेति ।&lt;br&gt;&#xA;पुरुषेच्छानुसारेण यदि किञ्चित् प्रजायते । मनुव्_२,२.२११च्द् ।&lt;br&gt;&#xA;किं नानुमीयते तद्वद् वस्तुत्वात् पुरुषाद् भवः ।&lt;br&gt;&#xA;सर्वस्यापि &amp;hellip; । मनुव्_२,२.२१२अच् ।&lt;br&gt;&#xA;न्यायसुधा-&lt;br&gt;&#xA;किञ्चिदित्यधुनातनं कार्यम् ।&lt;br&gt;&#xA;वस्तुत्वात् कार्यत्वात् ।&lt;br&gt;&#xA;सर्वस्यापीति ।&lt;br&gt;&#xA;आदिकालीनस्यापि कार्यस्येत्यर्थः ।&lt;br&gt;&#xA;अनने ना पुरुषः, सतः आदिकालीनस्य कार्यस्य कर्तानुमातव्यः ।&lt;br&gt;&#xA;कुतः ।&lt;br&gt;&#xA;दृष्टत्वात् अधुनातनानां कार्याणां पुरुषकर्तृत्वस्य निश्चितत्वादिति प्रथमसूत्रं प्रकारान्तरेण व्याख्यातं भवति ।&lt;br&gt;&#xA;सूत्रभाष्ययोः पुरुषग्रहणं तु उपादानाद्युपलक्षणम् ।&lt;br&gt;&#xA;&lt;em&gt;८,२७६&lt;/em&gt;&lt;br&gt;&#xA;नन्विदं सर्वमपि स्वव्याहतम् ।&lt;br&gt;&#xA;तथाहि ।&lt;br&gt;&#xA;यदुक्तं नासतो ऽदृष्टत्वादिति ।&lt;br&gt;&#xA;तत्सतः कारणत्वे ऽपि समानम् ।&lt;br&gt;&#xA;नहि सतः कारणत्वमपि क्वाप्यावयोः सम्मतम् ।&lt;br&gt;&#xA;ननु च मधुरादिव गोः शृङ्गमिवेत्यादिना सतः सृष्टिसंहारकारित्वं निदर्शितम् ।&lt;br&gt;&#xA;मैवम् ।&lt;br&gt;&#xA;सर्वस्यापि जगतो ऽसत्त्वेन तदन्तःपातिनो मधुरादेरपि सत्त्वाभावात् ।&lt;br&gt;&#xA;यश्चायमतिप्रसङ्गः’असतः कारणत्वे सप्तमरसादेरपि मधुरादि(वत्) कार्यकारित्वप्रसङ्गः’ इति ।&lt;br&gt;&#xA;सो ऽपि सतः कारणत्वे तन्त्वादीनां मृदादिकार्यकारित्वप्रसङ्गेन तुल्यः ।&lt;br&gt;&#xA;तथापि कारणत्वमात्रं सतो ऽस्तीति चेत् (न) ।&lt;br&gt;&#xA;तत्सत्त्वासम्मतेरुक्तत्वात् ।&lt;br&gt;&#xA;नहि सकलविक्रियातीतस्य कारणत्वं शक्यसम्भावनम् ।&lt;br&gt;&#xA;मधुरादीनां सप्तमरसादीनां चासत्त्वाविशेषे ऽपि सद्बुद्धिभावाभावाभ्यां विशेषात् ।&lt;br&gt;&#xA;यदपि कार्यार्थीत्यादि ।&lt;br&gt;&#xA;तदीश्वरस्य सर्वकारणत्वे तत एव पटादिसम्भवात्तन्त्वाद्युपादानं न स्यात् ।&lt;br&gt;&#xA;कुविन्दादेरिच्छादिकं च व्यर्थं स्यादिति समानम् ।&lt;br&gt;&#xA;एतेन देशकालादीति प्रसङ्गो ऽपि समीकृतो वेदितव्यः ।&lt;br&gt;&#xA;यच्च पुरुषेच्छानुसारेणेत्युक्तम् ।&lt;br&gt;&#xA;(तदपि) तन्महदादिकार्यस्य कुलालादिजन्यतासाधनसमानयोगक्षेममिति ।&lt;br&gt;&#xA;&lt;em&gt;८,२७८&lt;/em&gt;&lt;br&gt;&#xA;अत्र यद्विश्वस्यासत्त्वमुक्तं तत्तावन्निराकर्तुं सूत्रम् ओं नाभाव उपलब्धेः ओं ।&lt;br&gt;&#xA;इति ।&lt;br&gt;&#xA;तद्वयाचष्टेनचेति ।&lt;br&gt;&#xA;नाभाव उपलब्धेः । ब्ब्स्_२,२.२८ ।&lt;br&gt;&#xA;&amp;hellip; नचाभावो विश्वं सदिति गम्यते । मनुव्_२,२.२१२च्द् ।&lt;br&gt;&#xA;यतो &amp;hellip; । मनुव्_२,२.२१३अ ।&lt;br&gt;&#xA;न्यायसुधा-&lt;br&gt;&#xA;भवतीति भावः ।&lt;br&gt;&#xA;न भावो ऽभावः ।&lt;br&gt;&#xA;असदिति यावत् ।&lt;br&gt;&#xA;सदिति गम्यते यत इत्यनेन विश्वसत्यत्वे प्रत्यक्षं प्रमाणमुक्तं वेदितव्यम् ।&lt;br&gt;&#xA;प्रत्यक्षेण सदित्यनुभूयमानमपि विश्वमसच्चेत्को दोष इत्यत आहअनुभवेति ।&lt;br&gt;&#xA;&amp;hellip; ऽनुभवरोधे तु वचनं वादिनः कुतः । मनुव्_२,२.२१३अब् ।&lt;br&gt;&#xA;न्यायसुधा-&lt;br&gt;&#xA;अनुभव(वि)रोधे तु क्रियमाण इति शेषः ।&lt;br&gt;&#xA;(तत्र) यदि सत्त्वेनोपलभ्यमानमप्यसत्स्यात्तदोत्तरं वदत्यपि शून्यवादिति नोक्तं त्वयेत्यतस्ते ऽप्रतिभेति ब्रुवाणं परं प्रति शून्यवादिनः&lt;br&gt;&#xA;स्ववचनसाध(नो)कोपायाभावात्पराजय एवापद्येत ।&lt;br&gt;&#xA;यदि च प्राश्निकाद्यवगतं कथं मद्वचनं नास्तीति ब्रूयात् तदाङ्गीकृतं प्रत्यक्षस्य प्रामाण्यमिति सत्त्वेन तदवगतं विश्वं कतमसत्स्यादिति ।&lt;br&gt;&#xA;&lt;em&gt;८,२७९&lt;/em&gt;&lt;br&gt;&#xA;उक्तदोषपरिहारं शङ्कतेस्वप्नेति ।&lt;br&gt;&#xA;स्वप्नभ्रान्तिवदेवेदं संवृत्त्यैवोपलभ्यते । मनुव्_२,२.२१३च्द् ।&lt;br&gt;&#xA;यदि सत्त्वेन &amp;hellip; । मनुव्_२,२.२१४अ ।&lt;br&gt;&#xA;न्यायसुधा-&lt;br&gt;&#xA;स्वप्नश्च भ्रान्तिश्च तयोरिव स्वप्नभ्रान्तिवत् ।&lt;br&gt;&#xA;यद्यपि परस्य स्वप्नो ऽपि भ्रन्तिरेव ।&lt;br&gt;&#xA;तथापि गोबलीवर्दन्यायेन लोकव्यवहारमपेक्ष्य पृथगुक्तिः ।&lt;br&gt;&#xA;यथा स्वप्ने भ्रान्तौ चासदेव गजादिकं सपादिकं च सदित्युपलभ्यते तथासदेवेदं विश्वं स(त्यत्वे)त्त्वेनोपलभ्यते ।&lt;br&gt;&#xA;एतदेव विश्वस्य शून्यकारणत्वं नाम ।&lt;br&gt;&#xA;नापरम् ।&lt;br&gt;&#xA;तत्र कथं सदित्युपलम्भेन विश्वस्य स(त्य)त्वसिद्धिः ।&lt;br&gt;&#xA;नचैवमधिष्ठानस्य द्रष्टुः करणानां तद्दोषाणां च सत्त्वमङ्गीकार्यम् ।&lt;br&gt;&#xA;अन्यथा भ्रान्तिवैचित्र्याद्यनुपपत्तिरिति वाच्यम् ।&lt;br&gt;&#xA;असत्प्रकाशनशक्त्या संवृत्यैव सर्वस्योपपत्तौ तदङ्गीकारवैयथ्र्यात् ।&lt;br&gt;&#xA;एवञ्च न वचनासिद्धिः ।&lt;br&gt;&#xA;सांवृतसत्त्वस्य वचनस्य प्रत्यक्षेणैव सिद्धेः ।&lt;br&gt;&#xA;तावतैव व्यवहारोपपत्तौ पारमार्थिकसत्त्वस्योपयोगाभावादिति ।&lt;br&gt;&#xA;&lt;em&gt;८,२८२&lt;/em&gt;&lt;br&gt;&#xA;एतत्परिहाराय ओं वैधर्म्याच्च न स्वप्नादिवत् ओं ।&lt;br&gt;&#xA;इति सूत्रम् ।&lt;br&gt;&#xA;तद्वयाचष्टेकिञ्चेति ।&lt;br&gt;&#xA;वैधर्म्याच् च न स्वप्नादिवत् । ब्ब्स्_२,२.२९ ।&lt;br&gt;&#xA;&amp;hellip; किञ्चात्र भ्रमो नैव निवर्तते । मनुव्_२,२.२१४अब् ।&lt;br&gt;&#xA;न्यायसुधा-&lt;br&gt;&#xA;भवेदेवं यदि प्रपञ्चे रज्जुसर्पादाविव सत्त्वप्रत्ययो भ्रमः स्यात् ।&lt;br&gt;&#xA;नचैवम् ।&lt;br&gt;&#xA;तथात्वे अत्र प्रपञ्चे सत्वभ्रमः किमिति नैव निवर्तते ।&lt;br&gt;&#xA;ज्ञानानां भ्रमत्वावधारणं हि बाधबोधाधीनम् ।&lt;br&gt;&#xA;सम्प्रतिपन्नस्थले तथा दर्शनात् ।&lt;br&gt;&#xA;प्रत्ययत्वमात्राधीनत्वे प्रागपि बाधबोधोदयाद्रज्जुसर्पादिज्ञाने लौकिकपरीक्षकाणां भ्रमत्वावधारणं स्यात् ।&lt;br&gt;&#xA;नचैवं क्वचिद्दृष्टम् ।&lt;br&gt;&#xA;नच प्रपञ्चसत्तावगमस्य बाधकं पश्यामः ।&lt;br&gt;&#xA;ततो न भ्रमत्वावधारणं युक्तमिति ।&lt;br&gt;&#xA;स्वप्नस्य भ्रान्तित्वाभावो, भ्रमस्य चाधिष्ठानाद्यपेक्षानियमः, सांवृतसत्त्वस्य व्यवहारनिर्वाहकत्वस्याभावश्चान्यत्र समर्थितो ऽत्रानुसन्धेयः ।&lt;br&gt;&#xA;&lt;em&gt;८,२८४&lt;/em&gt;&lt;br&gt;&#xA;स्यादेतत् ।&lt;br&gt;&#xA;किं प्रपञ्चप्रत्ययस्येदानीं बाधो नास्तीत्युच्यते ।&lt;br&gt;&#xA;उतोत्तरकाले ऽपि ।&lt;br&gt;&#xA;आद्ये न तावता भवतो ऽपि विश्वसत्यत्वावधारणं, शुक्तिरजतादौ तदयोगात् ।&lt;br&gt;&#xA;द्वितीयस्तु नास्ति ।&lt;br&gt;&#xA;प्रपञ्चप्रत्ययो बाधिष्यते प्रत्ययत्वात्सम्प्रतिपन्नवत् ।&lt;br&gt;&#xA;इत्यागामिबाधसिद्धेरित्यत आहअनादेरिति ।&lt;br&gt;&#xA;अनादेरस्य विश्वस्य निवृत्तिर्यदि चेष्यते ।&lt;br&gt;&#xA;निवृत्तिश्च निवर्तेत तस्या भ्रान्तित्वसम्भवात् । मनुव्_२,२.२१४च्फ़् ।&lt;br&gt;&#xA;न्यायसुधा-&lt;br&gt;&#xA;अनादितो ऽनुवृत्तस्येत्यर्थः ।&lt;br&gt;&#xA;विश्वस्य तत्प्रत्ययस्य, निवृत्तिः बाधः ।&lt;br&gt;&#xA;निवर्तेत बाध्येत ।&lt;br&gt;&#xA;यदि प्रत्ययत्वात्प्रपञ्चप्रत्ययस्य बाधो ऽनुमीयते, तदावश्यं बाधप्रत्ययस्यापि बाधेन भाव्यम् ।&lt;br&gt;&#xA;अन्यथा प्रत्ययत्वहेतोस्तत्र व्यभिचारापत्तेः ।&lt;br&gt;&#xA;बाधकप्रत्ययस्य बाध्यत्वे प्रपञ्चप्रत्ययस्य याथार्थ्यसिद्धिः ।&lt;br&gt;&#xA;तिष्ठतु तावत्परमार्थचिन्ता, व्यावहारिके तु तथा दृष्टमेव ।&lt;br&gt;&#xA;न केवलमिदमापादनं किन्तु सम्भावितं चैतत् ।&lt;br&gt;&#xA;यत्प्रपञ्चप्रत्ययस्य याथार्थ्यं तन्नास्तिताप्रत्ययस्य बाध्यत्वात् ।&lt;br&gt;&#xA;अनादितो ऽनुवृत्तस्यानेकसजातीयविजातीयसंवाद(व)तो याथार्थ्यसम्भवात् ।&lt;br&gt;&#xA;कादाचित्कस्य संवादविधुर(रुद्ध)त्वेन भ्रमत्वसम्भवादिति ।&lt;br&gt;&#xA;&lt;em&gt;८,२८५&lt;/em&gt;&lt;br&gt;&#xA;ननु च प्रपञ्चनिवृत्तिर्नाम शून्यमेव ।&lt;br&gt;&#xA;तच्च परमार्थरूपं न कल्पितमदृष्टत्वात् ।&lt;br&gt;&#xA;तत्कथं तत्प्रत्ययस्य बाध्यता स्यात् ।&lt;br&gt;&#xA;किन्तु प्रपञ्चस्य दृष्टत्वेन कल्पितत्वसम्भवात्तत्प्रत्यय एव बाध्यः ।&lt;br&gt;&#xA;हेतुश्च प्रपञ्चप्रत्ययत्वेन विवेक्तव्य इत्यत आहदृष्टस्येति ।&lt;br&gt;&#xA;दृष्टस्य भ्रान्तिता चेत् स्याददृष्टे न भ्रमः कुतः । मनुव्_२,२.२१५अब् ।&lt;br&gt;&#xA;न्यायसुधा-&lt;br&gt;&#xA;भ्रान्तिताभ्रमशब्दाभ्यां कल्पितत्वमुच्यते ।&lt;br&gt;&#xA;इदमुक्तं भवति ।&lt;br&gt;&#xA;विपरतीमेतदुक्तं यत्सर्वप्रमाणदृष्टस्य प्रपञ्चस्य कल्पितत्वमादाय तत्सत्ताप्रत्ययस्य बाध्यत्वस्वीकरणम् ।&lt;br&gt;&#xA;केनापि प्रमाणेनादृष्टस्य शून्यस्याकल्पितत्वं गृहीत्वा तत्सत्त्वप्रत्ययस्याबाध्यत्वोपादानम् ।&lt;br&gt;&#xA;प्रामाणिकमकल्पितम् अप्रामाणिकं चाङ्गीक्रियमाणं कल्पितमिति सर्वसम्मतत्वादिति ।&lt;br&gt;&#xA;&lt;em&gt;८,२८६&lt;/em&gt;&lt;br&gt;&#xA;एतदेव दृष्टान्तेन दर्शयतिगवामिति ।&lt;br&gt;&#xA;गवामशृङ्गिभावेन नहि स्याच्छशशृङ्गिता । मनुव्_२,२.२१५च्द् ।&lt;br&gt;&#xA;न्यायसुधा-&lt;br&gt;&#xA;अशृङ्गिभावेन सहितेति शेषः ।&lt;br&gt;&#xA;कश्चिद्गवां शृङ्गितवमस्तीत्याहकश्चिच्छशस्येति ।&lt;br&gt;&#xA;तत्र परोक्तरीत्या गवां शृङ्गिता कल्पिता, दृष्टत्वात् ।&lt;br&gt;&#xA;शशशृङ्गिता त्वकल्पितादृष्टत्वादिति स्यात् ।&lt;br&gt;&#xA;न ह्येवं लोके प्रतीतिः लोकानुसारेणैव च परमार्थो बोद्धव्यो नान्यथा ।&lt;br&gt;&#xA;लोकन्यायस्यैव तद्बोधोपायत्वादिति ।&lt;br&gt;&#xA;तदेवं प्रत्यक्षबलेन विश्वसत्यता साधिता ।&lt;br&gt;&#xA;तद्बाधकशङ्का च परिहृता ।&lt;br&gt;&#xA;ततः किं सिद्धमित्यतो यदुक्तं पूर्वपक्षिणा सतो ऽपि कारणत्वे प्रमाणाभाव इति तत्परिहृतमिति वदन्समीकरणान्तरमपि परिहरतिअस्माकं&lt;br&gt;&#xA;त्विति ।&lt;br&gt;&#xA;अस्माकं तु प्रमाणेन प्रसादादीश्वरस्य च ।&lt;br&gt;&#xA;उक्तभङ्गयाऽगमानां च प्रामाण्याद् युज्यते ऽखिलम् । मनुव्_२,२.२१६ ।&lt;br&gt;&#xA;&lt;em&gt;८,२८६फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;सत्कारणत्ववादिनाम् अखिलं परेणाक्षिप्तं युज्यते ।&lt;br&gt;&#xA;कथम् ।&lt;br&gt;&#xA;बाधविधुरेण प्रमाणेन जगतः सत्यत्वसिद्धौ मधुरादीनां पुष्ययादिकारणानां सत्त्वसिद्धेः ।&lt;br&gt;&#xA;तन्त्वादीनां च विचित्रस्वभावतया प्रमाणेन सिद्धानां न मृदादिकार्यकारित्वप्रसङ्गः ।&lt;br&gt;&#xA;नहि सत इवासतो ऽपि स्वभावभेदो ऽसत्त्वव्याघातात् ।&lt;br&gt;&#xA;प्रमाणेनैव सतः कारणत्वोपलब्धेरनुपपत्तिराभासभूतैव ।&lt;br&gt;&#xA;प्रमाणेन सत्तया प्रमितानां मधुरादीनां सद्बुद्धिमात्रवैलक्षण्यकल्पना त्ययुक्तैव ।&lt;br&gt;&#xA;अन्यथा सद्बुद्धयावगतात्सप्तमरसादपि पीनता सती स्यात् ।&lt;br&gt;&#xA;ईश्वरस्य सर्वकारणत्वे ऽपि तन्त्वाद्यपेक्षा पुरुषप्रयत्नाद्यपेक्षा देशकालादिनियमश्च युज्यत एव ।&lt;br&gt;&#xA;तन्त्वाद्यपेक्षयैव कार्यमुत्पद्यतामितीश्वरस्य प्रसादात् सङ्कल्पात् ।&lt;br&gt;&#xA;नचैवं निर्विशेषस्य शून्यस्य सङ्कल्पो युज्यते ।&lt;br&gt;&#xA;नचैतदप्रामाणिकम् ।&lt;br&gt;&#xA;आरम्भणाधिकरणोक्तरीत्यात्रागमानुमानादीनां प्रमारत्वात् ।&lt;br&gt;&#xA;नच वेदाद्यागमप्रामाण्यमसिद्धम् ।&lt;br&gt;&#xA;प्रथमसूत्रोक्तरीत्याऽगमप्रामाण्यस्य सिद्धत्वात् ।&lt;br&gt;&#xA;अनुमाने ऽतिप्रसङ्गो ऽप्यागमप्रामाण्येनैवापास्त इति ।&lt;br&gt;&#xA;ब्रह्मादीन्सृष्टयादावीश्वरस्तेषु कृपयापेक्षते परमेश्वरनियोगानुष्ठाने तेषां परमपुरुषार्थलाभादिति ज्ञापयितुं प्रसादादित्युक्तम् ।&lt;br&gt;&#xA;&lt;em&gt;८,२८९&lt;/em&gt;&lt;br&gt;&#xA;प्राग्विश्व(स्य)सत्यत्वसाधनायोपन्यस्तस्य प्रत्यक्षस्यान्यथासिद्धिमाशङ्कय तत्परिहारत्वेन वैधर्म्याच्च न स्वप्नादिवदिति सूत्रं व्याख्यातम् ।&lt;br&gt;&#xA;इदानीं विश्वमिथ्यात्वे पराभिहितस्य अनुमानस्य दूषकत्वेनापि (तद्वया)व्याख्यातुं मिथ्यात्वे ऽनुमानं तावच्छङ्कतेदृश्यत्वादिति ।&lt;br&gt;&#xA;दृश्यत्वाद् विमन्त मिथ्या स्वप्नवच्चेद् &amp;hellip; । मनुव्_२,२.२१७अब् ।&lt;br&gt;&#xA;न्यायसुधा-&lt;br&gt;&#xA;सर्वं मिथ्येत्युक्ते सम्प्रतिपन्नमिथ्यात्वे शुक्तिरजतादौ सिद्धसाधनता, शून्ये बाधः (च) स्यात् ।&lt;br&gt;&#xA;अतः सत्यत्वमिथ्यात्वाभ्यां विमतमित्युक्तम् ।&lt;br&gt;&#xA;विमतं गगनादिकं मिथ्या दृश्यत्वात् स्वप्नवदित्यनुमानेन विश्वमिथ्यात्वसिद्धेः कथं (तत्स)सत्यत्वमङ्गीक्रियत इत्यर्थः&lt;br&gt;&#xA;&lt;em&gt;८,२९१&lt;/em&gt;&lt;br&gt;&#xA;दूषयितुं पृच्छतिइयं चेति ।&lt;br&gt;&#xA;&amp;hellip; इयं च मा । मनुव्_२,२.२१७ब् ।&lt;br&gt;&#xA;न्यायसुधा-&lt;br&gt;&#xA;तिष्ठतु तावद्विश्वम् ।&lt;br&gt;&#xA;इयं च मा इदमेव दृश्यत्वानुमानम् ।&lt;br&gt;&#xA;मिथ्या सत्यं (त्या वे) वेति शेषः ।&lt;br&gt;&#xA;आद्यं दूषयतिमिथ्येति ।&lt;br&gt;&#xA;मिथ्या चेत् साध्यसिद्धिर् न &amp;hellip; । मनुव्_२,२.२१७च् ।&lt;br&gt;&#xA;न्यायसुधा-&lt;br&gt;&#xA;नहि शब्दे ऽविद्यमानेन चाक्षुषत्वेन शब्दानित्यत्वं सिद्धयतीति भावः ।&lt;br&gt;&#xA;द्वितीये दृश्यत्वं दृश्यमदृश्यं वा ।&lt;br&gt;&#xA;प्रथमं दूषयतिव्यभिचार इति ।&lt;br&gt;&#xA;&amp;hellip; व्यभिचारो न चेद् भवेत् । मनुव्_२,२.२१७द् ।&lt;br&gt;&#xA;न्यायसुधा-&lt;br&gt;&#xA;दृश्यत्वं मिथ्या न चेदथ च दृश्यम् ।&lt;br&gt;&#xA;तदा (दृश्यत्वस्य) दृश्यत्व एव व्यभिचारो भवेत् ।&lt;br&gt;&#xA;द्वितीये त्वज्ञानासिद्धता हेतोरिति भावः ।&lt;br&gt;&#xA;&lt;em&gt;८,२९२&lt;/em&gt;&lt;br&gt;&#xA;स्यादेतत् ।&lt;br&gt;&#xA;मिथ्यैव दृश्यत्वमिति ब्रूमः ।&lt;br&gt;&#xA;नचैवं साध्यासाधकत्वम् ।&lt;br&gt;&#xA;वर्णदैर्घ्यादीनां मिथ्याभूतानामपि साधकत्वस्योभयसिद्धत्वात् ।&lt;br&gt;&#xA;चाक्षुषत्वादीनां त्वारोपाभावात् ।&lt;br&gt;&#xA;आरोपे ऽप्यसांव्यावहारिकत्वादसाधकत्वं, न तु मिथ्यात्वादित्यत आहसाधकत्वमिति ।&lt;br&gt;&#xA;साधकत्वमसत्यस्य साध्यं विप्रतिपत्तितः । मनुव्_२,२.२१८अब् ।&lt;br&gt;&#xA;न्यायसुधा-&lt;br&gt;&#xA;यत्रोदाहरणे मिथ्यात्वं सम्प्रतिपन्नं तत्र साधकत्वे, यत्र च साधकत्वं सम्मतं तत्र मिथ्यात्वे विप्रतिपत्तितो ऽसत्यस्य साधकत्वं साध्यमेव, न&lt;br&gt;&#xA;पुनरस्माकं सिद्धमिति ।&lt;br&gt;&#xA;&lt;em&gt;८,२९३&lt;/em&gt;&lt;br&gt;&#xA;विप्रतिपत्तौ साधकत्वं मिथ्यात्वं वा साधयिष्यामीति चेत् ।&lt;br&gt;&#xA;किं सत्येन प्रमाणेनोत मिथ्याभूतेन ।&lt;br&gt;&#xA;आद्ये तूक्तमेवोत्तरम् ।&lt;br&gt;&#xA;द्वितीये दोषमाहतस्य चेति ।&lt;br&gt;&#xA;तस्य च&amp;hellip; । मनुव्_२,२.२१८च् ।&lt;br&gt;&#xA;न्यायसुधा-&lt;br&gt;&#xA;नहि क्वाप्यस्माकं मिथ्याभूतस्य साधकत्वं सम्मतम् ।&lt;br&gt;&#xA;अतस्तस्यापि साधकत्वं साध्यमेव ।&lt;br&gt;&#xA;तस्यापि साधकत्वं साधयिष्यामीत्यत आहइतीति ।&lt;br&gt;&#xA;&amp;hellip; इत्यनवस्था स्यात् &amp;hellip; । मनुव्_२,२.२१८च् ।&lt;br&gt;&#xA;न्यायसुधा-&lt;br&gt;&#xA;पूर्वोक्तप्रकारेणेत्यर्थः ।&lt;br&gt;&#xA;नहि सर्वमसत्यं साधकमित्येकं प्रमाणमस्ति ।&lt;br&gt;&#xA;नापि सद्वादी कदापि सत्त्वासत्त्वोदासीनेन प्रमाणेन साध्यसिद्धिमङ्गीकुर्यात् ।&lt;br&gt;&#xA;येनानवस्थाशान्तिर्भवेदिति ।&lt;br&gt;&#xA;&lt;em&gt;८,२९४&lt;/em&gt;&lt;br&gt;&#xA;एवमसिद्धिव्यभिचाराभ्यामनुमानं निराकृत्य प्रमाणबाधं चाहसत्त्वं चेति ।&lt;br&gt;&#xA;&amp;hellip; सत्त्वं चास्यानुभूतितः । मनुव्_२,२.२१८द् ।&lt;br&gt;&#xA;न्यायसुधा-&lt;br&gt;&#xA;अस्य प्रपञ्चस्य ।&lt;br&gt;&#xA;अनुभूतितः सिद्धमतो बाधितविषयं चानुमानमिति शेषः ।&lt;br&gt;&#xA;न केवलं दृश्यत्वानुमानस्यानेन दोषेणाभासत्त्वं, किन्तु यदन्यदपि प्रपञ्चमिथ्यात्वे ऽनुमानं जडत्वं वा परिच्छिन्नत्वं वा परैरुच्यते&lt;br&gt;&#xA;तस्यापीत्याहअनुभूतीति ।&lt;br&gt;&#xA;अनुभूतिविरोधेन मिथ्यात्वे मा न काचन । मनुव्_२,२.२१९अब् ।&lt;br&gt;&#xA;न्यायसुधा-&lt;br&gt;&#xA;उपलक्षणमेतत् ।&lt;br&gt;&#xA;पूर्वोक्तव्यभिचारासिद्धिभ्यां चेत्यपि द्रष्टव्यम् ।&lt;br&gt;&#xA;तथाहि ।&lt;br&gt;&#xA;जडत्वादिकं सत्यं मिथ्या वा ।&lt;br&gt;&#xA;आद्ये जडत्वादिमन्न वा ।&lt;br&gt;&#xA;प्रथमे व्यभिचारः ।&lt;br&gt;&#xA;द्वितीये ऽपसिद्धान्तः ।&lt;br&gt;&#xA;मिथ्या चेत्साध्यसिद्धिर्नेति ।&lt;br&gt;&#xA;&lt;em&gt;८,२९५&lt;/em&gt;&lt;br&gt;&#xA;भवेदसत्त्वमनुमानानां यद्यनुभवविरोधो भवेत् ।&lt;br&gt;&#xA;न चासावस्ति, मिथ्यात्वापरपर्यायं बाध्यत्वं ह्यनुमानसाध्यम् ।&lt;br&gt;&#xA;नच तदभावः प्रत्यक्षेण वेद्यः ।&lt;br&gt;&#xA;तस्य वर्तमानमात्रविषयत्वेन कथञ्चिद्वर्तमानकालीनाबाधाभावविषयत्वे ऽपि कालान्तर(गत)भाविबाधाभावविषयत्वायोगादित्यत&lt;br&gt;&#xA;आहअतीतेति ।&lt;br&gt;&#xA;&lt;em&gt;८,२९६&lt;/em&gt;&lt;br&gt;&#xA;अतीतानागतौ कालावपि नः साक्षिगोचरौ । मनुव्_२,२.२१९च्द् ।&lt;br&gt;&#xA;न्यायसुधा-&lt;br&gt;&#xA;अत्रातीतग्रहणं प्रासङ्गिकम् ।&lt;br&gt;&#xA;न केवलं वर्तमान इत्यपेरर्थः ।&lt;br&gt;&#xA;नः सर्वेषाम् ।&lt;br&gt;&#xA;अन्यथा तद्विशिष्टव्यवहारानुपप(त्ते)त्तिरिति भावः ।&lt;br&gt;&#xA;&lt;em&gt;८,२९७&lt;/em&gt;&lt;br&gt;&#xA;किमतो यद्येवमवर्तमानो ऽपि कालः साक्षिगोचर इत्यत आहतदिति ।&lt;br&gt;&#xA;तत्सम्बन्धितया सत्त्वमपि &amp;hellip; । मनुव्_२,२.२१९एफ़् ।&lt;br&gt;&#xA;न्यायसुधा-&lt;br&gt;&#xA;कालान्तरसम्बन्धितया सत्त्वमबाध्यत्वम् ।&lt;br&gt;&#xA;न केवलं वर्तमानकालीनबाधाभावो ऽनुभववेद्यः ।&lt;br&gt;&#xA;किन्तु सर्वकालगतो ऽपीत्यर्थः ।&lt;br&gt;&#xA;तत्कथमित्यत उक्तम्दृष्टस्येति ।&lt;br&gt;&#xA;&amp;hellip; दृष्टस्य साक्षिगम् । मनुव्_२,२.२१९फ़् ।&lt;br&gt;&#xA;न्यायसुधा-&lt;br&gt;&#xA;प्रत्यक्षादिप्रतीतिविषयस्य ।&lt;br&gt;&#xA;प्रत्यक्षादिप्रतीतीनां प्रामाण्यस्य साक्षिणा ग्रहणादिति भावः ।&lt;br&gt;&#xA;&lt;em&gt;८,२९८&lt;/em&gt;&lt;br&gt;&#xA;नहि विषयस्य त्रैकालिकाबाध्यत्वमनन्तर्भाव्य तत्प्रतीतेः प्रामाण्यं शक्यग्रहणम् ।&lt;br&gt;&#xA;यदि प्रतीतिं गृह्णन् साक्षी तत्प्रामाण्यग्रहणस्वभावत्वात्तद्गृह्णंस्तद्विषयस्य त्रैकालिकाबाध्यत्वं व्यवस्थापयेत्तदा शुक्तिरजतादिप्रतीतेरपि स एव&lt;br&gt;&#xA;ग्राहक इति तस्या अपि प्रामाण्यं गृह्णीयात् ।&lt;br&gt;&#xA;तथाच तद्विषयस्यापि रजतादेस्त्रैकालिकाबाध्यत्वं सिद्धयेदित्यतो दृष्टशब्दं व्याख्यातिदृढेति ।&lt;br&gt;&#xA;दृढदृष्टं तु यद् दृष्टं दृष्टाभासस्ततो ऽपरम् । मनुव्_२,२.२२०अब् ।&lt;br&gt;&#xA;न्यायसुधा-&lt;br&gt;&#xA;यन्निर्देषत्वेनावधृतया प्रतीत्या विषयीकृतं, तदेव दृष्टमित्युक्तम् ।&lt;br&gt;&#xA;कुतः ।&lt;br&gt;&#xA;इतरस्य सम्मुग्ध(स्य)दृष्टस्य दृष्टाभासत्वात् ।&lt;br&gt;&#xA;मुख्यामुख्ययोश्च मुख्यग्रहणस्य न्याय्यत्वात् ।&lt;br&gt;&#xA;कृतव्युत्पादनं चैतत्प्राक् ।&lt;br&gt;&#xA;&lt;em&gt;८,२९९&lt;/em&gt;&lt;br&gt;&#xA;सत्प्रतिपक्षाणि च दृश्यत्वाद्यनुमानानीत्याशयवानाहभ्रान्तेरिति ।&lt;br&gt;&#xA;भ्रान्तेः संवृतिसत्यस्य विशेषो ऽव्यभिचारवान् ।&lt;br&gt;&#xA;तेनाप्यङ्गीकृतः सम्यक् स नः सत्यत्वमेव हि । मनुव्_२,२.२२०द्फ़् ।&lt;br&gt;&#xA;&lt;em&gt;८,२९९फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;भ्रान्तिविषयत्वेन सम्प्रतिपन्नाच्छुक्तिरजतादिकादित्यर्थः ।&lt;br&gt;&#xA;संवृतिसत्यस्य तथात्वेनाभ्युपगतस्य विश्वस्य विशेषो वैलक्षण्यम् अव्यभिचारवान् कदाचित्क्वचिदपि सम्प्रतिपन्नमिथ्याभावे अवर्तमानः ।&lt;br&gt;&#xA;तेन शून्यवादिनापि, सम्यगिति असन्देहेन ।&lt;br&gt;&#xA;स एव विशेषो, नः अस्माकं मते विश्वस्य सत्यत्वं साधयिष्यतीति शेषः ।&lt;br&gt;&#xA;ततः सत्प्रतिपक्षाणि दृश्यत्वाद्यनुमानानीति ।&lt;br&gt;&#xA;अत्र तेनापि सम्यगङ्गीकृत इत्यनेन पक्षधर्मता समर्थिता ।&lt;br&gt;&#xA;अव्यभिचारवानित्यनेन तु व्याप्तिः ।&lt;br&gt;&#xA;अयमत्र प्रयोगः ।&lt;br&gt;&#xA;विश्वं कालत्राबाध्यम्, प्रातीतिकविलक्षणत्वात् ।&lt;br&gt;&#xA;व्यतिरेकेण शुक्तिरजत(तादि)वदिति ।&lt;br&gt;&#xA;&lt;em&gt;८,३००&lt;/em&gt;&lt;br&gt;&#xA;ननु च शुक्तिरजतादीनां प्राक् शून्यतत्त्वज्ञानाच्छुक्त्यादिज्ञानेनैव निवृत्तिः भवति ।&lt;br&gt;&#xA;प्रपञ्चस्य तु शून्यज्ञानेन कदाचिन्निवृत्तिर्भविष्यतीत्येवं मया प्रातीतिकसांवृतयोः वैलक्षण्यमङ्गीकृतम् ।&lt;br&gt;&#xA;नचेदं विश्वसत्यत्वे भवता हेतूकर्तुं शक्यम्, विरोधादित्यत आहविज्ञानादिति ।&lt;br&gt;&#xA;विज्ञानाद् व्यभिचारो ऽस्य कदाचित् स्यादिति प्रमा ।&lt;br&gt;&#xA;नैव दृष्टा &amp;hellip; । मनुव्_२,२.२२१अच् ।&lt;br&gt;&#xA;न्यायसुधा-&lt;br&gt;&#xA;व्यभिचारो निवृत्तिः ।&lt;br&gt;&#xA;नायं विशेषो ऽङ्गीकर्तुं शक्यते, अप्रामाणिकत्वात् ।&lt;br&gt;&#xA;न ह्यप्रामाणिकेन शृङ्गेणाश्वो ऽन्यतो वि(शि)शेष्यमाणो दृश्यत इति ।&lt;br&gt;&#xA;नन्विदं कदाचिद्बाधिष्यते दृश्यत्वाच्छुक्तिरजतादिवदित्यनुमानस्य सत्त्वात्कथमत्र प्रमाणाभाव इत्यतः (तस्यो)स्वोक्तं दोषं स्मारयतिप्रमेति ।&lt;br&gt;&#xA;&amp;hellip; प्रमा सा च न भवेत् स्वविरोधतः । मनुव्_२,२.२२१च्द् ।&lt;br&gt;&#xA;न्यायसुधा-&lt;br&gt;&#xA;या च शङ्कयते सेत्यर्थः ।&lt;br&gt;&#xA;स्वविरोधत इति ।&lt;br&gt;&#xA;स्वविषयस्य स्वस्य च बाध्यत्वापादकत्वादित्यर्थः ।&lt;br&gt;&#xA;अन्यथा व्यभिचारापत्तेः ।&lt;br&gt;&#xA;यस्य विषयो ऽसन्(यत्)स्वयं च बाध्यं, कथं तत्प्रमाणं भवेत् ।&lt;br&gt;&#xA;अतो ऽस्य विशेषस्याप्रामाणिकत्वेनाङ्गीकर्तुमशक्यत्वे यो ऽन्यो विशेषः प्रामाणिकः प्रमाणाविरोधी चाङ्गीकर्तव्यः, सो ऽस्माकं सत्यत्वे&lt;br&gt;&#xA;हेतुर्भविष्यतीति ।&lt;br&gt;&#xA;स च प्रमाणगम्यत्वमर्थक्रियाकारित्वं चेति हृदयम् ।&lt;br&gt;&#xA;&lt;em&gt;८,३०१&lt;/em&gt;&lt;br&gt;&#xA;ननु तर्ह्येवमेव कुतो नोच्यते ।&lt;br&gt;&#xA;तथोच्यमाने प्रमाणानां तत्त्वावेदकत्वमथर्क्रियायाः सत्त्वमसति तदभाव इत्यादि बहु संविधेयं स्यात् ।&lt;br&gt;&#xA;लाघवार्थं त्वेवमुक्तं, तदपि यथावसरमुपपादितमेव ।&lt;br&gt;&#xA;&lt;em&gt;८,३०३&lt;/em&gt;&lt;br&gt;&#xA;यद्वा प्रपञ्चस्याबाध्यत्वे परिशेषप्रमाणमनेनोक्तम् ।&lt;br&gt;&#xA;तथाहि ।&lt;br&gt;&#xA;जगतो बाध्यत्वमबाध्यत्वं च प्रसक्तम् ।&lt;br&gt;&#xA;तृतीयप्रकाराभावात् ।&lt;br&gt;&#xA;बाध्यत्वं च प्रसिद्धपदार्थतत्त्वज्ञानेन, अन्येन वा ।&lt;br&gt;&#xA;तत्राद्यं वादिप्रतिवादिभ्यामनभ्युपगमात् ।&lt;br&gt;&#xA;द्वितीयं तु प्रमाणाभावनिरस्तम् ।&lt;br&gt;&#xA;परिशेषादबाध्यत्वमेव सिद्धयतीति ।&lt;br&gt;&#xA;अथवा व्यापकानुपलब्धिलिङ्गकमनुमानम्(अनेन)एतेन श्लोकद्वयेनोक्तम् ।&lt;br&gt;&#xA;बाध्यत्वं हि प्रसिद्धपदार्थतदितरतत्त्वज्ञाननिवत्यर्त्वेन व्याप्तम् ।&lt;br&gt;&#xA;तच्च व्यापकमनभ्युपगमप्रमाणाभावाभ्यां जगतो व्यावर्तमानं स्वव्याप्यं बाध्यत्वमिति व्यावर्तयति ।&lt;br&gt;&#xA;जोस्हि४&lt;br&gt;&#xA;&lt;em&gt;८,३०४&lt;/em&gt;&lt;br&gt;&#xA;एवं प्रपञ्चमिथ्यात्वानुमानानि निराकृत्येदानीं तदनुग्राहकत्वेन, सत्यत्वप्रत्यक्षस्य प्रतिकूलत्वेन च परोत्प्रेक्षितं तर्कमपि निराकर्तुमाशङ्कतेभेद&lt;br&gt;&#xA;इति ।&lt;br&gt;&#xA;भेदो विशेष्यधर्म्यादिग्रहणापेक्षया यदि ।&lt;br&gt;&#xA;अन्योन्याश्रयताहेतोर्दुर्गाह्य इति यन् &amp;hellip; । मनुव्_२,२.२२२अद् ।&lt;br&gt;&#xA;न्यायसुधा-&lt;br&gt;&#xA;आदिपदेन विशेषणप्रतियागिनोर्ग्रहणम् ।&lt;br&gt;&#xA;यदि गृह्यत इति शेषः ।&lt;br&gt;&#xA;तर्हीति च ।&lt;br&gt;&#xA;अयमर्थः ।&lt;br&gt;&#xA;यदि प्रपञ्चो सांवृतो न स्यात्तदा प्रत्यक्षो ऽप्यसौ न स्यात् ।&lt;br&gt;&#xA;तथाहि ।&lt;br&gt;&#xA;अनेकमेदभिन्नो हि प्रपञ्च इष्यते ।&lt;br&gt;&#xA;भेदस्य चाप्रत्यक्षतायां सो ऽप्यप्रत्यक्ष एव ।&lt;br&gt;&#xA;विना भेदेन तत्प्रतीतावद्वितीयशून्यप्रतीत्यापत्तेः ।&lt;br&gt;&#xA;नच भेदप्रतीतिरुपपद्यते ।&lt;br&gt;&#xA;भेदो हि प्रतीयमानो घटपटौ भिन्नाविति घटपटयोविर्शेषणतया, घटपटयोर्भेद इति ताभ्यां विशेष्यतया वा प्रत्येतव्यः ।&lt;br&gt;&#xA;भेद इत्येव प्रतीतेरभावात् ।&lt;br&gt;&#xA;यद्वा घटात्पटो भिन्न इति, घटात्पटस्य भेद इति वा घटप्रतियोगितया पटधर्मिकतया च भेदग्रहणमेष्यव्यम् ।&lt;br&gt;&#xA;तत्रोभयत्राप्यन्योन्याश्रयत्वं, विशेष्ययोर्घटपटयोर्ज्ञाने सति हि तद्विशेषणतया भेदो ज्ञातव्यः ।&lt;br&gt;&#xA;नहि देवदत्तादर्शने दण्डस्य तद्विशेषणतया दर्शनं युज्यते ।&lt;br&gt;&#xA;विशेष्यज्ञानं च भेदापेक्षम् ।&lt;br&gt;&#xA;नहि भेदाप्रतीतौ घटपटाविति द्वित्वविशिष्टार्थप्रतीतिः सम्भवति ।&lt;br&gt;&#xA;एवं विशेष्यतया भेदप्रतीतावपि द्रष्टव्यम् ।&lt;br&gt;&#xA;तथा धर्मिप्रतियोगिज्ञाने सति भेदज्ञानम् तन्निरूप्यत्वात् ।&lt;br&gt;&#xA;भेदज्ञा(न एव)ने सति च धर्मिप्रतियोगिनोर्ज्ञानम् ।&lt;br&gt;&#xA;नहि भेदाग्रहे धर्मिप्रतियोगिभावो ऽवगन्तुं शक्यते ।&lt;br&gt;&#xA;तथात्वे घटाद्घटस्य भेद(इत्यपि) प्रतीतिः स्यात् ।&lt;br&gt;&#xA;नच परस्पराश्रयाणि कार्याणि सम्भवन्ति ।&lt;br&gt;&#xA;&lt;em&gt;८,३०५&lt;/em&gt;&lt;br&gt;&#xA;अतो वास्तवत्वे भेदस्य प्रतीत्यनुपपत्तौ प्रपञ्चस्यापि तदापत्तेरविचारितरमणीयः संवृतिभय एवायमङ्गीकरणीय इति ।&lt;br&gt;&#xA;निराकरोतिनेति ।&lt;br&gt;&#xA;&amp;hellip; न तत् । मनुव्_२,२.२२२ ।&lt;br&gt;&#xA;&lt;em&gt;८,३१०&lt;/em&gt;&lt;br&gt;&#xA;न्यायसुधा-&lt;br&gt;&#xA;यदुक्तं भेदस्य दुर्ग्राह्यत्वं तन्नास्तीत्यर्थः ।&lt;br&gt;&#xA;तत्कथमित्यत आहस्वरूपमिति ।&lt;br&gt;&#xA;स्वरूपं वस्तुनो भेदो &amp;hellip; । मनुव्_२,२.२२३अ ।&lt;br&gt;&#xA;न्यायसुधा-&lt;br&gt;&#xA;यत् यस्माद्भेदो वस्तुनः स्वरूपं तस्मात् तस्य वस्तुनो ग्र(हे)हणे सति पश्चाद्भेदग्रह इति नास्ति ।&lt;br&gt;&#xA;किन्तु वस्तुग्रह एव भेदग्रहः ।&lt;br&gt;&#xA;तथाच क्वान्योन्याश्रयत्वं येन भेदो दुर्ग्रहः स्यादिति ।&lt;br&gt;&#xA;&amp;hellip; यन्न तस्य ग्रहे ग्रहः । मनुव्_२,२.२२३ब् ।&lt;br&gt;&#xA;न्यायसुधा-&lt;br&gt;&#xA;यस्माद्वस्तुनो ग्रहे तस्य भेदस्याग्रहो नास्ति तस्माद्भेदो वस्तुनः स्वरूपमिति सम्बन्धः ।&lt;br&gt;&#xA;अयमत्र प्रयोगः ।&lt;br&gt;&#xA;विमतो भेदो घटस्वरूपं भवितुमर्हति घटग्रहे ऽगृह्यमाणत्वरहितत्वात् घटस्वरूपवदेवेति ।&lt;br&gt;&#xA;यदि अत्र तस्य ग्रहे गृह्यमाणत्वादित्येवोच्येत तदा घटपटाविति घटज्ञानेन ज्ञायमानेन पटेनानैकान्तिकत्वं स्यात् ।&lt;br&gt;&#xA;तदर्थं’तस्य ग्रहे ऽग्रहो न’ इत्युक्तम् ।&lt;br&gt;&#xA;नहि घटग्रहे गृह्यमाणो ऽपि पटो घटग्रहे सर्वथा गृह्यत एवेति नियमो ऽस्ति ।&lt;br&gt;&#xA;यज्ज्ञाने यत्सर्वथोपलभ्यते तत्तत्स्वरूपमिति व्याप्तावुच्यमानायां दण्डिज्ञाने दण्डो ऽप्यवश्यं स्फुरत्येव ।&lt;br&gt;&#xA;नचासौ दण्डिनः स्वरूपमित्यतो विशेषनिष्ठैव व्याप्तिरभिधातव्या ।&lt;br&gt;&#xA;&lt;em&gt;८,३११&lt;/em&gt;&lt;br&gt;&#xA;किञ्च विशिष्टं नाम विशेषणसम्बन्धनिमित्तो विशेष्यस्याकारभेद इति पी न विशिष्टप्रत्यये विशेषणस्फुरणमस्ति ।&lt;br&gt;&#xA;किन्नाम विशेषणज्ञानं विशिष्टज्ञानकारणम् ।&lt;br&gt;&#xA;आशुभावाच्च न क्रमो लक्ष्यते ।&lt;br&gt;&#xA;यद्वा घटभेदौ पक्षीकृत्य नियमेनान्यतरप्रतीतावन्यतरस्य स्फुरणेनान्योन्याभिन्नत्वं साध्यम् ।&lt;br&gt;&#xA;नहि दण्डिप्रतीतौ दण्ड(स्य)स्फुरणे ऽपि, दण्डप्रतीतौ सर्वथा दण्डि(नः)स्फुरणमस्तीति ।&lt;br&gt;&#xA;&lt;em&gt;८,३१४&lt;/em&gt;&lt;br&gt;&#xA;भवेदेतद्यदि भेदो वस्तुग्रह एव गृह्येत ।&lt;br&gt;&#xA;नचैवम् ।&lt;br&gt;&#xA;किन्नाम वस्तुप्रतीत्युत्तरकालमेव ।&lt;br&gt;&#xA;निर्विकल्पके (हि) च प्रत्यये वस्तुमात्रमवभासते ।&lt;br&gt;&#xA;भेदस्त वस्तुदर्शनोत्तरकालं प्रतियोगिस्मरणे सत्यवभासते ।&lt;br&gt;&#xA;यथा सादृश्यमभावश्चेत्यत आहअन्यथेति ।&lt;br&gt;&#xA;अन्यथास्यामुना भेद इति वक्तुं न युज्यते । मनुव्_२,२.२२३च्द् ।&lt;br&gt;&#xA;न्यायसुधा-&lt;br&gt;&#xA;यदि भेदो वस्तुप्रतीतौ न प्रतीयेत तदास्यामुना भेद इत्युत्तरकालं सविकल्पक(वि)ज्ञानमपि न जायेत ।&lt;br&gt;&#xA;तथाच तथा व्यवहारो ऽपि न स्यात् ।&lt;br&gt;&#xA;अस्यामुनेति (हि) धर्मिप्रतियोगितया वस्तुद्वयमुद्दिश्य भेदो ज्ञायते ।&lt;br&gt;&#xA;न चागृहीतभेदं तथोद्देष्युं शक्यते ।&lt;br&gt;&#xA;एकस्मिन्नपि तत्प्रसङ्गात् ।&lt;br&gt;&#xA;भेदसत्तामात्रेण तदुपपत्तिरिति चेत्(न) ।&lt;br&gt;&#xA;दूरस्थवनस्पत्योरभेदप्रत्ययाभावप्रसङ्गात् ।&lt;br&gt;&#xA;दोषात्तत्र तथेति चेन्न ।&lt;br&gt;&#xA;भेदस्य स्वरूपसत्तयैवोपयोगे दोषस्याकिञ्चित्करत्वादिति ।&lt;br&gt;&#xA;&lt;em&gt;८,३१६&lt;/em&gt;&lt;br&gt;&#xA;न केवलं वस्तुदर्शने भेदस्फुरणमनभ्युपगच्छतो ऽस्यामुना भेद इति पश्चात्कालीनं सविकल्पकज्ञानं तथा व्यवहारश्च नोपपद्यते ।&lt;br&gt;&#xA;किं तर्हीत्यत आहअगृहीत इति ।&lt;br&gt;&#xA;अगृहीतो यदा भेदस्तदा स्वस्मादिति ग्रहः ।&lt;br&gt;&#xA;स्यात् &amp;hellip; । मनुव्_२,२.२२४अच् ।&lt;br&gt;&#xA;न्यायसुधा-&lt;br&gt;&#xA;यदि घटदर्शने ऽपि तद्भेदो न दृष्टस्तद(दा)नन्तरं स्मर्यमाणरो गृह्यमाणो वा प्रतियोगी पटो ऽपि विना भेदेनोपलब्धव्यः ।&lt;br&gt;&#xA;भेदादर्शने चावश्यमभेदज्ञानं स्यात् ।&lt;br&gt;&#xA;तथा चोत्तरकालं स्वस्मात्स्वयं भिन्न इति सविकल्पको भेदग्रहः स्यादिति ।&lt;br&gt;&#xA;अस्वेवमित्यत आहप्रतीतीति ।&lt;br&gt;&#xA;&amp;hellip; प्रतीतिविरोधाच्च &amp;hellip; । मनुव्_२,२.२२४च् ।&lt;br&gt;&#xA;न्यायसुधा-&lt;br&gt;&#xA;चशब्दस्योत्तरत्र सम्बन्धः ।&lt;br&gt;&#xA;पटाद्घटो भिन्न इत्येव हि सविकल्पिका प्रतीतिरनुभूयते ।&lt;br&gt;&#xA;न जातु स्वस्मात्स्वयं भिन्न इति ।&lt;br&gt;&#xA;अतः प्रतीतिविरोधादेवंविधः सविकल्पकग्रहो नाङ्गीकर्तुमुचित इति शेषः ।&lt;br&gt;&#xA;किञ्च यदि स्वस्वात्स्वयं भिन्न इति सविकल्पको भेदग्रहः स्यात् ।&lt;br&gt;&#xA;तदा कदाचित्तथाविधो वाग्व्यवहारो ऽपि स्यात् ।&lt;br&gt;&#xA;नचैवमित्याहनहीति ।&lt;br&gt;&#xA;&amp;hellip; नहि कश्चित् तथा वदेत् । मनुव्_२,२.२२४द् ।&lt;br&gt;&#xA;&lt;em&gt;८,३१७&lt;/em&gt;&lt;br&gt;&#xA;न्यायसुधा-&lt;br&gt;&#xA;एतेन किमिकप्रतीतिविरोधः उत सर्वप्रतीतिविरोधः ।&lt;br&gt;&#xA;नाद्यो व्यभिचारात् ।&lt;br&gt;&#xA;न द्वितीयः ।&lt;br&gt;&#xA;असिद्धेरित्यपि परास्तम् ।&lt;br&gt;&#xA;कदापि कस्यचिदपि तथा व्यवहाराभावेन विपरीतव्यवहारेण च सर्वप्रतीतिसिद्धेरिति ।&lt;br&gt;&#xA;अतो वस्तुप्रतीतावेव भेदस्य स्फुरणात्तत्स्वरूपत्वमेवेति ।&lt;br&gt;&#xA;&lt;em&gt;८,३१८&lt;/em&gt;&lt;br&gt;&#xA;नन्वेवं भेदस्य वस्तुस्वरूपत्वेन तत्प्रतीतिभेदाभावादितरेतरसापेक्षत्वस्य सुतरामभावान्नान्योन्याश्रयत्वमित्युक्तम् ।&lt;br&gt;&#xA;तत्र किं भेदो धर्मिणः स्वरूपम्, उत प्रतियोगिनो ऽपि ।&lt;br&gt;&#xA;न तावद्द्वितीयः ।&lt;br&gt;&#xA;एकस्यैव भेदस्योभयस्वरूपत्वे ऽद्वैतप्रसङ्गात् ।&lt;br&gt;&#xA;आद्ये तु यद्यपि धर्मिज्ञानभेदज्ञानयोर्नान्योन्याश्रयत्वम् ।&lt;br&gt;&#xA;तथापि प्रतियोगिज्ञानापेक्षयान्योन्याश्रयत्वं कथं परिहरणीयम् ।&lt;br&gt;&#xA;मैवम् ।&lt;br&gt;&#xA;भेदस्य स्वरूपतो ज्ञाने प्रतियोगिविशेषज्ञानानपेक्षणात् ।&lt;br&gt;&#xA;प्रतियोगिस्वरूपज्ञाने चैतद्भेदज्ञानानपेक्षणात् ।&lt;br&gt;&#xA;अस्तु तर्हि विशेषज्ञाने ऽन्योन्याश्रयत्वम् ।&lt;br&gt;&#xA;तद्धि घटात्पटो भिन्न इत्युत्पद्यते ।&lt;br&gt;&#xA;तत्र धमिर्णो भेदेन प्रतिपन्नस्य वा प्रतियोगिता, अन्यथा वा ।&lt;br&gt;&#xA;नतावद्द्वितीयः ।&lt;br&gt;&#xA;स्वतो ऽपि भेदप्रतीत्यापत्तेः ।&lt;br&gt;&#xA;आद्ये प्रतियोगिस्वरूपभेदप्रतीतौ धर्मिणः प्रतियोगितायां स एव न्यायः ।&lt;br&gt;&#xA;तथाच पटाद्घटस्य भेदप्रतीतौ घटात्पटस्य भेदप्रतीतिरित्यन्योन्याश्रयत्वमिति ।&lt;br&gt;&#xA;मैवम् ।&lt;br&gt;&#xA;वस्तुतो ऽन्योन्यप्रतियोगिकयोर्घटपटस्वरूपभेदयोः प्रतीतयोः सतोरसति सादृश्यादौ प्रतिबन्धके ऽन्योन्यप्रतियोगिकतया विशिष्टभेदप्रतीतौ&lt;br&gt;&#xA;बाधकाभावादिति ।&lt;br&gt;&#xA;&lt;em&gt;८,३२१&lt;/em&gt;&lt;br&gt;&#xA;एवं स्वमतेन भेदप्रतीतावन्योन्याश्रयत्वं परिहृत्य भिन्नभेदवादिनां परिहारमाहधर्मित्वेति ।&lt;br&gt;&#xA;धर्मित्वप्रतियोगित्वतद्भेदा युगपद् यदि ।&lt;br&gt;&#xA;विशेषणं विशेष्यं च तद्भावश्चैव गृह्यते । मनुव्_२,२.२२५ ।&lt;br&gt;&#xA;न्यायसुधा-&lt;br&gt;&#xA;उपलक्षणं चैतत् ।&lt;br&gt;&#xA;धर्मिप्रतियोगिनौ चे(त्यपि)ति द्रष्टव्यम् ।&lt;br&gt;&#xA;तद्भावो विशेषणत्वं विशेष्यत्वं च ।&lt;br&gt;&#xA;अत्र विशेषणविशेष्ययोरन्यतरत्वाद्भेदस्य पृथग्ग्रहणाभावः ।&lt;br&gt;&#xA;अयमर्थः ।&lt;br&gt;&#xA;किं निर्विकल्पकप्रतीतावन्योन्याश्रयत्वमुच्यते उत सविकल्पकप्रतीतौ ।&lt;br&gt;&#xA;नाद्यः ।&lt;br&gt;&#xA;तत्र धर्मिप्रतियोगिस्वरूपयोस्तद्भावयोस्तद्भेदस्य भेदयोर्वा युगप(दुभय)दवभासनात् ।&lt;br&gt;&#xA;तथा विशेषण(विशेष्य)भूत(भाव)योर्घटपटयोर्भेदस्य च तद्भावयोश्च युगपत्प्रतीतेः ।&lt;br&gt;&#xA;युगपदेव&lt;br&gt;&#xA;सर्वस्येन्द्रियसन्निकृष्टत्वात् ।&lt;br&gt;&#xA;दर्शनयोग्यत्वाच्च ।&lt;br&gt;&#xA;ननु धर्मिप्रतियोगिनोर्विशेषणविशेष्ययो(श्च)ः तद्भावो ऽपरो भिन्नभेदवादिभिर्नेष्यते ।&lt;br&gt;&#xA;तत्कथमेतत् ।&lt;br&gt;&#xA;मैवम् ।&lt;br&gt;&#xA;भूषणकारादिभिस्तस्याङ्गीकृतत्वात् ।&lt;br&gt;&#xA;तेषामेव चायं परिहार इति ।&lt;br&gt;&#xA;ननु यत्र प्रतियोगी पश्चात्प्रतीयते तत्र युगपदवभासो नास्तीति तद्दृष्टान्तेन सर्वत्राप्येवमनुमीयत इति चेन्न ।&lt;br&gt;&#xA;असन्निहितवत्सन्निहितस्याप्यज्ञानसाधने प्रतितिविरोधात् ।&lt;br&gt;&#xA;यत्र(च)प्रतियोगी न सन्निहितस्तत्रापि धर्मिधर्मित्वभेदानां तावद्युगपत्प्रतीतिर्नानुपपन्ना ।&lt;br&gt;&#xA;तदिदमुक्तङ्को विरोध इति ।&lt;br&gt;&#xA;को विरोधः &amp;hellip; । मनुव्_२,२.२२६अ ।&lt;br&gt;&#xA;न्यायसुधा-&lt;br&gt;&#xA;द्वितीयं निराकरोतिस्वरूपेणेति ।&lt;br&gt;&#xA;&amp;hellip; स्वरूपेण गृहीतो भेद एव तु ।&lt;br&gt;&#xA;अस्यामुष्मादिति पुनर्विशेषेणैव गृह्यते । मनुव्_२,२.२२६ ।&lt;br&gt;&#xA;&lt;em&gt;८,३२१फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;अस्यामुष्मादित्युपलक्षणम् ।&lt;br&gt;&#xA;अनयोर्भेदो भिन्नाविमावित्यपि ग्राह्यम् ।&lt;br&gt;&#xA;निविर्कल्पकप्रतीतार्थानामन्योन्यवैशिष्ययमात्रं सविकल्पकज्ञाने ऽवभासते नाधिकमिति न तत्रापीतरेतराश्रयत्वमिति ।&lt;br&gt;&#xA;तथा(चा)हुर्भिन्नभेदवादिनः ।&lt;br&gt;&#xA;एकस्यामेव निर्विकल्पिकायां संविदि भेदस्य भेदिनोश्च युगपदवभासने सति तत्रैकं भेदिनमव(धिं कृत्वै)धीकृत्यैतस्मादयं भिन्न इति&lt;br&gt;&#xA;सविकल्पकबोधोदया(त्कथम)न्न व्यतिरिक्तभेदपक्षे ऽन्योन्याश्रयत्वमिति ।&lt;br&gt;&#xA;&lt;em&gt;८,३२४&lt;/em&gt;&lt;br&gt;&#xA;ननु किमर्थमयं परमतोपन्यासः ।&lt;br&gt;&#xA;भेदपार्थक्यमन्तरेण विशेषप्रतीतावस्माकम(प्येवमे)प्ययमेव परिहार इति ज्ञापनार्थम् ।&lt;br&gt;&#xA;तर्हीदमेव वाक्यं तथा व्याख्यायताम् ।&lt;br&gt;&#xA;नै(चै)वं (शं)शक्यम् ।&lt;br&gt;&#xA;तद्भेदश्चेति पृथग्भेदग्रहणविरोधात् ।&lt;br&gt;&#xA;विशेषणविशेष्यभावेन ग्रहणमपि न धर्मिप्रतियोगिप्रकाराद्भिद्यत इति वैशेषिकपरीक्षायामुक्तम् ।&lt;br&gt;&#xA;अतो नात्र व्युत्पादनमपि कृतमिति ।&lt;br&gt;&#xA;&lt;em&gt;८,३२७&lt;/em&gt;&lt;br&gt;&#xA;एवमापादकानभ्युपगमेनान्योन्याश्रयत्वप्रसङ्गं निराकृत्येदानीं दूषणान्तरं प्रतिजानीतेकिञ्चेति ।&lt;br&gt;&#xA;किञ्च &amp;hellip; । मनुव्_२,२.२२७अ ।&lt;br&gt;&#xA;न्यायसुधा-&lt;br&gt;&#xA;अन्यच्चेत्यर्थः ।&lt;br&gt;&#xA;कथमिति चेत् ।&lt;br&gt;&#xA;किमत्र यदि धर्म्यादिप्रतीत्यपेक्षया भेदः प्रतीयेत तदान्योन्याश्रयत्वं स्यादि(त्या)त्येवापाद्यते, किंवा यदि भेदः प्रतीयेत तदान्योन्याश्रयत्वं स्यादिति ।&lt;br&gt;&#xA;आद्ये दोषमाहभेद इति ।&lt;br&gt;&#xA;&amp;hellip; भेदः कथं ग्राह्य इति यः परिपृच्छति ।&lt;br&gt;&#xA;धर्म्यादिभेदग्रहणात् तेनोक्तो ऽन्योन्यसंश्रयः । मनुव्_२,२.२२७ ।&lt;br&gt;&#xA;न्यायसुधा-&lt;br&gt;&#xA;कथमित्याक्षेपे ।&lt;br&gt;&#xA;परिपृच्छतीति मृदूक्तिः ।&lt;br&gt;&#xA;आक्षिपतीति यावत् ।&lt;br&gt;&#xA;धर्म्यादिभेदग्रहणात् धर्म्यादिग्रहणसापेक्षभेदग्रहणात् ।&lt;br&gt;&#xA;कथमिदं लभ्यते ।&lt;br&gt;&#xA;धर्म्यादिपदस्य तद्ग्रहणोपलक्षणत्वात् ।&lt;br&gt;&#xA;आदिपदस्य च कारणार्थस्याऽवृत्तेः ।&lt;br&gt;&#xA;तदेतत्परस्परं व्याहतमिति शेषः ।&lt;br&gt;&#xA;तथाहि ।&lt;br&gt;&#xA;भेदो दुर्ग्रह इति प्रतिज्ञाय तदुपपत्तये हीदमुच्यते ।&lt;br&gt;&#xA;अनेन च यदि भेदो धर्म्यादिप्रतीतिमपेक्ष्य प्रतीयेत तदान्योन्याश्रयत्वं स्यात् ।&lt;br&gt;&#xA;तथाच न प्रतीयेतेत्यापादनेन प्रतीयते चातो न धर्म्यादिग्रहणापेक्षा तत्प्रतीतिरिति लब्धं भवेत् ।&lt;br&gt;&#xA;तथाच’भेदो दुर्ग्रहःऽ‘प्रतीयते च’ इत्येतयोः कथं न पूर्वोत्तरविरोध इति ।&lt;br&gt;&#xA;&lt;em&gt;८,३२९&lt;/em&gt;&lt;br&gt;&#xA;द्वितीये पृच्छामः ।&lt;br&gt;&#xA;किं परेण क्वापि भेदो न गृहीतः किंवा क्वचिद्गृहीत इति ।&lt;br&gt;&#xA;आद्यं दूषयतिअन्यत्वेति ।&lt;br&gt;&#xA;अन्यत्वाग्रहणे प्रोक्तः कथमन्योन्यसंश्रयः । मनुव्_२,२.२२८अब् ।&lt;br&gt;&#xA;न्यायसुधा-&lt;br&gt;&#xA;यद्यन्यत्वं क्वापि न गृहीतं तदान्योन्याश्रयत्वापादनमेव न शक्यम् ।&lt;br&gt;&#xA;निराश्रयत्वात् ।&lt;br&gt;&#xA;तद्धि प्रतीतयोर्द्वयोः कार्यकारणभावाश्रयणे सत्यापद्यते ।&lt;br&gt;&#xA;अन्ततो वादिप्रतिवादिनोः दूष्यदूषकयोरापाद्यापादकयोर्भेदाग्रहे ऽनुत्थानमेवापादनस्य ।&lt;br&gt;&#xA;द्वितीयं दूषयतिअन्यत्वमिति ।&lt;br&gt;&#xA;अन्यत्वं यदि सिद्धं स्यात् कथमन्योन्यसंश्रयः । मनुव्_२,२.२२८च्द् ।&lt;br&gt;&#xA;न्यायसुधा-&lt;br&gt;&#xA;सिद्धं प्रतीतम् ।&lt;br&gt;&#xA;अन्योन्याश्रयत्वे हि भेदप्रतीतिरेव न स्यात् ।&lt;br&gt;&#xA;नह्यन्योन्याश्रयाणि कार्याणि क्वापि दृष्टानि प्रकल्प्यन्ते ।&lt;br&gt;&#xA;तथाचास्ति चेद्भेदप्रतीतिः नूनमाभासभूतमेवेदमन्योन्याश्रयत्वमप्रतिबन्धकत्वादिति ।&lt;br&gt;&#xA;अस्ति भेदप्रतीतिः सा न प्रमेति तु तात्पर्यमिति चेन्न किमन्योन्याश्रयत्वमन्योन्योत्पादं प्रतिबधनातीति मतं, किंवा तद्धर्मम् ।&lt;br&gt;&#xA;आद्ये कथमप्रमापि भेदप्रतीतिरुत्पद्यते ।&lt;br&gt;&#xA;न द्वितीयः ।&lt;br&gt;&#xA;अन्ययोरन्योन्याश्रयत्वमन्यत्तु लुप्यत इत्यस्यान्यायत्वात् ।&lt;br&gt;&#xA;सांवृती प्र(तीति)तिपत्तिरिति चेत् ।&lt;br&gt;&#xA;तत्किं पट; सांवृत इति येभ्यस्तन्तुभ्यो जातस्तेषामेव कारणं भ(व)विष्यतीति ।&lt;br&gt;&#xA;&lt;em&gt;८,३३१&lt;/em&gt;&lt;br&gt;&#xA;नन्वनेनास्य तर्कस्य किं दूषणमुक्तं स्यादित्यत आहएतादृशस्येति ।&lt;br&gt;&#xA;एतादृशस्य वक्तारावुभौ जात्युत्तराकरौ ।&lt;br&gt;&#xA;मायी माध्यमिकश्चैव &amp;hellip; । मनुव्_२,२.२२९अच् ।&lt;br&gt;&#xA;न्यायसुधा-&lt;br&gt;&#xA;न केवलमेतज्जात्युत्तरं किन्तु यदन्यदपि तदीयं वचनम् ।&lt;br&gt;&#xA;तथाहि ।&lt;br&gt;&#xA;भेदस्यापि भेदान्तरभेद्यत्वे ऽनवस्थेति ।&lt;br&gt;&#xA;तथा भिन्ने भेदनिवेशश्चेत्तेनैव भेदेन भिन्नतायामात्माश्रयत्वं, भेदान्तराङ्गीकारे त्वनवस्था ।&lt;br&gt;&#xA;अभिन्ने भेदनिवेशश्चेत्स्वतो ऽपि पटस्य भेदापत्तिरिति ।&lt;br&gt;&#xA;तथा न तावत्प्रत्यक्षेण भेद एव दृश्यते ।&lt;br&gt;&#xA;भेद इत्येव प्रतीतेरनुभवात् ।&lt;br&gt;&#xA;वस्तुनो ऽपि प्रतीतौ न तावद्भेदपूर्वं वस्तुप्रतीतिः ।&lt;br&gt;&#xA;उक्तदोषात् ।&lt;br&gt;&#xA;नापि वस्तुप्रतीतिपूर्विका भेदप्रतीतिः ।&lt;br&gt;&#xA;अभेदेन प्रतीते भेदप्रतीतावतिप्रसक्तेः ।&lt;br&gt;&#xA;नच युगपत् ।&lt;br&gt;&#xA;भेदप्रतीतिं प्रति वस्तुप्रतीतेः कारणत्वेन यौगपद्यायोगात् ।&lt;br&gt;&#xA;नच प्रकारान्तरमस्तीति ।&lt;br&gt;&#xA;तथा सत्तावत्कारणं वा कारणे सत्ता वा ।&lt;br&gt;&#xA;आद्ये कारणस्यासत्त्वम् ।&lt;br&gt;&#xA;द्वितीये ऽसत एव कारणत्वमित्यादि ।&lt;br&gt;&#xA;तत्सर्वं जात्युत्तरमिति ज्ञापयितुमेतादृशस्येत्युक्तम् ।&lt;br&gt;&#xA;सर्वस्यापि स्वव्याघातकत्वात् ।&lt;br&gt;&#xA;भेदस्य सत्तायाश्च स्वरूपातिरिक्तयोरयुक्तयोः (क्तायाः) (क्ततायाः) अयुक्तायाः) एवाङ्गीकरणाच्च ।&lt;br&gt;&#xA;कतमेयं जातिरिति चेन्न ।&lt;br&gt;&#xA;सामान्यलक्षणसद्भावे ऽस्य निर्बन्धस्य व्यर्थत्वात् ।&lt;br&gt;&#xA;अहेतुप्रसङ्गनित्यसमास्वन्तर्भावाच्च ।&lt;br&gt;&#xA;मायाशब्दस्य व्रीह्यादित्वान्मायीति साधुः ।&lt;br&gt;&#xA;शून्यवादिनिरासे(नैव)न मायावादो ऽपि निरस्तो वेदितव्य इत्यतिदेशज्ञापनाय मायी चेत्युक्तम् ।&lt;br&gt;&#xA;एवशब्दस्योत्तरत्रत सम्बन्धः ।&lt;br&gt;&#xA;&lt;em&gt;८,३३९&lt;/em&gt;&lt;br&gt;&#xA;नन्वेतदन्योन्याश्रयत्वादिकं सूत्रकृतैव कुतो न निराकृतमित्यत आहतदिति ।&lt;br&gt;&#xA;&amp;hellip; तदुपेक्ष्यौ बुभूषुभिः । मनुव्_२,२.२२९द् ।&lt;br&gt;&#xA;न्यायसुधा-&lt;br&gt;&#xA;तस्माज्जात्युत्तराकरत्वादुपेक्ष्यावेव ।&lt;br&gt;&#xA;नतु परिहाराय प्रतिवादीकर्तव्यौ ।&lt;br&gt;&#xA;एतदुक्तं भवति ।&lt;br&gt;&#xA;सदलमेव पूर्वपक्षिवचनं निराकर्तव्यं भवति न निर्दलम् ।&lt;br&gt;&#xA;अन्यथातिप्रसङ्गात् ।&lt;br&gt;&#xA;एतच्च जात्युत्तरत्वेन निर्दलमित्युपेक्षितं सूत्रकृता ।&lt;br&gt;&#xA;अस्माभिस्तु शिष्यव्युत्पादनाय निराकृतमिति ।&lt;br&gt;&#xA;स्यादेतत् ।&lt;br&gt;&#xA;शून्यावादी शून्यं जगत्कारणं मन्यते ।&lt;br&gt;&#xA;मायावादी तु ब्रह्म ।&lt;br&gt;&#xA;तत्कथं नासतो ऽदृष्टत्वादित्यादिशून्यवादनिरासाय मायावादे ऽतिदेशः ।&lt;br&gt;&#xA;मतवैषम्ये ऽतिदेशासम्भवादित्यत आहयदीति ।&lt;br&gt;&#xA;यच्छून्यवादिनः शून्यं तदेव ब्रह्म मायिनः । मनुव्_२,२.२३०अब् ।&lt;br&gt;&#xA;न्यायसुधा-&lt;br&gt;&#xA;तस्मादतिदेशो युक्त इति शेषः ।&lt;br&gt;&#xA;तत्कथमित्यत आहनहीति ।&lt;br&gt;&#xA;नहि लक्षणभेदो ऽस्ति निर्विशेषत्वतस्तयोः । मनुव्_२,२.२३०च्द् ।&lt;br&gt;&#xA;&lt;em&gt;८,३४०&lt;/em&gt;&lt;br&gt;&#xA;न्यायसुधा-&lt;br&gt;&#xA;लक्षणभेदेन हि विप्रतिपन्नो भेदो बोधनीयः ।&lt;br&gt;&#xA;ना(चा)सौ शून्यब्रह्मणोः सम्भवति ।&lt;br&gt;&#xA;द्वयोरपि निर्विशेषत्वाङ्गीकारात् ।&lt;br&gt;&#xA;ननु निर्विशेषत्वेन बाह्यलक्षणभेदाभावे ऽपि सत्यज्ञानानन्तानन्दात्मकत्वं ब्रह्मणः स्वलक्षणं मायावादिनाङ्गीकृतम् ।&lt;br&gt;&#xA;न शून्यस्य शून्यवादिना ।&lt;br&gt;&#xA;तेन ब्रह्मशून्ययोर्भेदो भविष्यतीत्यत आहअनृतादीति ।&lt;br&gt;&#xA;अनृतादिविरोधित्वमुभयोश्च स्वलक्षणम् । मनुव्_२,२.२३१अब् ।&lt;br&gt;&#xA;न्यायसुधा-&lt;br&gt;&#xA;ब्रह्मणः सत्यज्ञानाद्यात्मकत्वं नामानृतजडादिविरोधित्वमेवाभिमतं मायावादिनो&lt;br&gt;&#xA;ऽन्यस्यासम्भवात्,’अनृतजडविरोधिरूपमन्तत्रयमलबन्धनदुःखताविरुद्धम्’ इति तद् व्याख्यानाच्च ।&lt;br&gt;&#xA;अनृतादिविरोधित्वं च शून्यवादी शून्यस्यापि मन्यते ।&lt;br&gt;&#xA;‘जाड्यसंवृतिदुःखान्तपूवर्देषविरोधि यत्’ इति वचनात् ।&lt;br&gt;&#xA;ततो नैतदपि भेदकमिति युक्त एवातिदेशः ।&lt;br&gt;&#xA;&lt;em&gt;८,३४१&lt;/em&gt;&lt;br&gt;&#xA;स्यादेतत् ।&lt;br&gt;&#xA;प्रपञ्चमिथ्यात्वानुमाननिरासार्थं वैधर्म्याच्च न स्वप्नादिवदिति सूत्रम् ।&lt;br&gt;&#xA;तत्र यत्’भ्रान्तेः संवृविसत्यस्य’ इति दूषणमुक्तम् ।&lt;br&gt;&#xA;तदेव वैधर्म्यादिति सूत्रे प्रतीयते ।&lt;br&gt;&#xA;यत्पुनरुक्तं दृश्यत्वस्य सत्यत्वे तत्रैव व्यभिचारप्रसङ्गात्तस्य मिथ्यात्वं वाच्यम् ।&lt;br&gt;&#xA;तथाचासाधकत्वमिति तत्सूत्रे न दृश्यते ।&lt;br&gt;&#xA;तत्कथमेतद्वयाख्यानमित्यत आहस्ववाक्येति ।&lt;br&gt;&#xA;स्ववाक्याभावसंवादान्न कृत्यं प्रतिवादिनः । मनुव्_२,२.२३१च्द् ।&lt;br&gt;&#xA;तत्पक्ष इति वैधर्म्यान्न स्वप्नादिवदित्यजः ।&lt;br&gt;&#xA;अप्रयत्नान्निराचक्रे &amp;hellip; । मनुव्_२,२.२३२अच् ।&lt;br&gt;&#xA;न्यायसुधा-&lt;br&gt;&#xA;अत्र वाक्यमिति हेतुवाक्यार्थो दृश्यत्वं लक्ष्यते ।&lt;br&gt;&#xA;तत्पक्ष इति विषयसप्तमी ।&lt;br&gt;&#xA;तन्मिथ्यात्वसाधनविषय इति यावत् ।&lt;br&gt;&#xA;इति शब्दो हेतौ ।&lt;br&gt;&#xA;अप्रयत्नात् प्रयत्नमविधाय,’वैधर्म्याच्च न स्वप्नादिवत्’ इत्यनेन निराचक्र इति सम्बन्धः ।&lt;br&gt;&#xA;एतदुक्तं भवति ।&lt;br&gt;&#xA;दृश्यत्वस्य मिथ्यात्वं शून्यवादिनैवाभ्युपगतम् ।&lt;br&gt;&#xA;मिथ्याभूतस्या(चा)साधकत्वं सुप्रसिद्धमेव ।&lt;br&gt;&#xA;अत ए(वै)तद्विषये सद्वादिनः किमपि कृत्यं नास्त्येव ।&lt;br&gt;&#xA;स्फुटदूणव्युत्पादने सूत्रत्वव्याघातात् ।&lt;br&gt;&#xA;तस्मादेतद्दूषणव्युत्पादने सूत्रकृता प्रयत्नो न विहितः ।&lt;br&gt;&#xA;अस्माभिस्तु तदभिप्रायः स्फुटीकृत इति ।&lt;br&gt;&#xA;&lt;em&gt;८,३४२&lt;/em&gt;&lt;br&gt;&#xA;तथापि’सत्त्वं चास्यानुभूषितः’ इति यत्प्रपञ्चमिथ्यात्वस्य प्रत्यक्षविरुद्धत्वमुक्तम् ।&lt;br&gt;&#xA;यच्च’मिथ्यात्वे मा न काचन’ इति निष्प्रमाणत्वं, तदुभयं सूत्रे न दृश्यत इत्यत आहचेति ।&lt;br&gt;&#xA;&amp;hellip; चेति दृष्टिविरुद्धताम् ।&lt;br&gt;&#xA;निष्प्रमाणत्वमप्यस्य सूचयामास विश्वकृत् । मनुव्_२,२.२३२द्फ़् ।&lt;br&gt;&#xA;न्यायसुधा-&lt;br&gt;&#xA;अस्य मिथ्यात्वस्य ।&lt;br&gt;&#xA;नन्वनुक्तसमुच्चयार्थेन चशब्देनेदं दूषणद्वयं सूचितमिति यथा व्याख्यायते ।&lt;br&gt;&#xA;तथा तदपि चाशब्दार्थतया व्याख्यायताम् ।&lt;br&gt;&#xA;किमनुक्तत्वाङ्गीकारेण ।&lt;br&gt;&#xA;मैवम् ।&lt;br&gt;&#xA;‘न कृत्यं प्रतिवादिनः’ इत्युक्त्वात् ।&lt;br&gt;&#xA;सूत्रे हेतुविशेषस्यानुपादानान्निष्प्रमाणकत्वं ज्ञापितमित्यस्तु ।&lt;br&gt;&#xA;किं चाशब्दस्योभयसूचकत्वग्रहणेन ।&lt;br&gt;&#xA;न ।&lt;br&gt;&#xA;सति शब्दे सावकाशज्ञापकादरणानुपपत्तेः ।&lt;br&gt;&#xA;स्वप्नादिवदिति सूत्रं स्वप्नवदिति व्याख्यातम् ।&lt;br&gt;&#xA;को ऽत्राभिप्रायः ।&lt;br&gt;&#xA;उच्यते ।&lt;br&gt;&#xA;बहुस्थलेषु गृहीतेयं व्याप्तिरित्यतो न व्यभिचारमर्हतीति पूर्वपक्षिणो ऽभिमानं सूचयितुं सूत्रकारेणादिपदं प्रयुक्तम् ।&lt;br&gt;&#xA;तथापि प्रयोगवेलायामेक एव दृष्टान्त उपादेयो ऽन्यथाऽधिक्यं प्रस(ज्यते)ज्येतेति ।&lt;br&gt;&#xA;यथाऽह ।&lt;br&gt;&#xA;हेतूदाहरणादिकम् अधिकमिति ।&lt;br&gt;&#xA;एतज्ज्ञापनाय भाष्यकारेण स्वप्नवदित्येवोक्तमिति सर्वं सुस्थम् ।&lt;br&gt;&#xA;। इति श्रीमन्न्यायसुधायां असदधिकरणम् ।&lt;/p&gt;</description>
    </item>
    <item>
      <title>१९ अनुपलब्ध्यधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/19_anupalabdhyadhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/19_anupalabdhyadhikaraNa/</guid>
      <description>&lt;p&gt;। अथ श्रीमन्न्यायसुधायां अनुपलब्ध्यधिकरणम् ।&lt;br&gt;&#xA;। ओं न भावो ऽनुपलब्धेः ओं ।&lt;br&gt;&#xA;अत्र योगाचाराणां मतमपाक्रियते ।&lt;br&gt;&#xA;तदर्थं तदुपन्यस्यतिज्ञानमेवेति ।&lt;br&gt;&#xA;न भावो ऽनुपलब्धेः । ब्ब्स्_२,२.३० ।&lt;br&gt;&#xA;ज्ञानमेवैकमखिलज्ञेयाकारं प्रभासते । मनुव्_२,२.२३३अब् ।&lt;br&gt;&#xA;न्यायसुधा-&lt;br&gt;&#xA;विज्ञानमेव तत्त्वं, न रूपादयश्चत्वारः स्कन्धाः, इति योगाचारा मन्यन्त इत्यथर्ः ।&lt;br&gt;&#xA;विज्ञानाङ्गीकारे ऽपि विशेषमाहएकमिति ।&lt;br&gt;&#xA;अद्वितीयमित्यर्थः ।&lt;br&gt;&#xA;ननु ज्ञेयमपि रूपादिकं प्रत्यक्षादिसिद्धं तत्कथं विज्ञानमेव तत्त्वमित्यत आहअखिलेति ।&lt;br&gt;&#xA;ज्ञानमेव ज्ञेयकारम् ।&lt;br&gt;&#xA;न ज्ञेयं नाम ज्ञानाद्भिन्नमस्तीत्यर्थः ।&lt;br&gt;&#xA;कुतो ज्ञेयस्य ज्ञानात्मकत्वमित्यत आहप्रभासत इति ।&lt;br&gt;&#xA;ज्ञानं हि प्रकाशते ।&lt;br&gt;&#xA;तेन प्रकाशमानत्वस्य ज्ञानत्वेन व्याप्तौ सिद्धायां नीलादेरपि प्रकाशमानस्य ज्ञानत्वं सिद्धमित्यर्थः ।&lt;br&gt;&#xA;यद्वा प्रभासते नीलादिना सहैवेति शेषः ।&lt;br&gt;&#xA;तेन’सहोपलम्भनियमादभेदो नीलतद्धियोः’ इत्युक्तं भवति ।&lt;br&gt;&#xA;&lt;em&gt;८,३४६&lt;/em&gt;&lt;br&gt;&#xA;नन्वयुक्तो ज्ञानज्ञेययोरभेदः ।&lt;br&gt;&#xA;भेदस्य प्रतिभासनात् ।&lt;br&gt;&#xA;एकमिति चायुक्तम् ।&lt;br&gt;&#xA;विज्ञानसन्ततीनां भेदस्य एकैकस्यापि सन्ततौ विज्ञानभेदस्य च विद्यमानत्वात् ।&lt;br&gt;&#xA;किञ्च आस्तामन्यो भेदः ।&lt;br&gt;&#xA;भेदाभावस्तावदभ्युपगम्यते ।&lt;br&gt;&#xA;तेनैव विज्ञानस्य सद्वितीयत्वाप्राप्तेर्नैकत्वमुपपद्यत इत्यत आहतत्रेति ।&lt;br&gt;&#xA;तत्र सन्ततिभेदश्च स्वभेदो भेद एव च ।&lt;br&gt;&#xA;कल्पिताः प्रतिभासन्ते नानासंवृतिभूमिषु । मनुव्_२,२.२३३च्फ़् ।&lt;br&gt;&#xA;न्यायसुधा-&lt;br&gt;&#xA;तत्र ज्ञानज्ञेययोः भेद इति सम्बन्धः ।&lt;br&gt;&#xA;सन्ततिभेदः सन्ततीनां परस्परं भेदः ।&lt;br&gt;&#xA;स्वभेदः एकैकस्यामपि सन्ततौ पूर्वोत्तरज्ञानभेदः ।&lt;br&gt;&#xA;कल्पिता एवेति सम्बन्धः ।&lt;br&gt;&#xA;नानासंवृतिभूमिषु अनेकाज्ञानस्थानेष्वन्तःकरणेषु ।&lt;br&gt;&#xA;यद्वा नानासंवृतिकारणकासु वासनास्विति निमित्तसप्तमी ।&lt;br&gt;&#xA;तदुक्तम्’भेदस्तु भ्रन्तिबुद्धयैव दृ(दृश्य इन्दा)श्येतेन्दाविवाद्वयः’ इति ।&lt;br&gt;&#xA;&lt;em&gt;८,३४७&lt;/em&gt;&lt;br&gt;&#xA;एवमनूदितं मतमपाकरोतिइत्येतदपीति ।&lt;br&gt;&#xA;इत्येतदपि नो युक्तं &amp;hellip; । मनुव्_२,२.२३४अ ।&lt;br&gt;&#xA;&lt;em&gt;८,३४८&lt;/em&gt;&lt;br&gt;&#xA;न्यायसुधा-&lt;br&gt;&#xA;पूर्वमतसमुच्चयार्थो ऽपिशब्दः ।&lt;br&gt;&#xA;अनेन’न भावे’ इति सूत्रांशो व्याख्यातः ।&lt;br&gt;&#xA;जगत् भावो ज्ञानं न भवतीत्यर्थः ।&lt;br&gt;&#xA;भवतेरनुभवार्थत्वात् ।&lt;br&gt;&#xA;उपसर्गा हि धातुलीनास्यार्थस्य व्यञ्जका एव ।&lt;br&gt;&#xA;&lt;em&gt;८,३५०फ़्.&lt;/em&gt;&lt;br&gt;&#xA;कुतो न युक्तमिति चेत् ।&lt;br&gt;&#xA;किं ज्ञेयं स्वरूपेणासदेव विज्ञाने समारोपितं विज्ञानात्मक(मित्यु)मुच्यते, किं वा परमार्थसत एव ज्ञेयस्य जगतो विज्ञानात्मकत्वं भेदमात्रं&lt;br&gt;&#xA;त्वसदिति ।&lt;br&gt;&#xA;आद्यस्त्वतीताधिकरणरीत्या निरस्तः ।&lt;br&gt;&#xA;न द्वितीयः ।&lt;br&gt;&#xA;जगतो ज्ञानाभेदे प्रमाणाभावात् ।&lt;br&gt;&#xA;न तावत्तत्र प्रत्यक्षमस्तीत्याहन हीति ।&lt;br&gt;&#xA;&amp;hellip; न हि ज्ञानतया जगत् ।&lt;br&gt;&#xA;भासते &amp;hellip; । मनुव्_२,२.२३४ब्च् ।&lt;br&gt;&#xA;न्यायसुधा-&lt;br&gt;&#xA;अनेनानुपलब्धेरित्येतद्वयाख्यातं भवति ।&lt;br&gt;&#xA;मा भूत्प्रत्यक्षेण ज्ञानार्थयोरभेदसिद्धिः ।&lt;br&gt;&#xA;प्रकाशमानत्वाद्यनुमा(नात्तु)नेन तु भविष्यतीत्यत आहअनुभवस्यैवेति ।&lt;br&gt;&#xA;&amp;hellip; अनुभवस्यैव विरुद्धत्वादपेशलम् । मनुव्_२,२.२३४च्द् ।&lt;br&gt;&#xA;तन्मतं &amp;hellip; । मनुव्_२,२.२३५अ ।&lt;br&gt;&#xA;न्यायसुधा-&lt;br&gt;&#xA;सम्बन्धमात्रे षष्ठी ।&lt;br&gt;&#xA;एवशब्देनानुभवस्यानुमानतः प्राबल्यं सूचयति ।&lt;br&gt;&#xA;तन्मतं तदभिमतमनुमानमिति शेषः ।&lt;br&gt;&#xA;ज्ञानज्ञेययोरैक्यमिति (च) वा ।&lt;br&gt;&#xA;ज्ञानज्ञेययोः स्फुटं भेदस्यैव साक्षिसिद्धत्वात्कालात्ययापदिष्टत्वमनुमानस्येत्यर्थः ।&lt;br&gt;&#xA;अनेनानुपलब्धेरित्येतदुपलब्धिविरोधादिति च व्याख्यातम् ।&lt;br&gt;&#xA;ननु भेदग्राहकं प्रत्यक्षं भ्रान्तमिति चेन्न ।&lt;br&gt;&#xA;बाधकाभावात् ।&lt;br&gt;&#xA;अनुमानं बाधकमिति तु न वाच्यम् ।&lt;br&gt;&#xA;प्रत्यक्षस्यानुमानतो बलवत्त्वात् ।&lt;br&gt;&#xA;अन्यथा कालातीततोच्छेदप्रसङ्गात् ।&lt;br&gt;&#xA;प्रत्यक्षस्य भ्रा(न्ति)न्तत्वे ऽनुमानप्रामाण्यं तस्मिंश्च प्रत्यक्षस्य भ्रान्तत्वमित्यन्योन्याश्रयत्वाच्चेति ।&lt;br&gt;&#xA;&lt;em&gt;८,३५३&lt;/em&gt;&lt;br&gt;&#xA;अनुमानविरोधं चानुमानस्य प्रतिपादयितुं सूत्रम् ओं क्षणिकत्वाच्च ओं ।&lt;br&gt;&#xA;इति ।&lt;br&gt;&#xA;तद्वयाचष्टेक्षणिकत्वाच्चेति ।&lt;br&gt;&#xA;क्षणिकत्वाच् च । ब्ब्स्_२,२.३१ ।&lt;br&gt;&#xA;&amp;hellip; क्षणिकत्वाच्च ज्ञानस्य स्थिररूपतः ।&lt;br&gt;&#xA;ज्ञेयस्योक्तप्रकारेण &amp;hellip; । मनुव्_२,२.२३५अच् ।&lt;br&gt;&#xA;न्यायसुधा-&lt;br&gt;&#xA;आशुतरविनाशित्वादित्यर्थः ।&lt;br&gt;&#xA;नच ज्ञानस्य क्षणिकत्वं भ्रान्तम् ।&lt;br&gt;&#xA;अबाधितप्र(तीति)त्ययसिद्धत्वात् ।&lt;br&gt;&#xA;स्थिररूपतः आशुतरविनाशितारहित(त्वात्)त्वतः ।&lt;br&gt;&#xA;अनुस्मृतेश्चेत्याद्युक्तप्रकारेण ।&lt;br&gt;&#xA;अत्र क्षणिकत्वाक्षणिकत्वलक्षणविरुद्धधर्माध्यासं भेदहेतुं वदताऽन्तरबाह्यत्वादिरनेको विरुद्धधर्मसंसर्ग उपलक्षितो बोद्धव्यः ।&lt;br&gt;&#xA;&lt;em&gt;८,३५४&lt;/em&gt;&lt;br&gt;&#xA;एवं प्रत्येकं निराकृतानि बौद्धमतानि साधारणदोषेण दूषयितुं सूत्रम्ओं सवर्थानुपपत्तेश्च ओं ।&lt;br&gt;&#xA;इति ।&lt;br&gt;&#xA;तद्वयाख्यातिसर्वेति ।&lt;br&gt;&#xA;सर्वथानुपपत्तेश् च । ब्ब्स्_२,२.३२ ।&lt;br&gt;&#xA;&amp;hellip; सर्वश्रुतिविरोधतः ।&lt;br&gt;&#xA;अनुभूतिविरुद्धत्वादपि पक्षा इमे ऽशिवाः । मनुव्_२,२.२३५द्फ़् ।&lt;br&gt;&#xA;न्यायसुधा-&lt;br&gt;&#xA;श्रुतिप्रामाण्यस्य समर्थितत्वादवैदिकं प्रत्यपि श्रुतिविरोधकथनं युक्तमेव ।&lt;br&gt;&#xA;अभ्युपगतश्रुतिप्रामाण्यं (शिष्यं) प्रति वा ।&lt;br&gt;&#xA;तेषां पक्षाणामशिवत्वमनेन ज्ञाप्यत इति ।&lt;br&gt;&#xA;नन्वनुभूतिविरोधः प्रागुक्त एव पुनः कस्मादुच्यते ।&lt;br&gt;&#xA;उपसंहारार्थमित्यदोषः ।&lt;br&gt;&#xA;यद्वा तदीयप्रमेयान्तरे ऽपीति ।&lt;br&gt;&#xA;। इति श्रीमन्न्यायसुधायां अनुपलब्ध्यधिकरणम् ।&lt;/p&gt;</description>
    </item>
    <item>
      <title>२० नैकस्मिन्नधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/20_naikasminnadhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/20_naikasminnadhikaraNa/</guid>
      <description>&lt;p&gt;। अथ श्रीमन्न्यायसुधायां नैकस्मिन्नधिकरणम् ।&lt;br&gt;&#xA;। ओं नैकस्मिन्नसम्भवात् ओं ।&lt;br&gt;&#xA;जैनमतमत्र निराक्रियते ।&lt;br&gt;&#xA;निराकार्यांशज्ञापनाय तदुपन्यस्यतिआहेति ।&lt;br&gt;&#xA;नैकस्मिन्न् असम्भवात् । ब्ब्स्_२,२.३३ ।&lt;br&gt;&#xA;आह क्षपणको विश्वं सदसद् द्वयमद्वयम् ।&lt;br&gt;&#xA;द्वयाद्वयमतत्सर्वं सप्तभङ्गिसदातनम् । मनुव्_२,२.२३६ ।&lt;br&gt;&#xA;न्यायसुधा-&lt;br&gt;&#xA;द्विविधं तावद्विश्वं, जीवाजीवात्मकं निरीश्वरम् ।&lt;br&gt;&#xA;तत्पुनः षड्द्रव्यात्मकम् ।&lt;br&gt;&#xA;तानि च द्रव्याणि जीवधर्माधमर्पुद्गलकालाकाशनामानि ।&lt;br&gt;&#xA;तत्र जीवास्त्रिविधाः ।&lt;br&gt;&#xA;बद्धा योगसिद्धा मुक्ताश्चेति ।&lt;br&gt;&#xA;धर्मो गतिहेतुर्जगद्वयापी ।&lt;br&gt;&#xA;अधर्मः स्थितिहेतुर्व्यापक एव ।&lt;br&gt;&#xA;पुद्गलो रूपरसगन्धस्पर्शवत् द्रव्यम् ।&lt;br&gt;&#xA;तत् द्विविधम् ।&lt;br&gt;&#xA;परमाणुरूपं सङ्घातरूपं च ।&lt;br&gt;&#xA;कालः, अभूद्भवति भविष्यतीति व्यवहारहेतुरप्यणुरूपः ।&lt;br&gt;&#xA;आकाश एको ऽनन्तप्रदेशश्च ।&lt;br&gt;&#xA;स द्विविधो लोकाकाशो ऽलोकाकाशश्चेति ।&lt;br&gt;&#xA;(ए)तेष्वणुव्यतिरिक्तान्यस्तिकायशब्दानि ।&lt;br&gt;&#xA;अनेकदेशवर्तिनि द्रव्ये ऽस्तिकायशब्द(प्र)वृत्तेः ।&lt;br&gt;&#xA;ते च जीवास्तिकायो धर्मास्तिकायो ऽधर्मास्तिकायः पुद्गलास्तिकाय आकाशास्तिकाय इति पञ्च ।&lt;br&gt;&#xA;अत्र च मोक्षोपयोगिनः सप्त पदार्था जीवाजीवास्रवबन्धनिर्जरसंवरमोक्षाः ।&lt;br&gt;&#xA;जीवो ज्ञानदर्शनसुखवीर्यगुणः ।&lt;br&gt;&#xA;अजीवो जीवोपभोग्यं वस्तुजातम् ।&lt;br&gt;&#xA;अस्रवः तद्भोगोपकरणमिन्द्रियादिकम् ।&lt;br&gt;&#xA;बन्धो द्विविधः ।&lt;br&gt;&#xA;घातिकाघातिकचतुष्ययभेदात् ।&lt;br&gt;&#xA;आद्यं जीवगुणानां ज्ञाना(नन्दा)दीनां प्रतिबन्धकम् ।&lt;br&gt;&#xA;द्वितीयं शरीरसंस्थानतदभिमानतत्स्थितितत्प्रयुक्तसुखदुःखहेतुभूतम् ।&lt;br&gt;&#xA;निर्जरो मोक्षसाधनं तपः ।&lt;br&gt;&#xA;संवर इन्द्रिय(निरोधः) निग्रहः ।&lt;br&gt;&#xA;मोक्षः स्वाभाविकात्मस्वरूपाविर्भावः ।&lt;br&gt;&#xA;मोक्षग्रहणेनैव मोक्षमार्गो ऽपि सङ्गृहीतः ।&lt;br&gt;&#xA;स च सम्यग्ज्ञानसम्यग्दर्शनसम्यक्चारित्र्याख्यरत्नत्रयात्मकः ।&lt;br&gt;&#xA;तदेतद्विश्वं सप्तभङ्गि प्रत्येकं सप्तप्रकारकमा(मित्या)ह क्षपणकः ।&lt;br&gt;&#xA;कथम् ।&lt;br&gt;&#xA;सदित्येकप्रकारः ।&lt;br&gt;&#xA;असदिति द्वितीयः ।&lt;br&gt;&#xA;द्वयं सदसदात्मकमिति तृतीयः ।&lt;br&gt;&#xA;अद्वयम् अवक्तव्यमिति चतुर्थः ।&lt;br&gt;&#xA;द्वयाद्वयमिति पञ्चमषष्ठौ ।&lt;br&gt;&#xA;तत्र सदवक्तव्यं चेति पञ्चमः, असदवक्तव्यं चेति षष्ठः ।&lt;br&gt;&#xA;अतत्सर्वमिति सप्तमः ।&lt;br&gt;&#xA;सर्वमिति सदसदात्मकम्, अतदिति अवक्तव्यम् ।&lt;br&gt;&#xA;&lt;em&gt;८,३६२&lt;/em&gt;&lt;br&gt;&#xA;अत्र सप्तभङ्गित्वनिरासार्थं नैकस्मिन्नसम्भवादिति सूत्रं व्याचष्टेनैतदिति ।&lt;br&gt;&#xA;नैतत् पदार्थ एकस्मिन् युक्तं दृष्टिविरोधतः । मनुव्_२,२.२३७अब् ।&lt;br&gt;&#xA;&lt;em&gt;८,३६३&lt;/em&gt;&lt;br&gt;&#xA;न्यायसुधा-&lt;br&gt;&#xA;एतत्सप्तप्रकारत्वं कुतः ।&lt;br&gt;&#xA;असम्भवात् ।&lt;br&gt;&#xA;सो ऽपि कथं, दृष्टिविरोधतः ।&lt;br&gt;&#xA;सर्वं हि स्वोपाधौ सत् परोपाधावसत् ।&lt;br&gt;&#xA;स्वरूपेण भावो ऽन्यात्मत्वादिनाभावः ।&lt;br&gt;&#xA;द्रव्यरूपेण नित्यमवस्थाभेदेन अनित्यम् ।&lt;br&gt;&#xA;स्वरूपादिनाभिन्नं स्वगुणादिना भिन्नाभिन्नमित्येव प्रतीयते ।&lt;br&gt;&#xA;नातो ऽन्येन प्रकारेण ।&lt;br&gt;&#xA;अतो व्यवस्थया नियमग्राहकप्रत्यक्षादिविरोधेनासम्भवादयुक्तमेवानेकान्तमतमिति ।&lt;br&gt;&#xA;नन्वेकान्तदर्शनस्य मिथ्यादृष्टित्वेन न तद्विरोधो ऽसम्भवमाहवतीत्यत आहभावेति ।&lt;br&gt;&#xA;भावाभावतया विश्वं येन रूपेण मीयते ।&lt;br&gt;&#xA;तद्रूपमेव तदिति नियमः केन वार्यते । मनुव्_२,२.२३७च्फ़् ।&lt;br&gt;&#xA;न्यायसुधा-&lt;br&gt;&#xA;येन रूपेणेत्यस्यैव विवरणं भावाभावतयेति ।&lt;br&gt;&#xA;तच्च व्यवस्थितसदसत्त्वाद्युपलक्षणं बोद्धव्यम् ।&lt;br&gt;&#xA;यद्वा भावाभावतयान्येन च येन सत्त्वादि(ना)रूपेणेति योजना ।&lt;br&gt;&#xA;अथवा येन भावाभावतया रूपेणेति सामानाधिकरण्येन योज्यम् ।&lt;br&gt;&#xA;यदि वा भावाभावतयेत्यस्य विशेषणमेतत् ।&lt;br&gt;&#xA;येन व्यवस्थितेन रूपेणेति ।&lt;br&gt;&#xA;केन प्रमाणेनेत्याक्षेपः ।&lt;br&gt;&#xA;भवेदेतन्नियमदर्शनस्य मिथ्यादृष्टित्वम् ।&lt;br&gt;&#xA;यदि दृष्टस्य नियमस्य निवारकमनेकान्तसाधकं प्रबलप्रमाणं स्यात् ।&lt;br&gt;&#xA;न चैतदस्ति ।&lt;br&gt;&#xA;नच बाधकेन विना प्रत्ययानां मिथ्यात्वं कल्पयितुं युक्तमतिप्रसङ्गादिति ।&lt;br&gt;&#xA;नियमस्य बाधकमाशङ्कतेतत्तदिति ।&lt;br&gt;&#xA;तत्तद्दोषनिवृत्त्यर्थं स्वीकृता तत्तदात्मना ।&lt;br&gt;&#xA;यदि &amp;hellip; । मनुव्_२,२.२३८अच् ।&lt;br&gt;&#xA;न्यायसुधा-&lt;br&gt;&#xA;सद्वादिनो हि सत्त्वं विश्वस्य प्रमाणैः प्रातिष्ठिपस्तदनङ्गीकारे दोषांश्च न्यरूपयन् ।&lt;br&gt;&#xA;एवमसद्वादिनो ऽप्यसत्त्वस्थापनं तदनङ्गीकारे दूषणं च व्युत्पादितवन्तः ।&lt;br&gt;&#xA;तथान्ये ऽपि स्वपक्षसाधनं तदनभ्युपगमे बाधनं च कृतवन्तः ।&lt;br&gt;&#xA;तथाच यदि स(त्य)त्वं नाङ्गीक्रियते तदा तु तदुपन्यस्तं प्रमाणमुपरुध्येत दूषणं चानुषज्येत ।&lt;br&gt;&#xA;एवमसत्त्वाद्यनङ्गीकारे ऽपि ।&lt;br&gt;&#xA;अतस्तद्दोषपरिहारार्थं तत्तत्प्रमाणानुसरणार्थं च तत्तदात्मता विश्वस्य मया स्वीकृता ।&lt;br&gt;&#xA;तथाचानेकान्ते प्रबलप्रमाणसद्भावात्कथं नियमे बाधकाभाव इति ।&lt;br&gt;&#xA;परिहरतितैरिति ।&lt;br&gt;&#xA;&lt;em&gt;८,३६५&lt;/em&gt;&lt;br&gt;&#xA;&amp;hellip; तैरखिलैर्देषैर्लिप्यते चलदर्शनः । मनुव्_२,२.२३८च्द् ।&lt;br&gt;&#xA;न्यायसुधा-&lt;br&gt;&#xA;तर्हीति शेषः ।&lt;br&gt;&#xA;इदमत्र वक्तव्यम् ।&lt;br&gt;&#xA;सद्वादिमतानुसरणसमये ऽसत्त्वादिभङ्गीरङ्गीकरोषि (वा) न वेति ।&lt;br&gt;&#xA;एवमसद्वादिचरणशरणप्रवेशवेलायां सत्त्वादिप्रकारानूरीकरोषि वा न वेति ।&lt;br&gt;&#xA;एवमन्येष्वपि पक्षेषु विकल्पः ।&lt;br&gt;&#xA;यद्याद्यस्तदासौ अचलदर्शनः सदा सकलपक्षाङ्गीकारवान् तैर्देषैरखिलै(तैरखिलैर्देषै)र्लिप्यते ।&lt;br&gt;&#xA;तथाहि ।&lt;br&gt;&#xA;सद्वादिनो हि न केवलं सत्त्वे प्रमाणं तदनङ्गीकारे च दूषणं च व्युत्पाद्य निवृत्ताः ।&lt;br&gt;&#xA;किन्त्वसत्त्वादिपक्षेषु दोषानपि व्युत्पादितवन्तः ।&lt;br&gt;&#xA;एवमसद्वादिनो ऽपि नासत्त्वे प्रमाणं तदनभ्युपगमे बाधकं चाभिधायैवोपरता, किन्नाम सत्त्वादिपक्षेषु दोषानपि उपपादितवन्तः ।&lt;br&gt;&#xA;एवमन्ये ऽपि ।&lt;br&gt;&#xA;तथाच सकलपक्षकक्षीकारे (तु) तत्तद्वाद्युक्तपक्षान्तरदोषलेपः कथं न स्यात् ।&lt;br&gt;&#xA;अथ मन्यसे ।&lt;br&gt;&#xA;न ते दोषाः किन्त्वाभासाः ।&lt;br&gt;&#xA;ते च नानेकान्तवादं बाधन्त इति ।&lt;br&gt;&#xA;तदा कथं तानि प्रमाणानि ।&lt;br&gt;&#xA;अनङ्गीकारे दोषाश्च नाभासाः ।&lt;br&gt;&#xA;(ये नानुम)येनानुसरणीयाः ।&lt;br&gt;&#xA;तसम्त्तत्तद्वादिव्युत्पादितप्रमाणाद्यनुसारेण सप्तभङ्गीरङ्गीकुर्वाणेन तदुक्तविपक्षदोषानुसारेण तत्परित्यागो ऽपि कार्यः स्यात् ।&lt;br&gt;&#xA;तथा चाङ्गीकारपरित्यागाभ्यामुभयत आकृष्टो ऽयं कष्टां दशामाविष्यः स्यात् ।&lt;br&gt;&#xA;नन्वेकान्तो द्वेधा ।&lt;br&gt;&#xA;क्रमाक्रमभेदात् ।&lt;br&gt;&#xA;तत्र क्रमानेकान्ते तावन्नाङ्गीकारपरित्यागौ विरुद्धौ ।&lt;br&gt;&#xA;अक्रमानेकान्ते ऽपि येन रूपेण नित्यत्वं तेनैवानित्यत्वमित्याद्यनङ्गीकारान्न विरोधः ।&lt;br&gt;&#xA;तथाच सप्तभङ्गयङ्गीकारिणा मया तानि प्रमाणानि दूषणानि च व्यवस्थापितानि भवन्तीति नोक्तदोषः ।&lt;br&gt;&#xA;मैवम् ।&lt;br&gt;&#xA;तत्तत्प्रमाणादीनां व्यवस्थानर्हत्वात् ।&lt;br&gt;&#xA;न खलु तत्त(त्प्रमाणवा)द्वादिभिस्तानि तानि प्रमाणादीनि सावकाशान्युपन्यस्तानि ।&lt;br&gt;&#xA;तस्मात्सर्वेष्वपि (वादिषु) वादेषु परमास्तिकस्य कथितैव गतिः ।&lt;br&gt;&#xA;&lt;em&gt;८,३६६&lt;/em&gt;&lt;br&gt;&#xA;अपि चैवमपि सप्तभङ्गयङ्गीकारो निर्मूल एव ।&lt;br&gt;&#xA;न ह्येवंवादिनो वादिनः प्रसिद्धाः ।&lt;br&gt;&#xA;सम्भावनया तदङ्गीकारे च न सप्तत्वपरिनिष्ठा ।&lt;br&gt;&#xA;सम्भावनावका(को)शस्य निःसीमत्वात् ।&lt;br&gt;&#xA;किञ्च सर्वाङ्गीकारपक्षे स्यादस्ति च नास्ति चेति पक्षात्स्यादस्ति स्यान्नास्तीति पक्षद्वयं न भिद्यते ।&lt;br&gt;&#xA;द्वितीयपक्षे तु चलदर्शन इत्येव दूषणम् ।&lt;br&gt;&#xA;अपसिद्धान्ती स्यादिति ।&lt;br&gt;&#xA;तदेवं सप्तभङ्गयङ्गीकारः प्रमाणविरुद्धो ऽप्रामाणिकश्चेत्युक्तम् ।&lt;br&gt;&#xA;अखिलैर्देषैर्लिप्यत इत्यनेन परस्परव्याहतिश्चेत्यपि सूचितम् ।&lt;br&gt;&#xA;जोस्हि५&lt;br&gt;&#xA;&lt;em&gt;८,३६८&lt;/em&gt;&lt;br&gt;&#xA;एवम्भूतस्यापि सप्तभङ्गिनयस्य स्वीकारे ऽतिप्रसङ्गं चाहअतिहायेति ।&lt;br&gt;&#xA;अतिहाय प्रमाणाप्तं नियमं सदसत्तया ।&lt;br&gt;&#xA;अशेषमाविरुद्धं च निर्मानं व्याहतं सदा । मनुव्_२,२.२३९ ।&lt;br&gt;&#xA;सर्वप्रकारं वदतो दृष्टहानिरमग्रहः ।&lt;br&gt;&#xA;स्वव्याहतत्वमित्याद्या दोषाः सर्वे भवन्ति हि । मनुव्_२,२.२४० ।&lt;br&gt;&#xA;न्यायसुधा-&lt;br&gt;&#xA;अशेषमाविरुद्धं वदत इत्यस्योपपादनं व्यवस्थितया सदसत्तया प्रमाणाप्तनियममतिहायेति ।&lt;br&gt;&#xA;सर्वे प्रकारा यस्य विश्वस्य तत्तथोक्तम् ।&lt;br&gt;&#xA;ततश्चासौ प्रकारश्चेति वा ।&lt;br&gt;&#xA;ननु क्रमानेकान्ते तावत्कालभेदेन न व्याघातः ।&lt;br&gt;&#xA;अक्रमानेकान्ते ऽपि रूपभेदेनेत्यत उक्तम्सदा सर्वप्रकारं वदत इति ।&lt;br&gt;&#xA;सदेति रूपाभेदस्याप्युपलक्षणम् ।&lt;br&gt;&#xA;&lt;em&gt;८,३६९&lt;/em&gt;&lt;br&gt;&#xA;अयमाशयः ।&lt;br&gt;&#xA;यदि क्रमेण वा रूपभेदेन वानेप्रकारत्वम् तदा नायमनेकान्तवादः समर्थनीयः ।&lt;br&gt;&#xA;सर्वैरपि वादिभिरङ्गीकृतत्वात् ।&lt;br&gt;&#xA;नहि को ऽपि वादी पदार्थानां कालतो रूपतश्चावस्थावैचित्र्यमनङ्गीकुर्वाणो ऽस्ति ।&lt;br&gt;&#xA;यं प्रत्यनेकान्तवादावतारः सङ्गच्छेत ।&lt;br&gt;&#xA;केवलं क्षणभङ्गो वात्यन्तसत्कार्यवादो वावस्थावतोरत्यन्तभेदो वापाकरणीयः ।&lt;br&gt;&#xA;अतः अनेकान्तवादमवतारयता क्षपणकेन सदा रूपाभेदेनैव च सर्वप्रकार(क)त्वमित्येव वक्तव्यम् ।&lt;br&gt;&#xA;तथाच न व्याघातनिस्तार इति ।&lt;br&gt;&#xA;&lt;em&gt;८,३७०&lt;/em&gt;&lt;br&gt;&#xA;अशेषमाविरुद्धं सदा सर्वप्रकारत्वं वदतो दृष्टहानिः स्यात् ।&lt;br&gt;&#xA;निर्मान च सदा सर्वप्रकारं वदतो अमग्रहो अप्रामाणिकस्वीकारः स्यात् ।&lt;br&gt;&#xA;व्याहतं सदा सर्वप्रकारं वदतः स्वव्याहतत्वं स्यादिति योजना ।&lt;br&gt;&#xA;दृष्टहानाद्यनुषङ्गिदोषान्तरसङ्ग्रहार्थमित्याद्या इत्युक्तम् ।&lt;br&gt;&#xA;हिशब्दः सर्वत्र प्रसङ्गहेतुसूचनार्थः ।&lt;br&gt;&#xA;अयमर्थः ।&lt;br&gt;&#xA;यदि प्रमाणविरुद्धमपि सर्वप्रकारत्वं विश्वस्य स्वीक्रियते तदा दहनशैत्यं वा गवालम्भनादेर्धर्मसाधनत्वादिकं वा(चा)ऽङ्गीकार्यं स्यात् ।&lt;br&gt;&#xA;प्रमाणविरोधेन प्रतिपक्षनिराकरणं च न स्यात् ।&lt;br&gt;&#xA;किन्तु प्रत्यभिज्ञादिविरुद्धमपि क्षणिकत्वादिकमङ्गीकर्तव्यं स्यात् ।&lt;br&gt;&#xA;अविशेषात् ।&lt;br&gt;&#xA;यदि चाप्रामाणिकमपि सर्वप्रकारत्वमुररीक्रियते तदा खरविषाणादिकं वा गोमांसादिभक्षणस्य धर्मसाधनत्वं चोररीकरणीयं स्यात् ।&lt;br&gt;&#xA;प्रमाणाभावेन परमतनिरासो ऽपि न कार्यः स्यात् ।&lt;br&gt;&#xA;तद(प्य)भ्युपगमनीयमेव भवेदविशेषात् ।&lt;br&gt;&#xA;तथाच दूष्योपादेयहीनस्य शास्त्रनिर्माणमपि न स्यात् ।&lt;br&gt;&#xA;यदि च व्याहतमपि सर्वप्रकारत्वमङ्गीकुर्यात् तदा मातुरपि वन्ध्यत्वं, जिनोपदेशस्य प्रमाणतयाभ्युपगतस्याप्यप्रामाण्यं, बद्धस्यापि मुक्तत्वं,&lt;br&gt;&#xA;मुक्तस्यापि बद्धत्वं, सिद्धस्यापि रागित्वं, श्वपचस्यापि सिद्धत्वमित्यादिसर्वमप्यङ्गी(कुर्यात्)कार्यं स्यात् ।&lt;br&gt;&#xA;अन्यथानेकान्तभङ्गप्रसङ्गात् ।&lt;br&gt;&#xA;एवञ्च न शास्त्रप्रणयनप्रयासः कार्यः ।&lt;br&gt;&#xA;मत्तोन्मत्तादिभिरेवास्य कृतत्वादिति ।&lt;br&gt;&#xA;&lt;em&gt;८,३७१&lt;/em&gt;&lt;br&gt;&#xA;एवं विश्वस्य क्षपणकोक्तं सर्वप्रकारत्वं निराकृत्य तदुक्तमर्थान्तरमपि निराकर्तुमनुवदतिवक्तीति ।&lt;br&gt;&#xA;वक्ति स्वप्रभमात्मानं देहमानं &amp;hellip; । मनुव्_२,२.२४१अब् ।&lt;br&gt;&#xA;&lt;em&gt;८,३७१फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;क्षपणक इति वर्तते ।&lt;br&gt;&#xA;स्वप्रभं स्वप्रकाशं, देहस्य मानं परिमाणमिव मानं यस्यासौ तथोक्तः ।&lt;br&gt;&#xA;अत्र देहमानत्वमेव विप्रतिपन्नो ऽर्थः ।&lt;br&gt;&#xA;स्वप्रभत्वं तु सम्मतमेवास्माकम् ।&lt;br&gt;&#xA;यद्वा स्वप्रभमिति क्रियाविशेषणम् ।&lt;br&gt;&#xA;विना प्रमाणेन स्वीयया प्रभयोत्प्रेक्ष्यैव वक्तीति ।&lt;br&gt;&#xA;अथवानेन देहपरिमाणत्वे जैनोक्तं प्रमाणाभावसमनुवदति ।&lt;br&gt;&#xA;तत्र स्वशब्देन स्वीयो देह उच्यते ।&lt;br&gt;&#xA;तत्र प्रभा यस्यासौ तथोक्तः ।&lt;br&gt;&#xA;तथाच प्रयोगः ।&lt;br&gt;&#xA;देवदत्तात्मा, तद्देह एव, तत्र सर्वत्रैव च विद्यते ।&lt;br&gt;&#xA;तत्रैव तत्र सर्वत्रैव च स्वासाधारणगुणाधारतयोपलम्भात् ।&lt;br&gt;&#xA;यो यत्रैव, यत्र सवर्त्रैव स्वासाधारणगुणाधारतयोपलभ्यते, स तत्रैव, तत्र सर्वत्र च विद्यते ।&lt;br&gt;&#xA;यथा देवदत्तगृह एव तत्र सर्वत्रैव चोपलभ्यमानस्वासाधारणभास्वरत्वादिगुणः प्रदीपः ।&lt;br&gt;&#xA;तथाचायं तस्मात्तथेति ।&lt;br&gt;&#xA;अन्यथा कमनीयतनयालिङ्गनेन सर्वत्राह्ला(दाक)दकरस्य (स्व)सुखस्याननुभवप्रसङ्गः ।&lt;br&gt;&#xA;तथाच सर्वाङ्गीणरोमाञ्चादिकार्यानुदयः स्यादिति ।&lt;br&gt;&#xA;यद्वा प्रदीपस्येव स्वानपायिनी प्रभा यस्यासौ स्वप्रभ इति ।&lt;br&gt;&#xA;&lt;em&gt;८,३७४&lt;/em&gt;&lt;br&gt;&#xA;अत्रात्मनः कायपरिमाणत्वनिरासार्थं सूत्रम् ।&lt;br&gt;&#xA;ओं एवञ्चात्माकात्स्नर्यम् ओं ।&lt;br&gt;&#xA;इति ।&lt;br&gt;&#xA;तस्य तात्पर्यमाहतदपीति ।&lt;br&gt;&#xA;एवं चात्माकार्त्स्न्यम् । ब्ब्स्_२,२.३४ ।&lt;br&gt;&#xA;न च पर्यायाद् अप्य् अविरोधो विकारादिभ्यः । ब्ब्स्_२,२.३५ ।&lt;br&gt;&#xA;&amp;hellip; तदप्यलम् ।&lt;br&gt;&#xA;दुष्यं नानाशरीरेषु प्रवेशादन्यथाभवात् । मनुव्_२,२.२४१ब्द् ।&lt;br&gt;&#xA;न्यायसुधा-&lt;br&gt;&#xA;कुतः ।&lt;br&gt;&#xA;अकात्स्नर्यादिप्रसङ्गादिति शेषः ।&lt;br&gt;&#xA;पिपीलिकादिदेहस्थस्य तत्परिमाणस्यात्मनः कर्मविपाकवशाद्गजगवयादिदेहप्राप्तौ तत्राकात्स्नर्यं स्यात् ।&lt;br&gt;&#xA;गजादिदेहगतस्य च तत्परिमाणस्य पिपीलिकादिदेहे ऽतिरेकः स्यादित्युभयथा कायपरिमाणत्वानुपपत्तिरेवेति ।&lt;br&gt;&#xA;एतदर्थत्वेन (वा) च नानाशरीरेष्विति वाक्यं योज्यम् ।&lt;br&gt;&#xA;तत्रान्यथाभावादिति कायपरिमाणत्वाभावापत्तेरित्यर्थः ।&lt;br&gt;&#xA;&lt;em&gt;८,३७५&lt;/em&gt;&lt;br&gt;&#xA;स्यादेतत् ।&lt;br&gt;&#xA;यं यं देहं प्राप्नोत्यात्मा तत्तत्परिमाणो भवत्यतो नोक्तदोष इत्याशङ्कानिरासार्थं सूत्रम् ओं नच पर्यायादप्यविरोधो विकारादिभ्यः ओं ।&lt;br&gt;&#xA;इति ।&lt;br&gt;&#xA;तस्य तात्पर्यमाहतदप्यलमिति ।&lt;br&gt;&#xA;चित्तस्थं परिमाणपर्यायं तच्छब्देन परामृशति ।&lt;br&gt;&#xA;‘नानाशरीरेषु प्रवेशादन्यथाभावात्’ इति स्थूलसूक्ष्मशरीरेषु प्रवेशात्स्थूलसूक्ष्मपरिमाणोपज(न)ने सति&lt;br&gt;&#xA;परिमाणतद्वतोरत्यन्तभेदानभ्युपगमादात्मन एवान्यथाभावप्रसङ्गादित्यर्थः ।&lt;br&gt;&#xA;&lt;em&gt;८,३७६&lt;/em&gt;&lt;br&gt;&#xA;अस्त्वात्मन एवान्यथाभावास्ततः को दोष इत्यत आहअन्यथेति ।&lt;br&gt;&#xA;अन्यथाभावि यद् वस्तु तदनित्यमिति स्थितिः ।&lt;br&gt;&#xA;तन्मते &amp;hellip; । मनुव्_२,२.२४२अच् ।&lt;br&gt;&#xA;न्यायसुधा-&lt;br&gt;&#xA;स्थितिः व्याप्तिः ।&lt;br&gt;&#xA;तन्मत जैनदर्शने ।&lt;br&gt;&#xA;अङ्गीकृतेति शेषः ।&lt;br&gt;&#xA;ततो ऽपि किमित्यत आहतदिति ।&lt;br&gt;&#xA;&amp;hellip; तदनित्यत्वं &amp;hellip; । मनुव्_२,२.२४२च् ।&lt;br&gt;&#xA;न्यायसुधा-&lt;br&gt;&#xA;यत एवं व्याप्तिर्यतश्चान्यथाभावित्वमङ्गीकृतं तत् तस्मादात्मनो ऽनित्यत्वमापततीति शेषः ।&lt;br&gt;&#xA;अत्र दृष्टान्तःपुद्गलेति ।&lt;br&gt;&#xA;&amp;hellip; पुद्गलस्यानिवारितम् । मनुव्_२,२.२४२द् ।&lt;br&gt;&#xA;&lt;em&gt;८,३७७&lt;/em&gt;&lt;br&gt;&#xA;न्यायसुधा-&lt;br&gt;&#xA;इवशब्दो ऽध्याहार्यः ।&lt;br&gt;&#xA;पुद्गलस्य देहस्येवेति ।&lt;br&gt;&#xA;यद्वा पुद्गलशब्दो जरज्जैनैरात्मवाचित्वेन स्वीकृत इत्यत्रात्मवाची ।&lt;br&gt;&#xA;(यद्वा) यदि वा स्वमतेनायमात्मनि प्रयुक्तः ।&lt;br&gt;&#xA;यथाऽहुः ।&lt;br&gt;&#xA;‘पुद्गलो निरययं गिरन्’ इति ।&lt;br&gt;&#xA;नन्ववस्थापर्यायरूपेणा(प्या)त्मनो ऽप्यनित्यत्वमङ्गीक्रियत एव ।&lt;br&gt;&#xA;तत्कथमनित्यत्वापादनमित्यतो वा पुद्गलस्य देहस्येवेत्युक्तम् ।&lt;br&gt;&#xA;यथा देहस्य देहाकारनामपरित्यागेन भस्मीभावलक्षणानित्यत्वं तथाविधमातम्नो ऽप्यापाद्यत इति ।&lt;br&gt;&#xA;ननु अन्यथाभावस्यैवं विधानित्यत्वेन व्याप्तिर्नास्ति परमाण्वादौ व्यभिचारात् ।&lt;br&gt;&#xA;तत्कथमापादनम् ।&lt;br&gt;&#xA;मैवम् ।&lt;br&gt;&#xA;परिमाणव्यत्ययलक्षणस्यान्यथाभावस्यैवंविधानित्यत्वव्याप्तत्वेन देहादौ दृष्टतया तद्वतो ऽप्यात्मनस्तथाविधानित्यत्वस्य&lt;br&gt;&#xA;निवारयितुमशक्यत्वात् ।&lt;br&gt;&#xA;तदिदमुक्तम्अनिवारितमिति ।&lt;br&gt;&#xA;&lt;em&gt;८,३७८&lt;/em&gt;&lt;br&gt;&#xA;नन्वस्मन्मतवद्भवन्मते ऽप्यात्मनो ऽन्यथाभावो ऽस्त्येव सुखदुःखाभ्यामुच्चनीचत्वाभ्युपगमात् ।&lt;br&gt;&#xA;अन्यथाभाविनश्च देहादेरनित्यतोपलब्धा ।&lt;br&gt;&#xA;तस्माद्भवन्मते ऽप्यात्मनो ऽनित्यता दुर्वारेत्यत आहनेति ।&lt;br&gt;&#xA;नानित्यतास्मत्पक्षे तु चैतन्यादेर्विशेषिणः ।&lt;br&gt;&#xA;लक्षणस्य निवृत्तौ तु स्यान्न तच्चेतने क्वचित् । मनुव्_२,२.२४३ ।&lt;br&gt;&#xA;&lt;em&gt;८,३७८फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;अन्यथाभाववतो ऽप्यात्मनः प्रसज्यत इति शेषः ।&lt;br&gt;&#xA;तत्कथमित्यत आहचैतन्यादेरिति ।&lt;br&gt;&#xA;अस्मन्मत इति वर्तते ।&lt;br&gt;&#xA;अनित्यतेति च ।&lt;br&gt;&#xA;तुशब्दो ऽवधारणे ।&lt;br&gt;&#xA;अस्मन्मते चैतन्यादेर्लक्षणस्य निवृत्तावेव विशेषिणो लक्षणवतो ऽर्थस्यानित्यता स्यात् ।&lt;br&gt;&#xA;नतु जैनानामिवान्यथाभावमात्रेण ।&lt;br&gt;&#xA;एतदुक्तं भवति ।&lt;br&gt;&#xA;यस्य वस्तुनो यल्लक्षणं तन्निवृत्तिरूपो ऽन्यथाभाव एव तदनित्यतानिबन्धनं नान्यथाभावमात्रमिति ।&lt;br&gt;&#xA;एवं तर्हि शब्दादिलक्षणाभावाद्गगनादीनां महाप्रलये विनाशः स्यात् ।&lt;br&gt;&#xA;चेष्याश्रयत्वाभावाच्छरीरस्य सुप्त्यादौ विलयो भवेदित्यत उक्तम्विशेषिणो लक्षणस्येति ।&lt;br&gt;&#xA;विशेषवतो लक्षणस्य न तु लक्षणमात्रस्येत्यर्थः ।&lt;br&gt;&#xA;&lt;em&gt;८,३७९&lt;/em&gt;&lt;br&gt;&#xA;किमतो यद्येवमित्यत आहनेति ।&lt;br&gt;&#xA;तदिति सामान्येन वाक्यार्थं परामृशति ।&lt;br&gt;&#xA;अनित्यत्वकारणत्वेनोक्तं विशेषिणो लक्षणस्य निवर्तनं चेतने क्वचिदपि न स्यात् ।&lt;br&gt;&#xA;अतस्तस्यानित्यतापि न स्यात् ।&lt;br&gt;&#xA;यद्वा तदिति लक्षणपरामशर्ः ।&lt;br&gt;&#xA;चेतने वर्तमानं क्वचिन्न निवर्तत इति शेषः ।&lt;br&gt;&#xA;&lt;em&gt;८,३८०&lt;/em&gt;&lt;br&gt;&#xA;विशेषिणो लक्षणस्य निवृत्तौ लक्षस्यानित्यता स्यादित्युक्तम् ।&lt;br&gt;&#xA;तद्विशदयतिओतेति ।&lt;br&gt;&#xA;ओतप्रोतात्मकत्वं तु पटे देहे ऽङ्गसंस्थितिः ।&lt;br&gt;&#xA;इत्यादिलक्षणस्यैव निवृत्तौ स्यादनित्यता । मनुव्_२,२.२४४ ।&lt;br&gt;&#xA;न्यायसुधा-&lt;br&gt;&#xA;ओतप्रोतात्मकत्वं नाम तन्तूनां संयोगविशेषः पटे लक्षणमिति शेषः ।&lt;br&gt;&#xA;अङ्गसंस्थितिः करचरणाद्यङ्गानां सन्निवेशविशेषः ।&lt;br&gt;&#xA;आदिशब्दः प्रकारवचनः ।&lt;br&gt;&#xA;अनित्यता लक्ष्यस्येति शेषः ।&lt;br&gt;&#xA;यावल्लक्ष्यभाविनां लक्षणानां निवृत्तिरेव लक्ष्यानित्यत्वनिमित्तम् ।&lt;br&gt;&#xA;तादृशं चात्मनश्चैतन्यम् ।&lt;br&gt;&#xA;तच्च कदापि न निवर्तते इति कथं तस्य विनाशप्रसङ्ग इति ।&lt;br&gt;&#xA;यदुक्तमात्मा स्वप्रभ इति तदप्यसत् ।&lt;br&gt;&#xA;स्वप्रभावतः प्रदीपादेरिव रूपस्पर्शापत्तेः ।&lt;br&gt;&#xA;रूपादिमत्वाच्च विनाशित्वापत्तेः ।&lt;br&gt;&#xA;यद्रूपादिमत्तदनित्यत्वमिति परेणैव व्याप्तेरङ्गीकृतत्वात् इति ।&lt;br&gt;&#xA;&lt;em&gt;८,३८१&lt;/em&gt;&lt;br&gt;&#xA;ननु सिद्धान्ते ऽप्यात्मनो रूपादिमत्त्वमङ्गीक्रियत एव ।&lt;br&gt;&#xA;रूपादिमतो ऽनित्यत्वमिति व्याप्तिश्च ।&lt;br&gt;&#xA;‘रूपादिमत्त्वाच्च विपर्ययो दर्शनात्’ इत्युक्तत्वात् ।&lt;br&gt;&#xA;तत्कथमनित्यत्वपरिहार इत्यत आहभौतिकं त्विति ।&lt;br&gt;&#xA;भौतिकं त्वेव रूपादि व्याप्तं नाशेन नो मते । मनुव्_२,२.२४५अब् ।&lt;br&gt;&#xA;&lt;em&gt;८,३८२&lt;/em&gt;&lt;br&gt;&#xA;न्यायसुधा-&lt;br&gt;&#xA;तुशब्दो विशेषार्थः ।&lt;br&gt;&#xA;स एव भौतिकमिति विवृतः ।&lt;br&gt;&#xA;न रूपादिमात्रमित्येवार्थः ।&lt;br&gt;&#xA;नच भौतिकं रूपादिकमात्मन्यस्ति ।&lt;br&gt;&#xA;तस्मान्नानित्यताप्रसङ्ग इति भावः ।&lt;br&gt;&#xA;यथा भवद्भिरन्यथाभावो विशेष्यते ।&lt;br&gt;&#xA;यावल्लक्ष्यभावि(विशेष)लक्षणव्यावृत्तिरूपो ऽन्यथाभावो ऽनित्यत्वव्याप्त इति ।&lt;br&gt;&#xA;रूपादिमत्त्वं च भौतिकत्वेन ।&lt;br&gt;&#xA;तथास्मन्मते ऽपि विशेषणप्रक्षेपे नोक्तदोष इत्यत आहनैवमिति ।&lt;br&gt;&#xA;नैवं तस्य &amp;hellip; । मनुव्_२,२.२४५च् ।&lt;br&gt;&#xA;न्यायसुधा-&lt;br&gt;&#xA;तस्य क्षपणकस्य मते नैवमन्यथाभावो रूपादिमत्त्वं च विशेष्यते ।&lt;br&gt;&#xA;किन्तु सामान्यमेवानित्यत्वव्याप्ततयाङ्गीक्रियते ततो नोक्तदोषपरिहार इत्यर्थः ।&lt;br&gt;&#xA;तत्कथमित्यत आहअन्यथेति ।&lt;br&gt;&#xA;&amp;hellip; अन्यथाभावो यस्यानित्यत्वमीरितम् । मनुव्_२,२.२४५च्द् ।&lt;br&gt;&#xA;रूपादियुक्तस्य तथा जगन्नाशित्वसिद्धये । मनुव्_२,२.२४६अब् ।&lt;br&gt;&#xA;न्यायसुधा-&lt;br&gt;&#xA;भूभूधरादेजर्गतो नाशित्वसिद्धये यस्यान्यथाभावस्तस्यानित्यत्वमीरितं क्षपणकेन ।&lt;br&gt;&#xA;तथाशब्दः समुच्चये ।&lt;br&gt;&#xA;रूपादियुक्तस्याप्यनित्यत्वमीरितमिति ।&lt;br&gt;&#xA;यद्वा यत् रूपादियु(क्तं तत्त)क् तत्तथानित्यमीरितमित योजना ।&lt;br&gt;&#xA;तस्येत्यत यस्येत्यनेनान्वयः ।&lt;br&gt;&#xA;अन्यथा तु यच्छब्दश्रवणात्तच्छब्दाध्याहारः ।&lt;br&gt;&#xA;पूर्ववाक्यात्तस्येत्यनुवर्तते वा ।&lt;br&gt;&#xA;एतच्चोपपादयिष्यते ।&lt;br&gt;&#xA;&lt;em&gt;८,३८३&lt;/em&gt;&lt;br&gt;&#xA;उक्तमुपसंहरतिव्याप्त्येति ।&lt;br&gt;&#xA;व्याप्त्या तयान्यथाभावादात्मनो ऽनित्यता भवेत् । मनुव्_२,२.२४६च्द् ।&lt;br&gt;&#xA;न्यायसुधा-&lt;br&gt;&#xA;यदन्यथाभावि तदनित्यं यच्च रूपादिमत्तदनित्यमिति व्याप्त्या ।&lt;br&gt;&#xA;अन्यथाभावादित्युपलक्षणम् ।&lt;br&gt;&#xA;रूपादिमत्त्वाच्चेत्यपि द्रष्टव्यम् ।&lt;br&gt;&#xA;स्यादेतत् ।&lt;br&gt;&#xA;सम्प्रतिपन्नव्याप्तिकव्याप्यारोपो(ण) अनिष्यव्यापकारो(पः)पणं तर्कः ।&lt;br&gt;&#xA;अत्र च न चेद्वयाप्तिः सम्मता कथं तर्हि तर्कत्वम् ।&lt;br&gt;&#xA;मैवम् ।&lt;br&gt;&#xA;व्याप्यवद्वयाप्तेरपि पराभ्युपगतत्वे ऽपि तर्कत्वाविरोधात् ।&lt;br&gt;&#xA;एवमेव क्वचिदाश्रयस्योभयासम्मतावपि न दोषः ।&lt;br&gt;&#xA;वक्ष्यति चैतत्’परन्यायैस्तु दूषणम्’ इति ।&lt;br&gt;&#xA;&lt;em&gt;८,३८५&lt;/em&gt;&lt;br&gt;&#xA;क्षपणोक्तं प्रमेयान्तरं निराकर्तुं सूत्रम् ओं अन्त्यावस्थितेश्चोभयनित्यत्वादविशेषात् ओं ।&lt;br&gt;&#xA;इति ।&lt;br&gt;&#xA;तत्रान्त्यावस्थितेश्चेत्येतावत्तावद्वयाख्यातिनित्येति ।&lt;br&gt;&#xA;अन्त्यावस्थितेश् चोभयनित्यत्वाद् अविशेषः । ब्ब्स्_२,२.३६ ।&lt;br&gt;&#xA;नित्योर्ध्वगतिरप्येषा या मुक्तिरिति कथ्यते ।&lt;br&gt;&#xA;अलोकाकाशमाप्तस्य कथं न विकृतिश्च सा । मनुव्_२,२.२४७ ।&lt;br&gt;&#xA;&lt;em&gt;८,३८६&lt;/em&gt;&lt;br&gt;&#xA;न्यायसुधा-&lt;br&gt;&#xA;अपिशब्दः प्रमेयान्तरनिराकरणसमुच्चयार्थः ।&lt;br&gt;&#xA;चशब्दः परिमाणपर्यायेण सह समुच्चये ।&lt;br&gt;&#xA;या एषा नित्योर्ध्वगतिर्मुक्तिरिति जैनैः कथ्यते सा च कथमात्मनो विकृतिर्नो भवेत् ।&lt;br&gt;&#xA;भेवेदेव ।&lt;br&gt;&#xA;तत्कथम् ।&lt;br&gt;&#xA;अलोकाकाशमाप्तस्य ।&lt;br&gt;&#xA;प्राक् लोकाकाशस्थो ह्ययमात्मा निरन्तरोर्ध्वगत्यालोकाकाशमाप्नोति ।&lt;br&gt;&#xA;तथाचान्यथाभावादात्मनो ऽनित्यत्वापत्तिरिति भावः ।&lt;br&gt;&#xA;अनेनान्त्या (या)अवस्थितिः सन्ततोर्ध्वगतिलक्षणा ।&lt;br&gt;&#xA;ततश्चात्मनो ऽनित्यत्वापत्तिरिति सूत्रखण्डस्यार्थ उक्तो भवति ।&lt;br&gt;&#xA;नन्वन्यथाभावमात्रमनित्यत्वस्य प्रयोजकमिति न तावद्भवदीयः पक्ष इत्युक्तम् ।&lt;br&gt;&#xA;नापि मदीयः पक्षः ।&lt;br&gt;&#xA;तत्कथं प्रदेशविशेषसंयोगमात्ररूपान्यथात्वेन मुक्तात्मनो ऽनित्यत्वप्रसञ्जनमित्यतो जैनपक्षो ऽयमिति समर्थयितुं तावत्पृच्छतिकीदृशश्चेति ।&lt;br&gt;&#xA;&lt;em&gt;८,३८७&lt;/em&gt;&lt;br&gt;&#xA;कीदृशश्चान्यथाभावो नाशहेतुतयेष्यते । मनुव्_२,२.२४८अब् ।&lt;br&gt;&#xA;न्यायसुधा-&lt;br&gt;&#xA;क्षपणकेन हि क्षित्यादेः सर्वस्य नित्यत्वाद्यनेकान्तं समर्थयमानेन द्रव्यपर्यायाभ्यां नित्यत्वमनित्यत्वं चेत्युक्तम् ।&lt;br&gt;&#xA;द्रव्याकारस्य कदाप्यनपायान्नित्यत्वम् ।&lt;br&gt;&#xA;पर्यायो ऽन्यथाभावः तस्मादनित्यत्वमिति ।&lt;br&gt;&#xA;तत्र वक्तव्यम् ।&lt;br&gt;&#xA;कीदृशो ऽत्रान्यथाभावो नाशं प्रति हेतुतयेष्यते ।&lt;br&gt;&#xA;किं संस्थानादिलक्षणापगमरूपो वा, सधारणो वेति भावः ।&lt;br&gt;&#xA;आद्यं शङ्कतेसंस्थानेति ।&lt;br&gt;&#xA;संस्थानापगमश्चेत् &amp;hellip; । मनुव्_२,२.२४८च् ।&lt;br&gt;&#xA;न्यायसुधा-&lt;br&gt;&#xA;संस्थानग्रहणं लक्षणोपलक्षणम् ।&lt;br&gt;&#xA;नाशहेतुतयेष्यत इति सम्बन्धः ।&lt;br&gt;&#xA;प्रतिषेधतिस नेति ।&lt;br&gt;&#xA;&amp;hellip; स नहि भूसागरादिषु । मनुव्_२,२.२४८द् ।&lt;br&gt;&#xA;न्यायसुधा-&lt;br&gt;&#xA;वक्तुं शक्यत इति शेषः ।&lt;br&gt;&#xA;कुतो नेत्यत आहस न हीति ।&lt;br&gt;&#xA;यावल्लक्ष्यभाविलक्षणापगमलक्षणो ऽन्यथाभावो भूसागरादिषु पक्षैकदेशभूतेषु न हीदानीं प्रमितस्ततो हेतोः सन्दिग्धासिद्धत्वं स्यादित्यर्थः ।&lt;br&gt;&#xA;प्रमितत्वे तु तस्यानित्यत्वे ऽपि संशयो नास्तीत्यनुमानं व्यर्थमापद्यते ।&lt;br&gt;&#xA;&lt;em&gt;८,३८८&lt;/em&gt;&lt;br&gt;&#xA;तर्हि द्वितीयो ऽस्त्विति शङ्कतेयः कश्चिदिति ।&lt;br&gt;&#xA;यः कश्चिदन्यथाभावो यदि &amp;hellip; । मनुव्_२,२.२४९अब् ।&lt;br&gt;&#xA;न्यायसुधा-&lt;br&gt;&#xA;पूर्ववदेव सम्बन्धः ।&lt;br&gt;&#xA;अविवक्षितविशेष इत्यर्थः ।&lt;br&gt;&#xA;एवं तर्हि मुक्तात्मनो ऽप्यनित्यत्वापादनं सुस्थितमिति भावेनाहमुक्तिश्चेति ।&lt;br&gt;&#xA;&amp;hellip; मुक्तिश्च तादृशी । मनुव्_२,२.२४९ब् ।&lt;br&gt;&#xA;न्यायसुधा-&lt;br&gt;&#xA;तादृशी अन्यथाभावस्वरूपा ।&lt;br&gt;&#xA;एवमप्यात्मनो नित्यत्वे भूभूधरादीनामपि नित्यत्वं स्यात् ।&lt;br&gt;&#xA;अन्यथा हेतोरनैकान्त्यात् ।&lt;br&gt;&#xA;तदिदमुक्तं सूत्रकृता ।&lt;br&gt;&#xA;‘उभयनित्यत्वात्’ इति ।&lt;br&gt;&#xA;अवयवोपचयापचयलक्षणो ऽन्यथाभावो ऽनित्यत्वे हेतुरिति चेत् (न) ।&lt;br&gt;&#xA;स्फटिकादौ पक्षैकदेशे सन्दिग्धत्वात् ।&lt;br&gt;&#xA;रूपादिमत्त्वं सविशेषणमुपादीयते चेत्को दोष इति चेन्न ।&lt;br&gt;&#xA;परस्य वैयर्थ्यप्रसङ्गात् ।&lt;br&gt;&#xA;नहि परो रूपादिमत्किञ्चिन्नित्यमभ्युपैति ।&lt;br&gt;&#xA;आत्मनस्तु प्रभया रूपादिमत्त्वमापादितमेव ।&lt;br&gt;&#xA;यद्वा आत्मनो रूपादिमत्त्वं स्वसिद्धान्त एव ।&lt;br&gt;&#xA;रूपादिमतो ऽनित्यत्वमिति व्याप्त्यङ्गीकारे पूर्वोक्तानित्यत्वप्रसङ्गो व्याख्यातव्यः ।&lt;br&gt;&#xA;&lt;em&gt;८,३९१&lt;/em&gt;&lt;br&gt;&#xA;क्षपणकोक्तमर्थान्तरं दूषयितुमनुवदतिदेहेति ।&lt;br&gt;&#xA;देहमाने विकारः स्यादिति स्थास्नूननात्मनः । मनुव्_२,२.२४९च्द् ।&lt;br&gt;&#xA;आह &amp;hellip; । मनुव्_२,२.२५०अ ।&lt;br&gt;&#xA;&lt;em&gt;८,३९१फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;देहमाने देहमानत्वे ।&lt;br&gt;&#xA;प्रमिते (सती)ति शेषः ।&lt;br&gt;&#xA;विकारः स्यात् स्थावराणां सात्मकत्वाङ्गीकृतावात्मन इति शेषः ।&lt;br&gt;&#xA;इति स मा भूदित्येवमर्थम् ।&lt;br&gt;&#xA;स्थास्नून् वृक्षादीन् ।&lt;br&gt;&#xA;अनात्मनः आत्मानधिष्ठितान् ।&lt;br&gt;&#xA;आह क्षपणकः ।&lt;br&gt;&#xA;अत्र क्षपणकः स्थावराननात्मन आहेत्येतावत्येव वक्तव्ये यदात्मनो देहपरिमाणत्वस्य प्रमितत्वात् वृक्षादीनामपि सात्मकत्वे&lt;br&gt;&#xA;तत्परिमाणत्वापत्तावङ्कुरावस्थायामणुमात्रस्य महावृक्षावस्थायां च महतो विकारित्वं विकारित्वादनित्यत्वं च प्रसज्येत ।&lt;br&gt;&#xA;तन्मा प्रासाङ्क्षीदित्येतद(प्रसञ्जीत्येवमर्)थति हेतुकथनं, तत्पूर्वोक्तप्रमेयदृढीकरणार्थम् ।&lt;br&gt;&#xA;यदि विकारित्वमात्रमनित्यत्वे प्रयोजकं जैनो नाभ्युपेयात् ।&lt;br&gt;&#xA;तदा विकारित्वेनानित्यत्वप्रसङ्गाद्बिभ्यता स्थावराणामनात्मत्वं यत्तेनाभ्युपगतं तदनुपपन्नं स्यात् ।&lt;br&gt;&#xA;नहि स्थावराणां सात्मकतायामात्मनो लक्षणापगमो भवति ।&lt;br&gt;&#xA;किन्त्वन्यथाभावमात्रमिति ।&lt;br&gt;&#xA;यद्वा दूषणसौकर्यार्थं हेत्वनुवादः ।&lt;br&gt;&#xA;&lt;em&gt;८,३९३&lt;/em&gt;&lt;br&gt;&#xA;तदिदं विकारित्वापत्तिभयात्स्थावराणामनात्मत्वाङ्गीकरणमयुक्तम् ।&lt;br&gt;&#xA;तथा सति हस्त्यादिशरीराणामप्यनात्मत्वस्याङ्गीकायर्त्वप्रसङ्गात् ।&lt;br&gt;&#xA;तत्कथमित्यत आहहस्त्यादीति ।&lt;br&gt;&#xA;&amp;hellip; हस्त्यादिदेहेषु ह्यपि स्यादन्यथाभावः । मनुव्_२,२.२५०अब् ।&lt;br&gt;&#xA;न्यायसुधा-&lt;br&gt;&#xA;पिपीलिकादिदेहस्थस्य तत्परिमाणस्य हस्त्यादिदेहेषु प्राप्तेष्वन्यथाभावः स्यात् हि तस्मात् इति ।&lt;br&gt;&#xA;अथवा शरीरमात्रस्यानात्म(क)त्वमापाद्य तदुपपादनमिदं क्रियते ।&lt;br&gt;&#xA;हस्त्यादिसर्वदेहेष्वपि आत्मनो ऽन्यथाभावः स्यात् ।&lt;br&gt;&#xA;उत्पत्तिसमये&lt;br&gt;&#xA;देहानां हस्तवित(स्त्यादिमा)स्तिमात्रपरिमाणत्वात् यौवने तूत्कृष्टपरिमाणत्वादिति ।&lt;br&gt;&#xA;अनेनाविशेषादिति सूत्रखण्डस्यार्थ उक्तो भवति ।&lt;br&gt;&#xA;&lt;em&gt;८,३९४&lt;/em&gt;&lt;br&gt;&#xA;ननु च विषमो ऽयमुपन्यासः ।&lt;br&gt;&#xA;अल्पैव हि हस्त्यादिदेहेष्वात्मनो विकृतिः ।&lt;br&gt;&#xA;वृक्षादौ तु महती ।&lt;br&gt;&#xA;ततो वृक्षादीनामनात्मत्वे हस्त्यादीनामपि त(दुप)दापादनमनुचितमित्यत आहअणुदेहस्येति ।&lt;br&gt;&#xA;अणुदेहस्य जीवस्य गजत्वे विकृतिर्हि या ।&lt;br&gt;&#xA;देहव्याप्त्यै विशेषः कस्तस्याः स्थास्नुतनौ च नुः । मनुव्_२,२.२५०च्फ़् ।&lt;br&gt;&#xA;&lt;em&gt;८,३९४फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;अणुदेहस्य पिपीलिकादिदेहस्य जीवस्य गजत्वे प्राप्ते ।&lt;br&gt;&#xA;यद्वोत्पत्तिसमये अणुदेहस्य हस्तवितस्त्यादिपरिमितदेहस्य, महागजत्वे प्राप्ते देहव्याप्तौ (या) यावती विकृतिः, स्थास्नुतनौ च नुः पुरुषस्य, या&lt;br&gt;&#xA;विकृतिस्तस्यास्तस्याश्च परस्परं को विशेषः ।&lt;br&gt;&#xA;न को ऽपि ।&lt;br&gt;&#xA;अयमर्थः ।&lt;br&gt;&#xA;आत्मनः किं महती विकृतिरनित्यत्वहेतुत्वादनभ्युपगन्तव्या ।&lt;br&gt;&#xA;किंवा विकृतिमात्रम् ।&lt;br&gt;&#xA;नाद्यः ।&lt;br&gt;&#xA;महत्त्वस्यापरिनिष्ठितत्वात्परिनिष्ठाकल्पने केषुचिद्वृक्षादिषु तदभावात् ।&lt;br&gt;&#xA;तदनुरोधेनापि परिनिष्ठाङ्गीकारे हस्त्यादावपि तद्भावात् ।&lt;br&gt;&#xA;द्वितीये तूभयोर्विकारित्वेनाविशेषाद्वृक्षादिवत् हस्त्यादावपि अनात्मत्वमङ्गीकार्यम् ।&lt;br&gt;&#xA;हस्त्यादिवद्वृक्षादीनामपि सात्मकत्वं न परित्याज्यमिति ।&lt;br&gt;&#xA;एतेन अविशेषादित्यस्यार्थान्तरमुक्तं वेदितव्यम् ।&lt;br&gt;&#xA;&lt;em&gt;८,३९६&lt;/em&gt;&lt;br&gt;&#xA;स्यादेतत् ।&lt;br&gt;&#xA;न वयं विकारित्वापत्तिभयाद्वृक्षादीनामनात्मकत्वमाचक्ष्महे ।&lt;br&gt;&#xA;किन्तु सात्मकत्वे प्रमाणाभावात् बाधकप्रमाणसद्भावाच्च ।&lt;br&gt;&#xA;वृक्षादीनां देहत्वे तद्वयापकमिन्द्रियवत्त्वमपि स्यात् ।&lt;br&gt;&#xA;नच तदस्ति ।&lt;br&gt;&#xA;तत्कार्यस्य श्रवणादेरभावात् ।&lt;br&gt;&#xA;सो ऽपि तज्ज्ञापकस्याभावात् ।&lt;br&gt;&#xA;अदेहत्वे च न सात्मकत्वं शिलादिवदित्यत आहगीतादिति ।&lt;br&gt;&#xA;गीतात् पुष्पफलावाप्तिः स्पर्शात् कार्श्यं रसात् स्थितिः ।&lt;br&gt;&#xA;अपि वृक्षस्य दृश्यन्त इति नानात्मता भवेत् । मनुव्_२,२.२५१अद् ।&lt;br&gt;&#xA;न्यायसुधा-&lt;br&gt;&#xA;गीतात्तावद्वृक्षस्यापि पुष्पफलावाप्तिर्दृश्यते ।&lt;br&gt;&#xA;तया श्रवणमनुमीयते ।&lt;br&gt;&#xA;विमतः श्रवणवान् गीतसान्निध्ये सति लब्धविकासत्वाद्राजादिवदिति ।&lt;br&gt;&#xA;न चायं स्वभाव एव ।&lt;br&gt;&#xA;राजादेरपि तत्प्रसङ्गात् ।&lt;br&gt;&#xA;श्रवणेन च श्रोत्रसद्भावो ऽनुमीयते ।&lt;br&gt;&#xA;एवं शीतोष्णस्पर्शविशेषात्कार्श्यं दृश्यते ।&lt;br&gt;&#xA;तेन सुकुमारशरीरवत्स्पर्शज्ञानमनुमीयते ।&lt;br&gt;&#xA;तेन च त्वगिन्द्रियसत्त्वम् ।&lt;br&gt;&#xA;तथोदकादिरसात्स्थितिरशुष्यतो ऽवस्थानं दृश्यते ।&lt;br&gt;&#xA;तेन सम्मतदेहवद्रसज्ञानं ततो रसनेन्द्रियसद्भावो ऽनुमीयते ।&lt;br&gt;&#xA;एवं कमनीयकान्तावलोकनेनोत्कोरकत्वं तिलवृक्षस्योपलभ्यते ।&lt;br&gt;&#xA;तेन दर्शनकामौ ।&lt;br&gt;&#xA;ततो नयनमनसी सिद्धयतः ।&lt;br&gt;&#xA;धूपोपयागेन चातिशयदर्शनाद्घ्राणसिद्धिरिति प्रसिद्धशरीराविशेषात्स्थावराणामनात्मता न सिद्धयेत् ।&lt;br&gt;&#xA;केचिन्मूले निषिक्तानामपामुपरि सर्पणादाध्यात्मिकवायुसम्बन्धमनुमाय सात्मकत्वमनुमियते ।&lt;br&gt;&#xA;तदसत् ।&lt;br&gt;&#xA;भस्मगुलिकादौ व्यभिचारात् ।&lt;br&gt;&#xA;एतेनाविशेषादित्येतत्प्रकारान्तरेण व्याख्यातं भवति ।&lt;br&gt;&#xA;&lt;em&gt;८,३९७&lt;/em&gt;&lt;br&gt;&#xA;‘वक्ति स्वप्रभम्’ इत्यादिकमुत्सूत्रितं कस्माद्वर्णितमिति मन्दाशङ्कां निवारयितुं सूत्रारूढं करोतिएवञ्चेति ।&lt;br&gt;&#xA;एवञ्चात्माकार्त्स्न्यमिति तत एवाह वेदवित् । मनुव्_२,२.२५१एफ़् ।&lt;br&gt;&#xA;&lt;em&gt;८,३९८&lt;/em&gt;&lt;br&gt;&#xA;न्यायसुधा-&lt;br&gt;&#xA;इति त्रिसूतीमिति शेषः ।&lt;br&gt;&#xA;तत एव तदर्थमेव ।&lt;br&gt;&#xA;उक्तस्यार्थस्य प्रतिपादनार्थमेव ।&lt;br&gt;&#xA;एवमन्यत्रापि सूत्रानुपन्यासेन व्याख्याने ऽपि नैवमाशङ्कनीयमिति ज्ञापयितुमिदमभिहितमिति ।&lt;br&gt;&#xA;। इति श्रीमन्न्यायसुधायां नैकस्मिन्नधिकरणम् ।&lt;/p&gt;</description>
    </item>
    <item>
      <title>२१ पत्युरधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/21_patyuradhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/21_patyuradhikaraNa/</guid>
      <description>&lt;p&gt;। इति श्रीमन्न्यायसुधायां पत्यरधिकरणम् ।&lt;br&gt;&#xA;। ओं पत्युरसामञ्जस्यात् ओं ।&lt;br&gt;&#xA;इह महादेवं पुरस्कृत्य प्रवर्तमानानां मतमपाक्रियते ।&lt;br&gt;&#xA;ते चतुर्विधाः शैवाः पाशुपताः कालामुखा महाव्रताश्चेति ।&lt;br&gt;&#xA;तेषां सत्यप्यवान्तरभेदे साधारणमेव प्रमेयं वेदवादस्यातिविरुद्धत्वादपाकर्तुमनुवदतिसर्वज्ञत्वादिकैरिति ।&lt;br&gt;&#xA;पत्युर् असामञ्जस्यात् । ब्ब्स्_२,२.३७ ।&lt;br&gt;&#xA;सर्वज्ञत्वादिकैः सर्वैर्गुणैर्युक्तं सदाशिवम् ।&lt;br&gt;&#xA;जगद्विचित्ररचनाकर्तारं दोषवर्जितम् । मनुव्_२,२.२५२ ।&lt;br&gt;&#xA;आहुः पाशुपतास् &amp;hellip; । मनुव्_२,२.२५३अ ।&lt;br&gt;&#xA;&lt;em&gt;८,३९९&lt;/em&gt;&lt;br&gt;&#xA;न्यायसुधा-&lt;br&gt;&#xA;पशुपतेरिमे पाशुपता इति चतुर्विधा अपि गृह्यन्ते ।&lt;br&gt;&#xA;ते सदाशिवं जगद्विचित्ररचनाकर्तारमाहुः ।&lt;br&gt;&#xA;ततो जन्माद्यस्य यत इत्युक्तमसदिति ।&lt;br&gt;&#xA;अज्ञानादिदोषयुक्तं कथं जगत्कर्तारमाहुरित्यत उक्तम्दोषवर्जितमिति ।&lt;br&gt;&#xA;सार्वज्ञाद्यभावे ऽज्ञानादिवर्जनं चेतनस्य नोपपद्यत इत्यतः सर्वज्ञत्वादिकैः सर्वैर्गुणैर्युक्तमित्युक्तम् ।&lt;br&gt;&#xA;यद्वा सर्वज्ञत्वादिकैः सर्वैर्गुणैर्युक्तं दोषवर्जितमिति प्रधानलक्षणविरुद्धार्थोपन्यासः ।&lt;br&gt;&#xA;जगद्विचित्ररचनाकर्तारमिति श्रौतब्रह्मलक्षणविरुद्धार्थोक्तिः इत्यवगन्तव्यम् ।&lt;br&gt;&#xA;&lt;em&gt;८,४०१&lt;/em&gt;&lt;br&gt;&#xA;तदेतद्दूषयितुं पत्युरसामञ्जस्यादिति सूत्रतात्पर्यमाहतच्चेति ।&lt;br&gt;&#xA;&amp;hellip; तच्च बहुश्रुतिविरोधतः ।&lt;br&gt;&#xA;नोपादेयं मतं ह्य् &amp;hellip; । मनुव्_२,२.२५३अच् ।&lt;br&gt;&#xA;न्यायसुधा-&lt;br&gt;&#xA;चशब्दः पूर्वतनैः(मतैः) सह समुच्चयार्थः ।&lt;br&gt;&#xA;हिशब्दो हेतौ ।&lt;br&gt;&#xA;तत् पशुपतेः सर्वजगत्काणत्वादिकं मतं नोपादेयम् ।&lt;br&gt;&#xA;कुतः ।&lt;br&gt;&#xA;पत्युः पशुपतेः ।&lt;br&gt;&#xA;असामञ्जस्यात् दोषित्वात् ।&lt;br&gt;&#xA;तदनङ्गीकारे च बहुश्रुतिविरोध इति योजना ।&lt;br&gt;&#xA;कास्ताः श्रुतय इत्यतस्ता उदाहरतिअस्येति ।&lt;br&gt;&#xA;&amp;hellip; अस्य देवस्य स्तुहि गर्तगम् । मनुव्_२,२.२५३च्द् ।&lt;br&gt;&#xA;उत्पिपेष शिरस्तस्य गृणीषे सत्पतिं पदम् ।&lt;br&gt;&#xA;यद् विष्णोरुपमं हन्तुं रुद्रमाकृष्टते मया । मनुव्_२,२.२५४ ।&lt;br&gt;&#xA;धनुर्यं कामये तं तमुग्रं मा शिश्नदेवताः ।&lt;br&gt;&#xA;घ्नञ्छिश्नदेवानेको ऽसावासीन्नारायणः परः । मनुव्_२,२.२५५ ।&lt;br&gt;&#xA;तस्माद् रुद्रः सम्प्रसादश्चाभूतां वैष्णवं मखम् ।&lt;br&gt;&#xA;यज्ञेन यज्ञमयजन्ताबध्नन् पुरुषं पशुम् । मनुव्_२,२.२५६ ।&lt;br&gt;&#xA;यो भूतानामधिपती रुद्रस्तन्तिचरो वृषा । मनुव्_२,२.२५७अब् ।&lt;br&gt;&#xA;न्यायसुधा-&lt;br&gt;&#xA;अनेन’अस्य देवस्य मीळ्हुषो वया विष्णोरेषस्य प्रभुथे हविर्भिः ।&lt;br&gt;&#xA;विदे हि रुद्रो रुद्रियं महित्वं यासिष्यं वर्तिरश्चिवाविरावत्’ इति ।&lt;br&gt;&#xA;(ऋ.७४०५) श्रुतिमुपादत्ते ।&lt;br&gt;&#xA;&lt;em&gt;८,४०१फ़्.&lt;/em&gt;&lt;br&gt;&#xA;‘स्तुहि गर्तगम्’ इत्यनेन’स्तुहि श्रुतं गर्तमदं युवानं मृगं न भीममुपहत्नुमुग्रम् ।&lt;br&gt;&#xA;मृळा जरित्रे रुद्र स्तवानो ऽन्यं ते अस्मान्निवपन्तु सेना’ इति (ऋ.२३३११) ।&lt;br&gt;&#xA;‘उत्पिपेष’ इत्यनेन’रुद्रस्य त्वेव धनुरार्त्निः रि उत्पिपेष’ इति ।&lt;br&gt;&#xA;‘गृणीषः’ इत्यनेन’कुमारश्चित्पितरं वन्दमानं प्रति नानाम रुद्रोपयन्तम् ।&lt;br&gt;&#xA;भूरेर्दातारं सत्पतिं गृणीषे स्तुतस्त्वं भेषजा रास्यस्म’ इति (ऋ.२३३१२) ।&lt;br&gt;&#xA;‘पदम्’ इत्यनेन’तव श्रिये मरुतो मर्जयन्त रुद्र यत्ते जनिम चारु चित्रम् ।&lt;br&gt;&#xA;पदं यद्विष्णोरुपमं निधायि तेन पासि गुह्यं नाम गोनाम्’ इति (ऋ.५३३) ।&lt;br&gt;&#xA;‘यं कामये’ इत्यनेन’यं कामये तं तमुग्रं कृणोमि तं ब्रह्माणं तमृषिं तं सुमेधाम्’ इति (ऋ.१०१२५५) ।&lt;br&gt;&#xA;‘मा’ इत्यनेन’मा शिश्नदेवा अपि गुरृतं न’ इति ।&lt;br&gt;&#xA;‘घ्नन्’ इत्यनेन’घ्नञ्च्छिश्नदेवां अभिवर्पसा भूद्’ इति ।&lt;br&gt;&#xA;‘एकोसौ’ इत्यनेन’एको नारायण आसीन्न ब्रह्मा नच शङ्करः’ इति ।&lt;br&gt;&#xA;‘तस्मात्’ इत्यनेन’स रुष्यः स प्रसन्नो यद्रुष्यो यत्प्रसन्नस्तस्माद्रुद्रसम्प्रसादावभूताम्’ इति ।&lt;br&gt;&#xA;‘वैष्णवम्’ इत्यनेन’तेषां मखं वैष्णवं यश आर्छत्’ इति ।&lt;br&gt;&#xA;यज्ञेनेति, अबध्नन्निति, यो भूतानामिति प्रसिद्धम् ।&lt;br&gt;&#xA;&lt;em&gt;८,४०२&lt;/em&gt;&lt;br&gt;&#xA;कथमेताभिः श्रुतिभिः पशुपतेनिर्र्देषत्वं विरुद्धमित्यतस्तासां तात्पर्यमाहइत्यादीति ।&lt;br&gt;&#xA;इत्यादिश्रुतिसामर्थ्यात् पारतन्त्र्यं जनिर्मृतिः । मनुव्_२,२.२५७च्द् ।&lt;br&gt;&#xA;पराधीनपरप्राप्तिरज्ञत्वं प्रळये ऽभवः ।&lt;br&gt;&#xA;प्रतीयन्ते &amp;hellip; । मनुव्_२,२.२५८अच् ।&lt;br&gt;&#xA;न्यायसुधा-&lt;br&gt;&#xA;अभवः अभावः ।&lt;br&gt;&#xA;प्रतीयन्ते पशुपतेरिति शेषः ।&lt;br&gt;&#xA;&lt;em&gt;८,४०३&lt;/em&gt;&lt;br&gt;&#xA;‘अस्य देवस्य’ इत्यनेन पराधीनपदप्राप्तिः प्रतीयते ।&lt;br&gt;&#xA;मीळ्हुषः सेचकस्य, एषस्य इच्छारूपस्य, अस्य विष्णोर्देवस्य, प्रमृथे प्रभरणे पूजायामिति यावत् ।&lt;br&gt;&#xA;हविर्भिः कृते सति वया बन्धको रुद्रो, रुद्रियं महित्वं रौद्रं पदं, विदे विविदे लेभे, हि यथा तथा हे अश्विनौ युवामपि इरावत् अन्नवत्, वर्ति वर्तनं,&lt;br&gt;&#xA;यासिष्यं अयासिष्य प्राप्तवन्तौ स्थ इति ।&lt;br&gt;&#xA;‘स्तुहि’ इत्यनेन स्तावकतया पारतन्त्र्यम् ।&lt;br&gt;&#xA;हे रुद्र त्वं श्रुतं प्रसिद्धं, गर्तसदं हृदयगुहानिवासं, युवानं, मृगं न भीमं सिंहमिव भीषणम्, उग्रम् उग्राणां दैत्यानाम्, उपहन्तुनम् उपहन्तारं,&lt;br&gt;&#xA;नृहरिं, स्तुहि स्तौषि ।&lt;br&gt;&#xA;स एवं स्तवान स्तुवंस्त्वं, जरित्रे स्तोत्रे, त्वां स्तुवन्तं माम् ।&lt;br&gt;&#xA;मृळ मृडय सुखस्य ।&lt;br&gt;&#xA;ते सेनाश्चास्मदन्यमेव निवपन्तु घ्नन्त्विति ।&lt;br&gt;&#xA;‘रुद्रस्य’ इत्यनेनाज्ञत्वं पारतन्त्र्यं मृतिश्च ।&lt;br&gt;&#xA;आरोपितं धनुर्हनाववष्टभ्यावस्थितस्य रुद्रस्य शिरो ज्यायां (वभ्रिरू)कामरूपेणेन्द्रेण छिन्नायामुत्क्षिप्ता धनुरार्त्निरुत्पिपेष चिच्छेदेति ।&lt;br&gt;&#xA;‘कुमारः’ इत्यनेनापि पारतन्त्र्यं जनिश्च ।&lt;br&gt;&#xA;हे रुद्र कुमारः पुत्रो भवान् जगद्वयामोहनाय कैलासमुपयन्तं, त्वां वन्दमानं पितरं कृष्णं प्रति ननाम ।&lt;br&gt;&#xA;तेन स्तुतस्त्वं भूरेः पुरुषार्थस्य दातारं सत्पतिं गृणीषे स्तौषि स्तुतवानसि ।&lt;br&gt;&#xA;एवम्भूतस्त्वमस्माभिः स्तुतः अस्मे ऽस्मभ्यं भेषजा भेषजानि संसारव्याधिनिरसनानि ज्ञानानि रासि ददासि देहीति ।&lt;br&gt;&#xA;‘तव श्रियः’ इत्यनेन पराधीनपदप्राप्तिर्जनिः पारतन्त्र्यं च ।&lt;br&gt;&#xA;हे रुद्र यत् येभ्यस्ते जनिम जन्माभूत्ते मरुतो ब्रह्मणो ऽतीतवर्तमानास्तव श्रिये सम्पदे चारु सुन्दरं चित्रमाश्चर्यं उपमं उप समीपे मा लक्ष्मीर्यस्य&lt;br&gt;&#xA;संवहनकर्त्री तत्तथोक्तम् ।&lt;br&gt;&#xA;यद्विष्णोः पदं मर्जयन्तः शोधितवन्तः क्षालितवन्तः ।&lt;br&gt;&#xA;तत्त्वया हृदि निधायि न्यधायि ।&lt;br&gt;&#xA;तेन कारणेन त्वं गोनां गवां (वाचां) मध्ये गुह्यं नाम नारायणादिकं पासि जपोपदेशादिना पालयसीति ।&lt;br&gt;&#xA;‘अहम्’ इत्यनेन मृतिः ।&lt;br&gt;&#xA;अहं ब्रह्मद्विषे ब्रह्मद्विषां दैत्यानां शरवे हिंसकं रुद्राय रुद्रं हन्तवै हन्तुमेव प्रलये धनुरातनोमि विस्तारयामीति ।&lt;br&gt;&#xA;&lt;em&gt;८,४०४&lt;/em&gt;&lt;br&gt;&#xA;‘यम्’ इत्यनेन पराधीनपदप्राप्तिः ।&lt;br&gt;&#xA;अहं यं यं रुद्रं कर्तुं कामये तं तमुग्रं रुद्रं कृणोमि करोमि एवं तं ब्रह्माणं तमृषिं तं सुमेधां सुमेधसं करोमीति ।&lt;br&gt;&#xA;‘मा’ इत्यनेनाज्ञत्वम् ।&lt;br&gt;&#xA;अतीतानागतवर्तमाना गुह्याभिमानिनो देवा रुद्रा अपि नो ऽस्माकमुपास्यमृतं ज्ञानरूपं ब्रह्म मागुर्न ज्ञातवन्त इति ।&lt;br&gt;&#xA;घ्नन्नित्यनेन मृतिः ।&lt;br&gt;&#xA;गुह्याभिमानिदेवान्घ्नन्नीश्वरो वर्पसा बलेन सर्वमभ्यभूदभिभूतवानिति ।&lt;br&gt;&#xA;‘एकः’ इत्यनेन प्रलये ऽभावो जनिश्च ।&lt;br&gt;&#xA;‘तस्मात्’ इत्यनेन जनिः ।&lt;br&gt;&#xA;परमेश्वररोषजो रुद्र इत्यर्थः ।&lt;br&gt;&#xA;सम्प्रसादो ब्रह्मा ।&lt;br&gt;&#xA;‘तेषाम्’ इत्यादिवाक्यैः पारतन्त्र्यम् ।&lt;br&gt;&#xA;तेषां देवानां यशो, वैष्णवं मखं विष्णुमखे पशुत्वेन नियुक्तं रुद्रमार्छत्प्राप्तवदिति ।&lt;br&gt;&#xA;देवा यज्ञेन रुद्रेण पशुना यज्ञं विष्णुमयजन्तेति ।&lt;br&gt;&#xA;देवाः पुरुषं रुद्रं पशुमबध्नन्निति ।&lt;br&gt;&#xA;यो भूतानामधिपती रुद्रः स विष्णोराज्ञारूपायां तन्त्यां चरति वृषा प्रसिद्धतन्त्यामिवेति ।&lt;br&gt;&#xA;&lt;em&gt;८,४०८&lt;/em&gt;&lt;br&gt;&#xA;एतासां श्रुतीनामेतदर्थत्वोपपादनं त्वचार्येणैवान्यत्रोदाहृतेभ्यो वाक्येभ्यष्टीकातश्चावगन्तव्यम् ।&lt;br&gt;&#xA;अत एव सामर्थ्यादित्युक्तम् ।&lt;br&gt;&#xA;&lt;em&gt;८,४०९&lt;/em&gt;&lt;br&gt;&#xA;सूत्रार्थमुपसंहरतिसदोषत्वादिति ।&lt;br&gt;&#xA;&amp;hellip; सदोषत्वान्नेशः पशुपतिस्ततः । मनुव्_२,२.२५८च्द् ।&lt;br&gt;&#xA;न्यायसुधा-&lt;br&gt;&#xA;ततः श्रुतिबलेन सदोषत्वात्पशुपतिः ईशो जगत्कर्ता न भवति ।&lt;br&gt;&#xA;दोषि(णो)यज्ञदत्तस्येव जगत्कर्तृत्वानुपपत्तेरिति ।&lt;br&gt;&#xA;&lt;em&gt;८,४१०&lt;/em&gt;&lt;br&gt;&#xA;युक्त्यन्तरेण शिवस्य जगत्कर्तृत्वमपाकर्तुं सूत्रम् ओं सम्बन्धानुपपत्तेश्च ओं ।&lt;br&gt;&#xA;इति ।&lt;br&gt;&#xA;तस्यार्थमाहअशरीरत्वत इति ।&lt;br&gt;&#xA;सम्बन्धानुपपत्तेश् च । ब्ब्स्_२,२.३८ ।&lt;br&gt;&#xA;अशरीरत्वतस्तस्य सम्बन्धो जगता क्वचित् ।&lt;br&gt;&#xA;कर्तृत्वेन न युज्येत &amp;hellip; । मनुव्_२,२.२५९अच् ।&lt;br&gt;&#xA;न्यायसुधा-&lt;br&gt;&#xA;तस्य शिवस्य ।&lt;br&gt;&#xA;अशरीरस्यापि गगनादेर्जगता सम्बन्धदर्शनात्कथमेतदित्यत सम्बन्धमेवे व्याख्याति ।&lt;br&gt;&#xA;क्वचित् कार्ये ।&lt;br&gt;&#xA;कर्तृत्वेनेति ।&lt;br&gt;&#xA;कायर्कर्तृत्वलक्षणः सम्बन्धो न युज्यत इत्यर्थः ।&lt;br&gt;&#xA;क्वचिदित्यनेन कुतः सर्वकर्तृत्वमिति सूचयति ।&lt;br&gt;&#xA;अयमत्र प्रयोगः ।&lt;br&gt;&#xA;शिवो न कर्ताशरीरत्वात् सुप्तप्रलीनवदिति ।&lt;br&gt;&#xA;ननु शिवः सिद्धो न वा ।&lt;br&gt;&#xA;न द्वितीयः ।&lt;br&gt;&#xA;आश्रयासिद्धेः ।&lt;br&gt;&#xA;आद्ये तु कर्तृत्वेनैव सिद्ध इति धर्मिग्राहकमानविरोधः ।&lt;br&gt;&#xA;किञ्च भवन्मते(ऽपि) शिवस्य कर्तृत्वं शरीरित्वं चाङ्गीक्रियत एव ।&lt;br&gt;&#xA;तथा चापसिद्धान्तान्यतरासिद्धी स्यातामिति ।&lt;br&gt;&#xA;उच्यते ।&lt;br&gt;&#xA;इदमत्राकूतम् ।&lt;br&gt;&#xA;पशुपतेर्जगत्कारणत्वं वदन्प्रष्टव्यः ।&lt;br&gt;&#xA;किं पाशुपतादिशास्त्राण्यनुमानानि (चा)वाऽश्रित्येदमुच्यते, उत श्रुत्यादिकम् ।&lt;br&gt;&#xA;आद्ये त्वतिप्रसङ्गो ऽयमुच्यते ।&lt;br&gt;&#xA;यदि पाशुपताद्याश्रित्येदमुच्यते तर्हि तस्याशरीरत्वमपि ततः सिद्धमिति तदप्यङ्गीकार्यं स्यात् ।&lt;br&gt;&#xA;तथाच कर्तृत्वानुपपत्तिरिति ।&lt;br&gt;&#xA;अत एव न युज्यतेति लिङ्प्रयोगः ।&lt;br&gt;&#xA;द्वितीये तु वक्ष्यत इति ।&lt;br&gt;&#xA;एवञ्च न कश्चिद्दोषः ।&lt;br&gt;&#xA;शिवस्वरूपस्य अस्माकं श्रुत्यादितः सिद्धेराश्रयासिद्धयभावात् ।&lt;br&gt;&#xA;परसिद्धेनाशरीरत्वेन कर्तृत्वाभावापादनाद्धर्मिग्राहकविरोधाद्यभावात् ।&lt;br&gt;&#xA;एतेन पाशुपतादिविरोधात् श्रुतयो ऽन्यथा योज्या इति निरस्तम् ।&lt;br&gt;&#xA;&lt;em&gt;८,४१२&lt;/em&gt;&lt;br&gt;&#xA;नन्वशरीरस्यापि कर्तृत्वे बाधकाभावाद्वयाप्तिविधुरो ऽयं प्रसङ्गः ।&lt;br&gt;&#xA;कारकप्रयोक्तृत्वं हि कर्तृत्वं न शरीरित्वमित्यत आहदेहिन इति ।&lt;br&gt;&#xA;&amp;hellip; देहिनो ज्ञानदृष्टितः । मनुव्_२,२.२५९द् ।&lt;br&gt;&#xA;न्यायसुधा-&lt;br&gt;&#xA;सत्यं कारकप्रयोक्तृत्वमेव कर्तृत्वं न शरीरित्वमिति ।&lt;br&gt;&#xA;तच्च न प्रयत्नेन विना सम्भवति ।&lt;br&gt;&#xA;न चेच्छामन्तरेण प्रयत्नः ।&lt;br&gt;&#xA;नच ज्ञानाद्विनेच्छा ।&lt;br&gt;&#xA;नच शरीरादृते ज्ञानम् ।&lt;br&gt;&#xA;देहिनामेव जाग्रतां ज्ञानदर्शनात् ।&lt;br&gt;&#xA;अदेहिनां सुप्तप्रलीनानां चादर्शनात् ।&lt;br&gt;&#xA;ततः कर्तृत्वस्य व्यापकं शरीरं शिवाद्वयावर्तमानं तदपि व्यावर्तयतीति ।&lt;br&gt;&#xA;&lt;em&gt;८,४१३&lt;/em&gt;&lt;br&gt;&#xA;ननु ज्ञानजन्मन्येव शरीरस्योपयोगः ।&lt;br&gt;&#xA;ज्ञानस्येन्द्रियजन्यत्वात् ।&lt;br&gt;&#xA;इन्द्रियाणां च शरीरसंयोगनियमात् ।&lt;br&gt;&#xA;नित्यज्ञानश्च भगवाञ्छिव इति किं तस्य शरीरेणेति ।&lt;br&gt;&#xA;एवं तर्हि प्रयत्नजन्मन्येवेच्छोपयोगिनीति नित्यप्रयत्नस्येच्छापि न स्यात् ।&lt;br&gt;&#xA;तथेच्छोत्पत्तावेव ज्ञानमुपयुज्यत इति नित्येच्छस्य ज्ञानमपि न स्यात् ।&lt;br&gt;&#xA;&lt;em&gt;८,४१३फ़्.&lt;/em&gt;&lt;br&gt;&#xA;अथ न प्रयत्नमात्रं कर्तृत्वम्, अपि तर्हि ज्ञानेच्छे अपि ।&lt;br&gt;&#xA;परिदृष्टसामर्थ्यकारकप्रयोक्तृत्वं कर्तृत्वमिति हि वृद्धा इति चेत् ।&lt;br&gt;&#xA;तथापीच्छात्यागे बाधकाभावात् ।&lt;br&gt;&#xA;कुतश्चैवं कल्पनीयम् ।&lt;br&gt;&#xA;कुलालादौ तथा दर्शनादिति चेत् ।&lt;br&gt;&#xA;किं तत्र शरीरं न दृष्टम् ।&lt;br&gt;&#xA;दृष्टमप्यनुपयुक्तमिति चेत् ।&lt;br&gt;&#xA;किन्नियमाभावादेवमाश्रीयते, अन्यत्रोपक्षयाद्वा ।&lt;br&gt;&#xA;नाद्यः ।&lt;br&gt;&#xA;व्यभिचाराभावात् ।&lt;br&gt;&#xA;शरीरप्रेरणे ऽपरं शरीरं नास्तीति चेन्न ।&lt;br&gt;&#xA;तेनैव सशरीरत्वात् ।&lt;br&gt;&#xA;न द्वितीयः ।&lt;br&gt;&#xA;निरस्तत्वात् ।&lt;br&gt;&#xA;अन्यथा ज्ञानादीनामप्यनुपयोगप्रसङ्गः ।&lt;br&gt;&#xA;कुतश्चास्य नित्यज्ञानत्वसिद्धिः ।&lt;br&gt;&#xA;आगमादिति चेन्न ।&lt;br&gt;&#xA;परस्पराश्रयप्रसङ्गात् ।&lt;br&gt;&#xA;सिद्धे ह्यागमप्रामाण्ये नित्यज्ञानेश्वरसिद्धिस्तत्सिद्धौ चागमस्य तत्प्रणीतत्वेन प्रामाण्यसिद्धिरिति ।&lt;br&gt;&#xA;&lt;em&gt;८,४१६&lt;/em&gt;&lt;br&gt;&#xA;उक्तदोषपरिहारमाशङ्कय तन्निरासाय सूत्रम् ओं करणवच्चेन्न भोगादिभ्यः ओं ।&lt;br&gt;&#xA;इति ।&lt;br&gt;&#xA;तन्नेत्यन्तं तावद्वयाचष्टेनचेति ।&lt;br&gt;&#xA;करणवच् चेन् न भोगादिभ्यः । ब्ब्स्_२,२.४० ।&lt;br&gt;&#xA;न च देहादिवद् विश्वमस्य स्याद् &amp;hellip; । मनुव्_२,२.२६०अब् ।&lt;br&gt;&#xA;न्यायसुधा-&lt;br&gt;&#xA;यदुक्तमशरीरत्वाच्छिवस्य कर्तृत्वानुपपत्तिरिति ।&lt;br&gt;&#xA;तदसत् ।&lt;br&gt;&#xA;कुलालादयो हि कर्तारो दण्डादिकं साक्षात्प्रयत्नेनाधिष्ठातुमनीशानास्तदधिष्ठानाय साक्षात्प्रयत्नाधिष्ठेयं स्यात् ।&lt;br&gt;&#xA;ततः किमपरेण शरीरेण ।&lt;br&gt;&#xA;अत एव भगवान्विश्वमूर्तिरिति गीयते ।&lt;br&gt;&#xA;न चादिसृष्टेः प्राक् कारकाभावः ।&lt;br&gt;&#xA;मायादेरनादेर्विद्यमानत्वात् ।&lt;br&gt;&#xA;अन्यथा सृष्टयनुपपत्तेरिति ।&lt;br&gt;&#xA;आदिपदेनेन्द्रियाणां वक्ष्यमाणस्याधिष्ठानस्य च सङ्ग्रहः ।&lt;br&gt;&#xA;तदिदं नोपपद्यत इत्यर्थः ।&lt;br&gt;&#xA;कुतो नेत्यतः सौत्रहेतुं व्याख्यातिभोगेति ।&lt;br&gt;&#xA;&amp;hellip; भोगसम्भवात् । मनुव्_२,२.२६०ब् ।&lt;br&gt;&#xA;&lt;em&gt;८,४१७&lt;/em&gt;&lt;br&gt;&#xA;न्यायसुधा-&lt;br&gt;&#xA;यदि शिवस्य कारकग्रामः साक्षात्प्रयत्नाधिष्ठेयः स्यात्तदा स तस्य सुखदुःखानुभवलक्षणभोगहेतुः स्यात् ।&lt;br&gt;&#xA;साक्षात्प्रयत्नाधिष्ठेये ऽस्मदादिशरीरे तथा दर्शनात् ।&lt;br&gt;&#xA;कर्मार्जितस्यैव तथात्वमिति चेन्न ।&lt;br&gt;&#xA;साक्षात्प्रयत्नाधिष्ठेयत्वेन तथाभावस्याप्यापत्तेर्भोगादिमतश्च नेश्वरत्वम् ।&lt;br&gt;&#xA;अतः शिवस्य भोगादिप्रसङ्गान्नेयं कल्पना युक्तेति ।&lt;br&gt;&#xA;जोस्हि६&lt;br&gt;&#xA;हेत्वन्तरेण शिवस्य विश्वकर्तृत्वं निराकुर्वत् ओं अधिष्ठानानुपपत्तेश्च ओं ।&lt;br&gt;&#xA;इति सूत्रं व्याचष्टेअधिष्ठान इति ।&lt;br&gt;&#xA;अधिष्ठानानुपपत्तेश् च । ब्ब्स्_२,२.३९ ।&lt;br&gt;&#xA;अधिष्ठाने स्थितः कर्ता कार्यं कुर्वन् प्रतीयते । मनुव्_२,२.२६०च्द् ।&lt;br&gt;&#xA;न्यायसुधा-&lt;br&gt;&#xA;यः कर्ता कुलालादिः स पृथिव्यादावधिष्ठाने स्थित एव घटादिकार्यं कुर्वन्प्रतीयते ।&lt;br&gt;&#xA;नतु निरधिष्ठानः कश्चित्किञ्चित्कुर्वाणः ।&lt;br&gt;&#xA;अनेन व्यतिरेकाविनाभावेन निरधिष्ठानत्वस्याकर्तृत्वेन व्याप्तिरुपपादिता भवति ।&lt;br&gt;&#xA;ततः किमित्यत आहनास्येति ।&lt;br&gt;&#xA;&lt;em&gt;८,४१८&lt;/em&gt;&lt;br&gt;&#xA;नास्याधिष्ठानयोगो ऽस्ति भूतानां प्रळये तदा । मनुव्_२,२.२६०एफ़् ।&lt;br&gt;&#xA;न्यायसुधा-&lt;br&gt;&#xA;अस्य शिवस्य ।&lt;br&gt;&#xA;तदा आदिसृष्टिसमये ।&lt;br&gt;&#xA;कुतो नास्ति ।&lt;br&gt;&#xA;प्रागुत्पन्नानां पृथिव्यादीनां महाभूतानां प्रलये सति ।&lt;br&gt;&#xA;तस्मात्कर्तृत्वमपि तस्य नोपपद्यत इति शेषः ।&lt;br&gt;&#xA;ननु कारकाणामेव अधिष्ठानत्वं भविष्यति ।&lt;br&gt;&#xA;मैवम् ।&lt;br&gt;&#xA;साधिष्ठानस्य चेतनस्य भोगादिप्रसक्तेरुक्तत्वात् ।&lt;br&gt;&#xA;नन्वयं निरधिष्ठानत्वहेतुः कर्तुर्विपक्षात्कुलालादिर्वाकर्तुः सपक्षाद्घटादेरपि व्यावृत्तत्वादसाधारणः ।&lt;br&gt;&#xA;मैवम् ।&lt;br&gt;&#xA;गगनादौ सपक्षे वृत्तेः ।&lt;br&gt;&#xA;नन्विदं सूत्रद्वयं व्युत्क्रमेण कुतो व्याख्यातम् ।&lt;br&gt;&#xA;सम्बन्धानुपपत्त्यधिष्ठानानानुपपत्त्योरुभयोरपि परिहारः करणवच्चेदित्यनेन निरस्यत इति ज्ञापनार्थम् ।&lt;br&gt;&#xA;यदि खलु यथाक्रममेव व्याख्यायेत ।&lt;br&gt;&#xA;तदा सन्निहिताधिष्ठानानुपपत्तिपरिहारनिरासकमेवेदं ज्ञायेत ।&lt;br&gt;&#xA;व्युत्क्रमेण तु उभयमध्ये व्याख्याने सत्युभयसम्बन्धि विज्ञायत इति ।&lt;br&gt;&#xA;अत एव भाष्ये ऽधिष्ठानादिरूपमित्युक्तमत्र तु देहादिवदिति ।&lt;br&gt;&#xA;&lt;em&gt;८,४१९&lt;/em&gt;&lt;br&gt;&#xA;ननु युक्तं कुलालस्याधिष्ठानसापेक्षत्वं शरीरित्वम् ।&lt;br&gt;&#xA;शरीरं हि गुरुत्वात्प्रसक्तपतनं तत्प्रतिबन्धाय स्पर्शवदधिष्ठानमपेक्षते ।&lt;br&gt;&#xA;अनवस्थितशरीरस्य कर्तृत्वायोगात् ।&lt;br&gt;&#xA;ईश्वरस्य तु शरीरविधुरस्य किमधिष्ठानमेव ।&lt;br&gt;&#xA;इहेदं जातमित्यदिव्यवहारस्तु गगनादिकमाश्रित्योपपत्स्यत इत्यत आहअदेहश्चेदिति ।&lt;br&gt;&#xA;अदेहश्चेदसार्वज्ञः शिलाकाष्ठादिवत् सदा । मनुव्_२,२.२६१अब् ।&lt;br&gt;&#xA;न्यायसुधा-&lt;br&gt;&#xA;सदेत्यनेन व्याप्तिमुपपादयति ।&lt;br&gt;&#xA;अत एव शिलाकाष्ठादिवदित्यनेकदृष्टान्तोपादानम् ।&lt;br&gt;&#xA;तथाच कुतः सावर्ज्ञम् ।&lt;br&gt;&#xA;कुतश्च सर्वकर्तृत्वमिति भावः ।&lt;br&gt;&#xA;स्यादेतत् ।&lt;br&gt;&#xA;न सर्वथा सदाशिवः अशरीरः ।&lt;br&gt;&#xA;किन्तु लीलया शरीराण्यपि गृह्णाति ।&lt;br&gt;&#xA;ततो नायं दोषः ।&lt;br&gt;&#xA;नच भोगादिप्राप्तिः ।&lt;br&gt;&#xA;लीलया गृहीतस्य विग्रहस्य तदहेतुत्वादित्यत आहदेही चेदिति ।&lt;br&gt;&#xA;देही चेदन्तवानेव यज्ञदत्तनिदर्शनात् । मनुव्_२,२.२६१च्द् ।&lt;br&gt;&#xA;&lt;em&gt;८,४२०&lt;/em&gt;&lt;br&gt;&#xA;न्यायसुधा-&lt;br&gt;&#xA;अन्तवान्मरणवान्स्यात् ।&lt;br&gt;&#xA;उपलक्षणं चैतत् ।&lt;br&gt;&#xA;दुःखादिमांश्च स्यादित्यपि द्रष्टव्यम् ।&lt;br&gt;&#xA;नन्वसौ विग्रहो न तद्धेतुरित्युक्तम् ।&lt;br&gt;&#xA;मैवम् ।&lt;br&gt;&#xA;शरीरं न भोगायतनं चेत्यस्य व्याहतत्वात् ।&lt;br&gt;&#xA;शरीरत्वेनैव तदनुमानाच्च ।&lt;br&gt;&#xA;तदिदमाहएवेति ।&lt;br&gt;&#xA;एतेन’अन्तवत्त्मसर्वज्ञता वा’ इति सूत्रं व्याख्यातं भवति ।&lt;br&gt;&#xA;पाठक्रमादर्थक्रमो गरीयानित्यतो व्युत्क्रमेण व्याख्यानम् ।&lt;br&gt;&#xA;&lt;em&gt;८,४२१&lt;/em&gt;&lt;br&gt;&#xA;नन्वेवं शिवस्य जगत्कारणत्वमपाकुर्वतां को ऽभिप्रायः ।&lt;br&gt;&#xA;किमकर्तृकमेवेदं विश्वमिति ।&lt;br&gt;&#xA;किंवा विष्णुकर्तृकमिति ।&lt;br&gt;&#xA;नाद्यः ।&lt;br&gt;&#xA;कार्यस्याकर्तृकत्वे विरोधात् ।&lt;br&gt;&#xA;अपसिद्धान्तप्रसक्तेश्च ।&lt;br&gt;&#xA;न द्वितीयः ।&lt;br&gt;&#xA;विष्णावपि कर्तर्यभ्युपगम्यमाने दोषाणामेषां समानत्वेन (स्व)व्याहतत्वात् ।&lt;br&gt;&#xA;तथाहि यदुक्तमसामञ्जस्यं शिवस्य तत्तावद्विष्णावपि समम् ।&lt;br&gt;&#xA;‘जनितोत विष्णोः’ इत्यादौ जन्मादिदोषश्रवणात् ।&lt;br&gt;&#xA;सम्बन्धानुपपत्त्यादिकं तु स्फुटमेवेत्यत आहनचेति ।&lt;br&gt;&#xA;नचैतदखिलं विष्णौ &amp;hellip; । मनुव्_२,२.२६२अ ।&lt;br&gt;&#xA;न्यायसुधा-&lt;br&gt;&#xA;एतदखिलं दोषजातं, विष्णावपि विश्वस्य कर्तर्यभ्युपगते समानमिति न वाच्यम् ।&lt;br&gt;&#xA;कुतः ।&lt;br&gt;&#xA;श्रुत्यैव सकलदोषपरिहारेण विष्णोर्विश्वकारणत्वस्य प्रतिपादितत्वात् ।&lt;br&gt;&#xA;ननु पशुपतेरप्येवमागमैरनुमानैश्च जगत्कारणता प्रतिपादितैव ।&lt;br&gt;&#xA;ततः को विशेष इत्यत आहश्रुतीति ।&lt;br&gt;&#xA;&amp;hellip; श्रुतिप्रामाण्यगौरवात् । मनुव्_२,२.२६२ब् ।&lt;br&gt;&#xA;न्यायसुधा-&lt;br&gt;&#xA;पाशुपतादितो ऽपि श्रुतीनां प्रामाण्यस्य गुरुत्वात् ।&lt;br&gt;&#xA;एतदुक्तं भवति ।&lt;br&gt;&#xA;पाशुपतादिकं हि शिवे जगत्कर्तरि सर्वज्ञे सिद्धे तत्प्रणीतत्वेन प्रमाणत्वेन निश्चीयेत ।&lt;br&gt;&#xA;निश्चिते च तत्प्रामाण्ये शिवस्यैवंविधस्य सिद्धिरित्यन्योन्याश्रयता दुरवधारणप्रामाण्यम् ।&lt;br&gt;&#xA;अन्यतः शिवस्यैवंविधतासिद्धावलमनेन ।&lt;br&gt;&#xA;न चान्यत्तादृशं प्रमाणमस्ति ।&lt;br&gt;&#xA;अनुमानानां दूषितत्वात् ।&lt;br&gt;&#xA;नचैवं श्रुतिप्रामाण्यम् ।&lt;br&gt;&#xA;अपौरुषेयत्वेन करणदोषाणां बाधकप्रत्ययस्य चाभावे सति तस्य निष्कम्पमेव स्वतो निश्चितत्वात् ।&lt;br&gt;&#xA;अतो निश्चितप्रमाणभावया श्रुत्या विधूतावद्यगन्धं विष्णोर्जगत्कारणत्वं सिद्धयत्येवेति ।&lt;br&gt;&#xA;&lt;em&gt;८,४२३फ़्.&lt;/em&gt;&lt;br&gt;&#xA;कास्ताः श्रुतय इत्यतस्ता उदाहरतिमन इति ।&lt;br&gt;&#xA;मनोबुद्धयङ्गितां विष्णोर्लक्षयामो य एव सः । मनुव्_२,२.२६२च्द् ।&lt;br&gt;&#xA;स एव देहो विज्ञानमैश्वर्यं शक्तिरूर्जिता ।&lt;br&gt;&#xA;देहो विष्णोर्न ते विष्णो वासुदेवो ऽग्रतो ऽभवत् । मनुव्_२,२.२६३ ।&lt;br&gt;&#xA;एको नारायणस्त्वासीन्न ब्रह्मा नच शङ्करः ।&lt;br&gt;&#xA;अजस्य नाभावध्येकमर्पितं मात्रया परः । मनुव्_२,२.२६४ ।&lt;br&gt;&#xA;सद्देहः सुखगन्धश्च ज्ञानभाः सत्पराक्रमः ।&lt;br&gt;&#xA;ज्ञानज्ञानः सुखसुखः स विष्णुः परमाक्षरः । मनुव्_२,२.२६५ ।&lt;br&gt;&#xA;आनन्द एक एवाग्र आसीन्नारायणः प्रभुः ।&lt;br&gt;&#xA;प्रियं तस्य शिरे मोदप्रमोदौ च भुजौ हरेः । मनुव्_२,२.२६६ ।&lt;br&gt;&#xA;आनन्दो मध्यतो ब्रह्म पुच्छं नान्यदभूत् क्वचित् ।&lt;br&gt;&#xA;मनसो ऽस्याभवद् ब्रह्मा ललाटादपि शङ्करः । मनुव्_२,२.२६७ ।&lt;br&gt;&#xA;पक्षयोर्गरुडः शेषो मुखादास सरस्वती ।&lt;br&gt;&#xA;सहस्रशीर्षा पुरुषः सहस्राक्षः सहस्रपात् । मनुव्_२,२.२६८ ।&lt;br&gt;&#xA;&lt;em&gt;८,४२४&lt;/em&gt;&lt;br&gt;&#xA;न्यायसुधा-&lt;br&gt;&#xA;अनेन’बुद्धिमनो ऽङ्गप्रत्यङ्गवत्तां भगवतो लक्षयामाह ।&lt;br&gt;&#xA;बुद्धिमान्मनोवानङ्गवान्प्रत्यङ्गवान्’ इति श्रुतिमुपादत्ते ।&lt;br&gt;&#xA;‘य एव’ इत्यनेन’यदात्मको भगवांस्तदात्मिका व्यक्तिः किमात्मको भगवान्ज्ञानात्मक ऐश्वर्यात्मकः शक्त्यात्मकः’ इति ।&lt;br&gt;&#xA;ऊर्जिता बलवती ।&lt;br&gt;&#xA;सर्वत्राप्रतिबद्धा ।&lt;br&gt;&#xA;एतदातमको भगवांस्ततस्तस्य देहो ऽप्येतदात्मक इति श्रुतिलब्धो ऽर्थः ।&lt;br&gt;&#xA;‘न ते विष्णौ’ इत्यनेन’न ते विष्णो जायमानो न जातो देवमहिम्नः परमन्तमाप’ इति ।&lt;br&gt;&#xA;‘वासुदेवः’ इत्यनेन’वासुदेवो वा इदमग्र आसीत्’ इति ।&lt;br&gt;&#xA;‘मात्रया’ इत्यनेन’परो मात्रया तन्वा वृधान न ते महित्वमन्वश्नुवन्ति’ इति ।&lt;br&gt;&#xA;कथमेताभिः श्रुतिभिरभिप्रेतार्थसिद्धिरित्यतस्तासां तात्पर्यमाहइत्यादीति ।&lt;br&gt;&#xA;इत्यादिश्रुतिसन्दर्भबलान्नित्यगुणात्मनः ।&lt;br&gt;&#xA;विष्णोर्देहाज्जगत् सर्वमाविरासीदितीयते । मनुव्_२,२.२६९ ।&lt;br&gt;&#xA;न्यायसुधा-&lt;br&gt;&#xA;नित्यश्चासौ गुणात्मा चेति तथोक्तः ।&lt;br&gt;&#xA;तस्मात् ।&lt;br&gt;&#xA;तत्र’बुद्धिः’ इति श्रुत्या विष्णोर्देहवत्त्वमवगम्यते ।&lt;br&gt;&#xA;अङ्गं देहः, प्रत्यङ्गानि हस्तादीनि, लक्षयामहे ज्ञापयामः ।&lt;br&gt;&#xA;कथं बुद्धिमानित्यादि ।&lt;br&gt;&#xA;‘यदात्मको भगवान्’ इत्यनया भगवतो देहस्य ज्ञानादिगुणात्मकत्वात् ।&lt;br&gt;&#xA;व्यक्तिः देहः ।&lt;br&gt;&#xA;‘न ते विष्णौ’ इत्यना भगवो देहस्य ज्ञानादिगुणात्मकत्वमनादिनित्यत्वम् ।&lt;br&gt;&#xA;जातादिभिरप्राप्यमहित्वस्यान्यथानुपपत्तेः ।&lt;br&gt;&#xA;‘वासुदेवः’ इति श्रुतिद्वयेनानादिनित्यदेहत्वम् ।&lt;br&gt;&#xA;‘अजस्य’ इत्यनया देहवत्त्वं तस्याप्यजत्वम् ।&lt;br&gt;&#xA;‘परो मात्रया’ इत्यनया देशकालगुणैरपरिच्छिन्नतनुत्वम् ।&lt;br&gt;&#xA;‘सद्देहः’ इत्यादिश्रुतिद्वयेन जन्मादिदोषरहितगुणात्मदेहवत्त्वम् ।&lt;br&gt;&#xA;सद्देहो जन्मादिदोषरहितदेहः ।&lt;br&gt;&#xA;सुखगन्धः सुगन्धः ।&lt;br&gt;&#xA;ज्ञानभा न तु तैजसभाः ।&lt;br&gt;&#xA;ज्ञानज्ञान इत्यादेरतिशयितज्ञान इत्यादिरित्यर्थः ।&lt;br&gt;&#xA;प्रियादिशब्दाः सुखविशेषवाचिनः ।&lt;br&gt;&#xA;अन्यत् प्राकृतादिकम् ।&lt;br&gt;&#xA;‘मनसः’ इत्यादिश्रुतिद्वयेन देहवत्त्वं ततो जगतो जन्म च ।&lt;br&gt;&#xA;‘ब्राह्मणो ऽस्य’ इत्यादिवाक्यशेषात् ।&lt;br&gt;&#xA;पक्षयोः पार्श्वयोः ।&lt;br&gt;&#xA;&lt;em&gt;८,४२४फ़्.&lt;/em&gt;&lt;br&gt;&#xA;अत्र कासुचित् श्रुतिषु विवक्षितार्थो न स्फुटं प्रतीयते ।&lt;br&gt;&#xA;किन्तूपपत्तिसाध्य इत्याशयवतोक्तम्बलादिति ।&lt;br&gt;&#xA;आविरासीदित्यनेन सत्कार्यवादं सूचयति ।&lt;br&gt;&#xA;ईयते ज्ञायते ।&lt;br&gt;&#xA;अत्र सकलजगत्कारणत्वस्यैव श्रुतिसिद्धत्वे सर्वदोषपरिहारः सिध्यत्येव ।&lt;br&gt;&#xA;नहि दोषेषु सत्सु तत्सम्भवति ।&lt;br&gt;&#xA;तथापि देहाभावप्रयुक्तानि दूषणानि प्रयुक्तानि ।&lt;br&gt;&#xA;तस्य च देहस्य ज्ञानानन्दादिगुणात्मकत्वेन जननादिदोषपरिहारो ऽपि सिद्धः ।&lt;br&gt;&#xA;जनितोतेत्यादिवाक्यं तु बह्वीभिर्निरवकाशादिभिः श्रुतिभिः विरुद्धमन्यथाव्याख्येयम् ।&lt;br&gt;&#xA;तदिदमुक्तम्सन्दर्भबलादिति ।&lt;br&gt;&#xA;&lt;em&gt;८,४२८&lt;/em&gt;&lt;br&gt;&#xA;स्यादेतत् ।&lt;br&gt;&#xA;देहो ज्ञानानन्दादिगुणात्मानादिनित्यश्चेत्येतच्छशो विषाणवानितिवद्विरुद्धम् ।&lt;br&gt;&#xA;यो देहः स भौतिको जन्मादिमानिति नियमदर्शनात् ।&lt;br&gt;&#xA;ततो विष्णोर्देहमङ्गीकृत्य तस्याभौतिकत्वाद्यङ्गीकारे शशस्यापि विषाणित्वमङ्गीकार्यमित्यतो देहस्याभौतिकत्वादिना विरोधं&lt;br&gt;&#xA;तावदपाकरोतिमानसत्त्वादिति ।&lt;br&gt;&#xA;मानवत्त्वाद् विरोधः को &amp;hellip; । मनुव्_२,२.२७०अ ।&lt;br&gt;&#xA;न्यायसुधा-&lt;br&gt;&#xA;क इत्याक्षेपे ।&lt;br&gt;&#xA;नास्ति विरोध इत्यर्थः ।&lt;br&gt;&#xA;इदानीं शशविषाणप्रतिबन्दीं मोचयतिनेति ।&lt;br&gt;&#xA;&amp;hellip; नामानं क्वचिदिष्यते । मनुव्_२,२.२७०ब् ।&lt;br&gt;&#xA;न्यायसुधा-&lt;br&gt;&#xA;अङ्गीकुर्मः शशविषाणमपि ।&lt;br&gt;&#xA;यदि परमेश्वरविग्रहस्यानन्दाद्यात्मकत्वमस्ति प्रामाणिकं स्यात् ।&lt;br&gt;&#xA;नचैवम् ।&lt;br&gt;&#xA;नह्यप्रामाणिकं केनापि कदापि क्वचिदप्येष्युं शक्यत इति ।&lt;br&gt;&#xA;ननु प्रामाणिकत्वे ऽपि विरोधाभावः कथमित्यत आहअविरोध इति ।&lt;br&gt;&#xA;अविरोधो विरोधश्च मानेनैव हि गम्यते । मनुव्_२,२.२७०च्द् ।&lt;br&gt;&#xA;न्यायसुधा-&lt;br&gt;&#xA;ययोः क्वचित्सहदर्शनं तयोरविरोधः ।&lt;br&gt;&#xA;ययोस्तु नियमेन व्यधिकरणतयैव दशर्नं तयोः विरोध इत्येवं सहदर्शनासहदर्शनलक्षणेन मानेन (हि) वस्तूनामविरोधविरोधाववगन्तव्यौ ।&lt;br&gt;&#xA;तन्नियमाकस्यान्यस्याभावात् ।&lt;br&gt;&#xA;अतः प्रमाणेन सहदृष्टे ऽर्थे विरोधः कथं स्याद्वयाघातादिति ।&lt;br&gt;&#xA;उपसंहरतिअत इति ।&lt;br&gt;&#xA;&lt;em&gt;८,४२९&lt;/em&gt;&lt;br&gt;&#xA;अत उक्तं समस्तं च वासुदेवस्य युज्यते । मनुव्_२,२.२७१अब् ।&lt;br&gt;&#xA;न्यायसुधा-&lt;br&gt;&#xA;प्रमाणैः सहदृष्टे ऽर्थे विरोधस्यानाशङ्कनीयत्वात् ।&lt;br&gt;&#xA;उक्तम् उदाहृताभिः श्रुतिभिः ।&lt;br&gt;&#xA;समस्तं चिदानन्दाद्यात्मकनिरवद्यविग्रहेण जगत्कारणत्वम् ।&lt;br&gt;&#xA;एतच्चारूपवदेवेत्यादिना वक्ष्यमाणं शिष्यहितैषिणाऽचार्येणात्रोक्तमिति ज्ञातव्यम् ।&lt;br&gt;&#xA;नन्वेतदस्माकमपि समानम् ।&lt;br&gt;&#xA;तथाहि ।&lt;br&gt;&#xA;यद्यपि पाशुपतादिकमशक्यावधारणप्रमाणभावम् ।&lt;br&gt;&#xA;तथापि’ज्ञात्वा शिवं शान्तिमत्यन्तमेति ।&lt;br&gt;&#xA;ऽ‘एको रुद्रो न द्वितीयाय तस्थे ।&lt;br&gt;&#xA;ऽ‘स इमान् लोकानीशत ईशनीभिः’ इत्याद्याः श्रुतयस्तावच्छिवस्य जगज्जन्मादिहेतुतामाचक्षते ।&lt;br&gt;&#xA;शिवादिनामोपेतत्वात् ।&lt;br&gt;&#xA;नच तथाविधस्यासमञ्जसत्वं सम्भवतीत्युदाहृताः श्रुतयो ऽन्यथा योज्याः ।&lt;br&gt;&#xA;अतः सम्बन्धानुपपत्त्यादिकं श्रुतिरेवाभासयिष्यति ।&lt;br&gt;&#xA;तद्घटकं वा किमपि कल्पयिष्यतीत्यत आहशिवादीति ।&lt;br&gt;&#xA;शिवादिनामयुक्ताश्च श्रुतयो विष्णुवाचकाः । मनुव्_२,२.२७१च्द् ।&lt;br&gt;&#xA;न्यायसुधा-&lt;br&gt;&#xA;भवेदेवं यद्येताः श्रुतयः शिवपराः स्युः ।&lt;br&gt;&#xA;नचैवम् ।&lt;br&gt;&#xA;किन्तु शिवादिनामयुक्ता अपि विष्णुविषया एव ।&lt;br&gt;&#xA;नन्वेतत्कुतः ।&lt;br&gt;&#xA;एवं सत्यस्माभिरपि वक्तुं शक्यत एव ।&lt;br&gt;&#xA;एको नारायण इत्याद्या अपि श्रुतयः शिवपरा इति ।&lt;br&gt;&#xA;मैवम् ।&lt;br&gt;&#xA;शिवादिनाम्नां विष्णौ शक्तिमत्त्वात् ।&lt;br&gt;&#xA;नारायणादिनाम्नां शिवे शक्त्यभवात् ।&lt;br&gt;&#xA;अत्रापि किं मानमित्यत आहनामानीति ।&lt;br&gt;&#xA;&lt;em&gt;८,४३०&lt;/em&gt;&lt;br&gt;&#xA;नामानि सर्वाणि च यमेको यो देवनामधाः ।&lt;br&gt;&#xA;विष्णुनामानि नान्यस्य सर्वनामा हरिः स्वयम् । मनुव्_२,२.२७२ ।&lt;br&gt;&#xA;न नारायणनामानि तदन्येष्वपरे हरौ ।&lt;br&gt;&#xA;इत्यादिश्रुतयस्तत्र मानं चोक्तः समन्वयः । मनुव्_२,२.२७३ ।&lt;br&gt;&#xA;न्यायसुधा-&lt;br&gt;&#xA;अनेन’नामानि विश्वाभि न सन्ति लोके’ इत्यादिकां श्रुतिमुपादत्ते ।&lt;br&gt;&#xA;‘एकः’ इत्यनेन ।&lt;br&gt;&#xA;‘यो देवानां नामधा एक एवेति ।&lt;br&gt;&#xA;नामानि धत्त इति नामधाः ।&lt;br&gt;&#xA;नान्यस्य वाचकानि ।&lt;br&gt;&#xA;न तदन्येषु वर्तन्ते ।&lt;br&gt;&#xA;अपरे शिवादिशब्दाः ।&lt;br&gt;&#xA;उक्तः समन्वयश्च तत्र मानमिति सम्बन्धः ।&lt;br&gt;&#xA;समन्वयग्रहणेनैतदपि परिहृतम् ।&lt;br&gt;&#xA;एता अपि श्रुतीरहं शिवादिवि(ववि)षयतया व्याख्यास्यामीति ।&lt;br&gt;&#xA;उपक्रमादिभिर्लिङ्गादिभिश्च भगवत्परतया निश्चितत्वादिति ।&lt;br&gt;&#xA;&lt;em&gt;८,४३१&lt;/em&gt;&lt;br&gt;&#xA;मा भूच्छतिभिः शिवस्य जगत्कारणत्वावधारणं शैवपुराणैस्तु भविष्यति ।&lt;br&gt;&#xA;नच तान्यपि विष्णुपराणि ।&lt;br&gt;&#xA;उपक्रमादिबलेन शिवविषयतया निश्चितत्वादित्यत आहपुराणानीति ।&lt;br&gt;&#xA;पुराणानि पुराणाद्यैर्विरुद्धत्वान्न तत् प्रमा । मनुव्_२,२.२७४अब् ।&lt;br&gt;&#xA;न्यायसुधा-&lt;br&gt;&#xA;पुराणाद्यैः वैष्णवैः ।&lt;br&gt;&#xA;विरुद्धत्वात् प्राक् प्राबल्यचिन्तायाः सत्प्रतिपक्षत्वात् ।&lt;br&gt;&#xA;तदुत्तरं बाधितत्वाच्च ।&lt;br&gt;&#xA;तत् तत्र, शिवस्य जगत्कारणत्वे ।&lt;br&gt;&#xA;न केवलं वैष्णवादिपुराणादिविरुद्धत्वादप्रमाणं शैवपुराणम् ।&lt;br&gt;&#xA;किन्तु शैवप्रमाण(पुराण)विरुद्धत्वादपीत्याहतदिति ।&lt;br&gt;&#xA;तद्विरुद्धेषु नो मानं पूर्वापरविरोधतः । मनुव्_२,२.२७४च्द् ।&lt;br&gt;&#xA;न्यायसुधा-&lt;br&gt;&#xA;तद्विरुद्धेषु शैवपुराणादिविरुद्धेषु शिवजगत्कारणादिषु नो मानम् ।&lt;br&gt;&#xA;शैवपुराणमिति शेषः ।&lt;br&gt;&#xA;कथं शैवपुराणस्य शैवपुराणविरोध इत्यत आहपूर्वेति ।&lt;br&gt;&#xA;एतच्चान्यत्र दर्शितम् ।&lt;br&gt;&#xA;किञ्च शैववैष्णवपक्षपातशून्यब्राह्मपुराणविरुद्धत्वाच्च शैवपुराणं विमते ऽर्थे न मानमित्याहसमेति ।&lt;br&gt;&#xA;समब्राह्मविरोधाच्च &amp;hellip; । मनुव्_२,२.२७५ब् ।&lt;br&gt;&#xA;न्यायसुधा-&lt;br&gt;&#xA;इदमप्यन्यत्र दर्शितम् ।&lt;br&gt;&#xA;एवं तर्हि वैष्णवानामपि पुराणादीनामप्रामाण्यं स्यात् ।&lt;br&gt;&#xA;तेषामपि शैवब्राह्मपुराणविरुद्धत्वात्पूर्वापरविरोधाच्चेत्यत आहनियमादिति ।&lt;br&gt;&#xA;&lt;em&gt;८,४३२&lt;/em&gt;&lt;br&gt;&#xA;&amp;hellip; नियमाद् वैष्णवेष्वपि । मनुव्_२,२.२७५ब् ।&lt;br&gt;&#xA;न्यायसुधा-&lt;br&gt;&#xA;एकप्रकारत्वात् ।&lt;br&gt;&#xA;पूर्वापरविरोधाभावात् ।&lt;br&gt;&#xA;शैवादिपुराणानामेतत्प्रतिबन्धकत्वाद्यसामर्थ्यादित्यपेरर्थः ।&lt;br&gt;&#xA;तेषां नाप्रामाण्यमिति शेषः ।&lt;br&gt;&#xA;ननु वैष्णवेष्वपि पुराणादिषु शिवादीनां जगत्कारणत्वादिकं विष्णुना तदीयस्तुत्यादिकारणं च प्रतीयत एव ।&lt;br&gt;&#xA;तत्कथं नियम उच्यत इत्यत आहमोहार्थमिति ।&lt;br&gt;&#xA;मोहार्थमुक्तितश्चैव &amp;hellip; । मनुव्_२,२.२७५च् ।&lt;br&gt;&#xA;न्यायसुधा-&lt;br&gt;&#xA;शिवादीनां जगत्कारणत्वादेरयोग्यजनव्यामोहनार्थमेवोक्तिः, चशब्दाद्विष्णुना शिवस्तुत्यादेर्मोहार्थं कृतस्यानुवादतश्च नियमो न विरुद्ध इति ।&lt;br&gt;&#xA;कथं शैवपुराणादीनां प्रतिरोधकत्वाद्यसामथ्यर्मित्यत आहमोहार्थमिति ।&lt;br&gt;&#xA;शैवपुराणादीनां मोहार्थमेव उक्तितः कृतत्वात् ।&lt;br&gt;&#xA;चशब्देन वैष्णवानां तत्त्वज्ञानाथर्मेव कृतत्वात् ।&lt;br&gt;&#xA;अत्र चार्थे ऽन्यत्र प्रमाणान्युक्तानि ।&lt;br&gt;&#xA;&lt;em&gt;८,४३३&lt;/em&gt;&lt;br&gt;&#xA;अधिकरणार्थमुपसंहरतिविष्णुरिति ।&lt;br&gt;&#xA;&amp;hellip; विष्णुरेको गुणार्णवः । मनुव्_२,२.२७५द् ।&lt;br&gt;&#xA;न्यायसुधा-&lt;br&gt;&#xA;तस्मादिति सिद्धमिति शेषः ।&lt;br&gt;&#xA;ननु स्कन्दादिमतान्यप्युक्तार्थविरोधीनि सन्ति तानि कुतो ऽत्र न निराक्रियन्त इत्यत आहस्कन्देति ।&lt;br&gt;&#xA;स्कन्दसूर्यगणेशादिमतानि न्यायतो ऽमुतः ।&lt;br&gt;&#xA;निराकृतान्य् &amp;hellip; । मनुव्_२,२.२७६अच् ।&lt;br&gt;&#xA;न्यायसुधा-&lt;br&gt;&#xA;अमुतो न्यायतः पाशुपतमतनिराकरणन्यायतः ।&lt;br&gt;&#xA;अतो न निराक्रियन्त इति शेषः ।&lt;br&gt;&#xA;कथमनेन न्यायेन तन्निराकरणमित्यत आहअशेषेणेति ।&lt;br&gt;&#xA;&amp;hellip; अशेषेण सिद्धान्तस्याविशेषतः । मनुव्_२,२.२७६च्द् ।&lt;br&gt;&#xA;न्यायसुधा-&lt;br&gt;&#xA;कात्स्नर्येन तदीयसिद्धान्तानां पाशुपतसिद्धान्तस्य चाविशेषतः ।&lt;br&gt;&#xA;केवलदेवतान्तरपरिग्रहेणैव सिद्धान्तभेदः ।&lt;br&gt;&#xA;प्रक्रिया तु सर्वत्र समानैव ।&lt;br&gt;&#xA;अतः पूर्वनिराकरणन्यायेनैव तन्निराकरणं युक्तमेवेति भावः ।&lt;br&gt;&#xA;। इति श्रीमन्न्यायसुधायां पत्युरधिकरणम् ।&lt;/p&gt;</description>
    </item>
    <item>
      <title>२२ उत्पत्त्य्(अशक्त्य्)अधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/</guid>
      <description>&lt;p&gt;। अथ श्रीमन्न्यायसुधायां उत्पत्त्य(शक्त्य)धिकरणम् ।&lt;br&gt;&#xA;। ओं उत्पत्त्यसम्भवात् ओं ।&lt;br&gt;&#xA;शाक्तं मतमत्रापाक्रियते ।&lt;br&gt;&#xA;न निराकर्तव्यमेवैतत् ।&lt;br&gt;&#xA;स्कान्दादिमतवदस्यापि पूर्वन्यायेनैव निरस्तत्वात् ।&lt;br&gt;&#xA;यथा हि ।&lt;br&gt;&#xA;पत्युरित्यस्य स्थाने स्कन्दस्येत्यादि पठित्वासामञ्जस्ये तदनुसारिण्यः श्रुतय उदाह्रियन्ते ।&lt;br&gt;&#xA;सम्बन्धानुपपत्त्यादिकं च तद्विषयं योज्यते ।&lt;br&gt;&#xA;तथा शक्तावपि वक्तुं शक्यमेव(ते) ।&lt;br&gt;&#xA;अन्यथा स्कन्दादिशर्नमपि पृथगपाकरणीयं स्यात् ।&lt;br&gt;&#xA;अथोच्येत ।&lt;br&gt;&#xA;शाक्तमते पाशुपतादाचारभेदादेर्विद्यमानत्वात्तत्सिद्धान्ताविशेषो नास्तीति ।&lt;br&gt;&#xA;तन्न ।&lt;br&gt;&#xA;सौरादिमतेष्वपि तस्य विद्यमानत्वात् ।&lt;br&gt;&#xA;अथ किं तेन ।&lt;br&gt;&#xA;देवताविशेषपरिग्रहमन्तरेणोक्तार्थविरुद्धो दूष्यो ऽथर्ः सर्वत्र समान एवेति ब्रूषे ।&lt;br&gt;&#xA;तच्छाक्ते ऽपि समानमित्यतो नैतदपि पृथगपाकरणीयमित्यत आहनिराकृताविति ।&lt;br&gt;&#xA;उत्पत्त्यसम्भवात् । ब्ब्स्_२,२.४२ ।&lt;br&gt;&#xA;निराकृतौ विशेषस्य भावाच्छक्तिमतं पृथक् ।&lt;br&gt;&#xA;दूष्यते &amp;hellip; । मनुव्_२,२.२७७अच् ।&lt;br&gt;&#xA;न्यायसुधा-&lt;br&gt;&#xA;सत्यम् ।&lt;br&gt;&#xA;स्कन्दादिवच्छाक्तस्यापि मतस्य न पाशुपताद्विशेषः ।&lt;br&gt;&#xA;अत एवोक्तदोषग्रामविषयत्वमपि ।&lt;br&gt;&#xA;तथापि तत्रासाधारणस्य दूषण(स्यापि वि)स्य विद्यमानत्वात्तद्विवक्षया शक्तिमतं पृथग्भङ्गया दूष्यते सूत्रकारेण ।&lt;br&gt;&#xA;उत्पत्त्यसम्भवो हि शाक्तस्यैवासाधारणदोषो न तु पुरुषदैवतानाम् ।&lt;br&gt;&#xA;एतच्च वक्ष्याम इति ।&lt;br&gt;&#xA;&lt;em&gt;८,४३६&lt;/em&gt;&lt;br&gt;&#xA;एवमधिकरणारम्भमुपपाद्येदानीं शाक्तमत(स्थिति)मुपन्यस्यतिमहतीति ।&lt;br&gt;&#xA;&amp;hellip; महती देवी ह्रीङ्करी सर्वकारणम् ।&lt;br&gt;&#xA;त्रिपुराभैरवीत्यादिनामभिः साभिधीयते । मनुव्_२,२.२७७च्फ़् ।&lt;br&gt;&#xA;न्यायसुधा-&lt;br&gt;&#xA;शक्तिमतमिति वर्तते ।&lt;br&gt;&#xA;सर्वस्यागामिना इतिशब्देन सम्बन्धः ।&lt;br&gt;&#xA;देवी महती सर्वोत्कृष्टेति शक्तिमतमिति ।&lt;br&gt;&#xA;कथं महतीत्यत उक्तम्सर्वकारणमिति ।&lt;br&gt;&#xA;सकलजगत्सृष्टयादिकारणत्वात् सार्वज्ञादिसर्वगुणवती समस्तदोषदूरा भ(ग)वतीत्यतः सर्वोत्कृष्टेति ।&lt;br&gt;&#xA;नन्विदं शास्त्रमन्योन्यव्याहतं कथं प्रमाणं स्यात् ।&lt;br&gt;&#xA;भुवनेश्वरीतन्त्रे हि सैव महती सर्वकारणमिति चोच्यते ।&lt;br&gt;&#xA;त्रिपुरातन्त्रे तु त्रिपुरैव ।&lt;br&gt;&#xA;तथा भैवरीतन्त्रे भैरवी ।&lt;br&gt;&#xA;एवं कुब्जिकादितन्त्रेष्वन्या चान्या च ।&lt;br&gt;&#xA;नच बह्वीनां सर्वोत्तमत्वमुपपद्यत इत्यत उक्तम् ।&lt;br&gt;&#xA;ह्रीङ्कारी त्रिपुरा भैरवीत्यादिनामभिः सा भगवत्येकैवाभिधीयते ।&lt;br&gt;&#xA;अतो न (नान्योन्य) व्याघात इति ।&lt;br&gt;&#xA;शाक्ताश्च त्रिविधाः ।&lt;br&gt;&#xA;महावामा मध्यवामा अणुवामाश्चेति ।&lt;br&gt;&#xA;एत एव क्वचिच्छाक्तशाम्भवाऽणशब्दैरुच्यन्ते ।&lt;br&gt;&#xA;तत्राद्यानां मतविशेषं दर्शयतितस्या इति ।&lt;br&gt;&#xA;तस्याः सदाशिवाद्याश्च जायन्ते देवमानुषाः ।&lt;br&gt;&#xA;भूतभौतिकमप्येतदिति &amp;hellip; । मनुव्_२,२.२७८अद् ।&lt;br&gt;&#xA;न्यायसुधा-&lt;br&gt;&#xA;तस्याः केवलाया एव शक्तेः ।&lt;br&gt;&#xA;सदाशिवग्रहणेन मतान्तराद्भेदो दर्शितः ।&lt;br&gt;&#xA;तत्र सदाशिवस्य शक्तितो जन्मानभ्युपगमात् ।&lt;br&gt;&#xA;एवमुपन्यस्तं महावाममतं तावदयुक्तमित्याहतदिति ।&lt;br&gt;&#xA;&amp;hellip; तन्नोपपद्यते । मनुव्_२,२.२७८द् ।&lt;br&gt;&#xA;&lt;em&gt;८,४३७&lt;/em&gt;&lt;br&gt;&#xA;न्यायसुधा-&lt;br&gt;&#xA;निरन्तरोपन्यस्तं महावाममतं तदिति परामृशति ।&lt;br&gt;&#xA;कुत इत्याकाङ्क्षायां सूत्रम् उत्पत्त्यसम्भवादिति ।&lt;br&gt;&#xA;तद्वयाख्यातुं तावद्वयाप्तिमुपपादयतिदृष्टेति ।&lt;br&gt;&#xA;दृष्टा पुम्भ्यः सदा सृष्टिः स्त्रीपुम्भ्यो वा विशेषतः ।&lt;br&gt;&#xA;केवलाभ्यो नहि स्त्रीभ्यस्तत उत्पत्त्यसम्भवात् । मनुव्_२,२.२७९ ।&lt;br&gt;&#xA;नार्च्यं महावाममतं &amp;hellip; । मनुव्_२,२.२८०अ ।&lt;br&gt;&#xA;&lt;em&gt;८,४३८&lt;/em&gt;&lt;br&gt;&#xA;न्यायसुधा-&lt;br&gt;&#xA;अत्र सृष्टिशब्देनापत्त्योत्पत्तिर्विवक्षिता न सृष्टिमात्रम् ।&lt;br&gt;&#xA;तस्य केवलाभ्यो ऽपि स्त्रीभ्यो दर्शनात् ।&lt;br&gt;&#xA;सदेति व्यभिचाराभावं सूचयति ।&lt;br&gt;&#xA;वाशब्दस्तुशब्दार्थः ।&lt;br&gt;&#xA;विशेषतः प्राचुर्येण ।&lt;br&gt;&#xA;केषाञ्चिदेव हि द्रोणादीनां सृष्टिः केवलेभ्यः पुरुषेभ्यो दृष्टा ।&lt;br&gt;&#xA;नन्वचतुरादिसूत्रेण स्त्रीपुंसेभ्य इति भवितव्यम् ।&lt;br&gt;&#xA;स्त्रीपुम्भ्य इति कथम् ।&lt;br&gt;&#xA;‘समासान्तो विधिरनित्यः’ इति भविष्यति ।&lt;br&gt;&#xA;यद्वा द्वन्द्वात्परः समासान्तो ऽसौ निपातितः ।&lt;br&gt;&#xA;अत्र तु स्त्रीभिः सहिताः पुमांसः (स्त्रीमुमांसस्ते)तेभ्य इति न द्वन्द्व इति न भविष्यति ।&lt;br&gt;&#xA;केवलाभ्यः पुरु(षानुग्रहहीनाभ्यः)षाननुगृहीताभ्यः ।&lt;br&gt;&#xA;ततः किमित्यतः सूत्रं व्याख्यातितत इति ।&lt;br&gt;&#xA;यत एवं व्याप्तिर्यतश्च प्रकृता(तिः) केवला ।&lt;br&gt;&#xA;शिवादीनां ततो जन्माङ्गीकारात् ।&lt;br&gt;&#xA;ततः कारणात्ततः शक्तेरपत्योत्पत्त्यसम्भवात् इत्यर्थः ।&lt;br&gt;&#xA;&lt;em&gt;८,४३९&lt;/em&gt;&lt;br&gt;&#xA;अयमत्र प्रयोगः ।&lt;br&gt;&#xA;आदिकालीनापत्त्योत्पत्तिर्न केवलस्त्रीकृता(कर्तृका) अपत्योत्पत्तित्वात् ।&lt;br&gt;&#xA;यापत्त्योत्पत्तिः सा न केवलस्त्रीकर्तृका ।&lt;br&gt;&#xA;यथा सम्प्रतिपन्ना ।&lt;br&gt;&#xA;सा हि कदाचित् पुरुषमात्रात्क्वचित्पुरुषानुगृहीताभ्यः स्त्रीभ्यो दृष्टा ।&lt;br&gt;&#xA;न पुनः क्वापि केवलाभ्यः स्त्रीभ्यो दृष्टा ।&lt;br&gt;&#xA;येनोक्तव्याप्तेर्व्यभिचारः स्यादिति ।&lt;br&gt;&#xA;यद्वा शक्तिर्नापत्त्यप्रसवित्री केवलस्त्रीत्वात्सम्प्रतिपन्नकेवलस्त्रीवत् ।&lt;br&gt;&#xA;अत्र केवलाभ्यो न हि स्त्रीभ्य इत्यन्वयकथनं दृष्टेत्यादि तद्वयभिचारपरिहारार्थमिति ज्ञातव्यम् ।&lt;br&gt;&#xA;यदि वा केवलस्त्रीत्वान्नापत्यप्रसवित्री चेच्छक्तिः स्यात्तदा केवलपु(लात्पु)रुषत्वात् पुरुषोत्तमो ऽपि तथा न स्यादित्याक्षेपमपाकर्तुं प्रागेव&lt;br&gt;&#xA;दृष्टेत्याद्युक्तम् ।&lt;br&gt;&#xA;असिद्धं च केवलत्वं तस्य लक्ष्मीपतेरित्याशयेन स्त्रीपुम्भ्य इत्युक्तम् ।&lt;br&gt;&#xA;केवलाभ्य इति तु व्याप्त्युपपादकम् ।&lt;br&gt;&#xA;अथवा यत्’निराकृतौ विशेषस्य भावात्’ इत्यनेनास्य दोषस्यासाधारणत्वमुक्तम् तदुपपादनाय दृष्टेत्याद्युपन्यासः ।&lt;br&gt;&#xA;&lt;em&gt;८,४४१&lt;/em&gt;&lt;br&gt;&#xA;इदानीमधिकाशङ्कया मतान्तरमुत्थापयतिवामैरिति ।&lt;br&gt;&#xA;&amp;hellip; वामैरन्यदुदीर्यते । मनुव्_२,२.२८०ब् ।&lt;br&gt;&#xA;न्यायसुधा-&lt;br&gt;&#xA;मध्यवामैरित्यर्थः ।&lt;br&gt;&#xA;अन्यत् महावामसिद्धान्तात् ।&lt;br&gt;&#xA;किं तदित्यत आहशिवेति ।&lt;br&gt;&#xA;शिवोपसर्जना शक्तिः ससर्जेदं समन्ततः । मनुव्_२,२.२८० ।&lt;br&gt;&#xA;इति &amp;hellip; । मनुव्_२,२.२८१अ ।&lt;br&gt;&#xA;न्यायसुधा-&lt;br&gt;&#xA;शिव उपसर्जनं यस्याः सा शिवोपसर्जना ।&lt;br&gt;&#xA;इदमित्यस्यैव व्याख्यानं समन्ततो देशे काले च वर्तमानं कार्यमिति ।&lt;br&gt;&#xA;एतदुक्तं भवति ।&lt;br&gt;&#xA;नोत्पत्त्यसम्भवो ऽस्मन्मते ऽस्ति ।&lt;br&gt;&#xA;अस्माभिः शिवसहितायाः शक्तेर्विश्वप्रस(भ)वस्याङ्गीकृतत्वात् ।&lt;br&gt;&#xA;नचैवं (त)द्वयोः सर्वोत्कृष्टत्वं विरुद्धमापद्यते ।&lt;br&gt;&#xA;शिवस्य शक्तिं पत्युपसर्जनत्वाङ्गीकारादिति ।&lt;br&gt;&#xA;एतत्प्रतिषेधतितच्चेति ।&lt;br&gt;&#xA;&amp;hellip; तच्चोपपन्नं न &amp;hellip; । मनुव्_२,२.२८१अब् ।&lt;br&gt;&#xA;न्यायसुधा-&lt;br&gt;&#xA;अत्राप्युत्पत्त्यसम्भवस्यापरिहारादिति भावः ।&lt;br&gt;&#xA;न च कर्तुः करणम् । ब्ब्स्_२,२.४३ ।&lt;br&gt;&#xA;&amp;hellip; शिवस्याकरणत्वतः ।&lt;br&gt;&#xA;अदेहत्वाद् &amp;hellip; । मनुव्_२,२.२८१ब्च् ।&lt;br&gt;&#xA;&lt;em&gt;८,४४१फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;अकरणत्वत इत्यस्यैव स्वपदस्य वर्णनमदेहत्वादिति ।&lt;br&gt;&#xA;यद्वाकरणत्वतो ज्ञानादिकारणाभावादित्यर्थः ।&lt;br&gt;&#xA;तदेव कथमित्यतो ऽकरणत्वतो निरिन्द्रियत्वादित्युक्तम् ।&lt;br&gt;&#xA;तदपि कुत इत्यत उक्तमदेहत्वादिति ।&lt;br&gt;&#xA;एतदुक्तं भवति ।&lt;br&gt;&#xA;देहवता हि शिवेनापत्योत्पत्तौ शक्तेः साचिव्यमाचरणीयम् ।&lt;br&gt;&#xA;न विदेहेन ।&lt;br&gt;&#xA;तस्य प्र(वि)लीनवदिन्द्रियादिविज्ञानादिविकलस्य तदनुपपत्तेः ।&lt;br&gt;&#xA;नच शिवदेहोत्पत्तौ केवलायाः शक्तेः शक्तिरस्ति ।&lt;br&gt;&#xA;प्रागुक्तदोषात् ।&lt;br&gt;&#xA;अन्यथात्रापि तथोपपत्तौ शिवाङ्गीकारवैयर्थ्यापत्तेश्च ।&lt;br&gt;&#xA;नच शिवसहितायाः ।&lt;br&gt;&#xA;विदेहस्य साहाय्यकरणानुपपत्तेः ।&lt;br&gt;&#xA;अतः अङ्गीकृतस्यापि शिवस्याजागलस्तनायितत्वेनात्राप्युत्पत्त्यसम्भव एवेति ।&lt;br&gt;&#xA;मतान्तरमुत्थापयतिअपि हीति ।&lt;br&gt;&#xA;&amp;hellip; अपि ह्यन्ये ब्रूयुः सर्वज्ञमीश्वरम् । मनुव्_२,२.२८१च्द् ।&lt;br&gt;&#xA;अणुवामा &amp;hellip; । मनुव्_२,२.२८२अ ।&lt;br&gt;&#xA;&lt;em&gt;८,४४३&lt;/em&gt;&lt;br&gt;&#xA;न्यायसुधा-&lt;br&gt;&#xA;अन्ये ऽपीत्यन्वयः ।&lt;br&gt;&#xA;तानेव विशेषनाम्नाऽहअणुवामा इति ।&lt;br&gt;&#xA;अस्य मतस्य लोके प्रचुरतां सूचयितुं हिशब्दः ।&lt;br&gt;&#xA;सर्वज्ञमित्युपलक्षणम् ।&lt;br&gt;&#xA;जगत्सृष्टयाद्युपयुक्तसकलकारणोपेतम् ।&lt;br&gt;&#xA;इदमुक्तं भवति ।&lt;br&gt;&#xA;शिवसहिता शक्तिर्जगज्जननीत्यभ्युपच्छतो मम नोक्तदोषः ।&lt;br&gt;&#xA;शिवस्य स्वाभाविकसार्वज्ञादिमत्त्वेन देहेन्द्रियानपेक्षणात् ।&lt;br&gt;&#xA;लीलाविग्रहग्रहणेन शक्तिसाहाय्यकरणस्या(सम्भोगस्या)प्युपपत्तेरिति ।&lt;br&gt;&#xA;तदिदं दूषयतिन तदिति ।&lt;br&gt;&#xA;&amp;hellip; न तद्युक्तम् &amp;hellip; । मनुव्_२,२.२८२अ ।&lt;br&gt;&#xA;न्यायसुधा-&lt;br&gt;&#xA;कुत इत्यत्र सूत्रम् ओं विज्ञानादिभावे वा तदप्रतिषेधः ओं ।&lt;br&gt;&#xA;इति ।&lt;br&gt;&#xA;तस्यार्थः ।&lt;br&gt;&#xA;शिवस्य विज्ञानादिभावे अङ्गीकृते तस्य मतस्य प्रतिषेधो न क्रियत इति ।&lt;br&gt;&#xA;नन्विदं मतमनुमानं न वा ।&lt;br&gt;&#xA;नाद्यः ।&lt;br&gt;&#xA;उक्तार्थविरुद्धत्वात् ।&lt;br&gt;&#xA;न तद्युक्तमित्यस्य चायोगात् ।&lt;br&gt;&#xA;द्वितीये कथं तदप्रतिषेध इत्युक्तम् ।&lt;br&gt;&#xA;कथं च न तद्युक्तमित्यत्रास्य हेतुत्वमित्यतस्तदप्रतिषेध इति निवेशयितुमुत्सूत्रं तावद्धेतुमाहईशेति ।&lt;br&gt;&#xA;विज्ञानादिभावे वा तदप्रतिषेधः । ब्ब्स्_२,२.४४ ।&lt;br&gt;&#xA;&amp;hellip; ईशवादप्रवेशनात् । मनुव्_२,२.२८२ब् ।&lt;br&gt;&#xA;न्यायसुधा-&lt;br&gt;&#xA;शैवमतप्रवेशापत्तेरित्यर्थः ।&lt;br&gt;&#xA;&lt;em&gt;८,४४४&lt;/em&gt;&lt;br&gt;&#xA;ननु शैवाः सार्वज्ञादिगुणोपेतं शिवमेकमेवाभ्युपयन्ति ।&lt;br&gt;&#xA;शाक्तास्तु शिवं शक्तिं चेत्यस्ति महान्सिद्धान्तभेदः ।&lt;br&gt;&#xA;तत्कथं शाक्तानां शैवमतानुप्रवेश इत्यत आपादितदोषो ऽयमित्याशयवानाहसार्वज्ञादीति ।&lt;br&gt;&#xA;सार्वज्ञ्यादिगुणैर्युक्तं गुरुकल्पनया द्वयम् । मनुव्_२,२.२८२च्द् ।&lt;br&gt;&#xA;न युज्यते &amp;hellip; । मनुव्_२,२.२८३अ ।&lt;br&gt;&#xA;न्यायसुधा-&lt;br&gt;&#xA;सत्यं शाक्तैः सार्वज्ञादिगुणैर्युक्तं शिवशक्त्याख्यं द्वयमभ्युपगतमिति ।&lt;br&gt;&#xA;तत्तु न युज्यते ।&lt;br&gt;&#xA;कल्पनागौरवात् ।&lt;br&gt;&#xA;तथाहि ।&lt;br&gt;&#xA;न तावत्सार्वज्ञाद्युपेतं प्रत्यक्षेण सिद्धम् ।&lt;br&gt;&#xA;परचित्तवृत्तीनां परं प्रत्यतीन्द्रियत्वात् ।&lt;br&gt;&#xA;नाप्यागमेन ।&lt;br&gt;&#xA;शक्तागमस्य प्रामाण्यसन्देहात् ।&lt;br&gt;&#xA;अपौरुषेयागमस्य परेण प्रामाण्यानादरणात् ।&lt;br&gt;&#xA;आदरणे वा तत एव स्वमतहानेः ।&lt;br&gt;&#xA;ततः प्रपञ्चरचनानुपपत्त्यैव तथाविधं वस्तु कल्पनीयम् ।&lt;br&gt;&#xA;एकेनैव सार्वज्ञादिमता सर्वं निर्वहत्येव ।&lt;br&gt;&#xA;तथाच वृथा तथाभूत(वस्तु)द्वयकल्पने कल्पनागौरवमेव ।&lt;br&gt;&#xA;अत एकमेव तादृशं वस्त्वङ्गीकार्यमिति ।&lt;br&gt;&#xA;ततः किमित्यत आहतत इति ।&lt;br&gt;&#xA;&amp;hellip; ततस्त्वीश एक एव प्रयोजकः । मनुव्_२,२.२८३ब् ।&lt;br&gt;&#xA;न्यायसुधा-&lt;br&gt;&#xA;उक्तहेतोरेकस्यैव सार्वज्ञादिमतो ऽङ्गीकार्यत्वे केवलशक्तेरङ्गीकृतावुत्पत्त्यसम्भवप्रसङ्गादीश एव सार्वज्ञाद्युपेतः प्रपञ्चरचनायाः प्रयोजकः&lt;br&gt;&#xA;शाक्तैरङ्गीकर्तव्यः स्यात् ।&lt;br&gt;&#xA;एवञ्च कथं न शैवमतप्रवेशः शाक्तमतस्येति ।&lt;br&gt;&#xA;&lt;em&gt;८,४४५&lt;/em&gt;&lt;br&gt;&#xA;किमतो यद्येवम् ।&lt;br&gt;&#xA;शाक्तस्यापसिद्धान्तेन पराजयः स्यादिति चेत्सत्यम् ।&lt;br&gt;&#xA;तावतापि भगवत्सिद्धान्तानवक्ळ्प्तिरेव ।&lt;br&gt;&#xA;शैवमतस्यापि भवत्सिद्धान्तविरोधित्वेन निराकतर्व्यत्वादित्यतस्तदप्रतिषेध इति सूत्रांशं सोपपत्तिकं निवेशयतिउक्तेति ।&lt;br&gt;&#xA;उक्तदोषश्च तत्पक्ष इति नैवात्र दूष्यते । मनुव्_२,२.२८३ ।&lt;br&gt;&#xA;न्यायसुधा-&lt;br&gt;&#xA;यतः शैवपक्षो निरन्तरातीताधिकरण एवोक्तदोषो ऽतो ऽत्र न पुनर्दूष्यते पुनरुक्तिदोषभयादिति ।&lt;br&gt;&#xA;एवं प्रत्येकमपाकृतानि त्रीण्यपि मतानि साधारणदूषणेन निराकर्तुं सूत्रम् ।&lt;br&gt;&#xA;ओं विप्रतिषेधाच्च ओं इति ।&lt;br&gt;&#xA;तद्व्याचष्टेश्रुतीति ।&lt;br&gt;&#xA;विप्रतिषेधाच् च । ब्ब्स्_२,२.४५ ।&lt;br&gt;&#xA;श्रुतिस्मृतीतिहासानां सामस्त्येन विरोधतः ।&lt;br&gt;&#xA;सतां जुगुप्सितत्वाच्च नाङ्गीकार्यं हि तन्मतम् । मनुव्_२,२.२८४ ।&lt;br&gt;&#xA;न्यायसुधा-&lt;br&gt;&#xA;सतां मध्ये जुगुप्सितत्वात् गोप्तुमिष्टत्वात् ।&lt;br&gt;&#xA;यद्वा कर्तृकर्मणोः कृतीति कर्तरि षष्ठी ।&lt;br&gt;&#xA;सद्भिर्निन्दितत्वादित्यर्थः ।&lt;br&gt;&#xA;हिशब्देन श्रुत्यादीनां प्रसिद्धतां द्योतयति ।&lt;br&gt;&#xA;&lt;em&gt;८,४४७&lt;/em&gt;&lt;br&gt;&#xA;केचिदिमां चतुःसूत्रीं भागवतमतनिराकरणपरतया व्याचक्षते ।&lt;br&gt;&#xA;तथाहि ।&lt;br&gt;&#xA;पाञ्चरात्रिका वासुदेवात्सङ्कर्षणो नाम जीवो जायते सङ्कर्षणात्प्रद्युम्नसञ्ज्ञकं मनो जायते ।&lt;br&gt;&#xA;प्रद्युम्नादनिरुद्धसञ्ज्ञको ऽहङ्कारो जायत इति प्रक्रियामाहुः ।&lt;br&gt;&#xA;तत्र सूत्रम्उत्पत्त्यसम्भवादिति ।&lt;br&gt;&#xA;वासुदेवात्सङ्कर्षणो नाम जीवो जायत इति तावदयुक्तम् ।&lt;br&gt;&#xA;जीवभ्योत्पत्त्यसम्भवात् ।&lt;br&gt;&#xA;उत्पत्तिमतो हि जीवस्यानित्यत्वादयो दोषाः प्रसज्येरन् ।&lt;br&gt;&#xA;ततश्च नैवास्य भगवत्प्राप्तिर्मोक्षः स्यात् ।&lt;br&gt;&#xA;न जायते(न)म्रियत इत्यादिश्रुतिस्मृतिविरोधाच्च ।&lt;br&gt;&#xA;नच कर्तुः करणम् ।&lt;br&gt;&#xA;सङ्कर्षणसञ्ज्ञकाज्जीवात्प्रद्युम्नसञ्ज्ञकस्य मनसो जन्मापि पञ्चरोत्रोक्तं नोपपद्यते ।&lt;br&gt;&#xA;नहि लोके कर्तुर्देवदत्तादेः (करणं) परश्वधाद्युत्पद्यमानं करणं दृश्यते ।&lt;br&gt;&#xA;यदा चोत्पद्यते तदा कर्मैव न करणम् ।&lt;br&gt;&#xA;जीवस्य कर्ता मनश्च करणम् ।&lt;br&gt;&#xA;ततस्तन्न ततो जनिमद्भवितुमर्हति ।&lt;br&gt;&#xA;एतस्माज्जायते प्राणो मनःसर्वेन्द्रियाणि चेतांश्वरादेव मनोजननश्रवणाच्च ।&lt;br&gt;&#xA;एतेन प्रद्युम्नादनिरुद्धसञ्ज्ञको ऽहङ्कारो जायत इत्यपि प्रत्युक्तम् ।&lt;br&gt;&#xA;अथापि स्यात् ।&lt;br&gt;&#xA;नैवैते सङ्कषर्णादयो जीवादिभावेनाभिप्रेयन्ते ।&lt;br&gt;&#xA;किं तर्हीश्वरा एवैते सर्वे ज्ञानैश्वर्यशक्तिबलवीर्यतेजोभिरैश्वरैर्धर्मैरन्विता अभ्युपगम्यन्ते ।&lt;br&gt;&#xA;तस्मान्नायं दोष इति ।&lt;br&gt;&#xA;अत्र परिहारं पठति विज्ञानादिभावे वा तदप्रतिषेधः ।&lt;br&gt;&#xA;परमात्मनो वासुदेवस्येव सङ्कर्षणादीनामपि विज्ञानादिषाड्गुण्यसद्भावे तत एव चेश्वरत्वे ऽभ्युपगम्यमाने ऽपि&lt;br&gt;&#xA;तस्योत्पत्त्यसम्भवदोषस्याप्रतिषेधः ।&lt;br&gt;&#xA;प्रकारान्तरेण प्राप्नोत्येवायमुत्पत्त्यसम्भवदोषः ।&lt;br&gt;&#xA;तथाहि ।&lt;br&gt;&#xA;न तावदेते चत्वारः परस्परं भिन्नाः ।&lt;br&gt;&#xA;अनेकेश्वरकल्पनायां गौरवादिदोषापत्तेः ।&lt;br&gt;&#xA;अभेदे तु कथं स्वत एव स्वस्योत्पत्तिः सम्भवेत् ।&lt;br&gt;&#xA;निरतिशयत्वात् ।&lt;br&gt;&#xA;नचैते भगवद्व्यूहाश्चतुःसङ्खयायामेवावतिष्ठेरन् ।&lt;br&gt;&#xA;तद्व्यूहानामनन्तत्वाभ्युपगमात् ।&lt;br&gt;&#xA;विप्रतिषेधाच्च ।&lt;br&gt;&#xA;परस्परविरोधश्च पञ्चरात्रे भवति ।&lt;br&gt;&#xA;ज्ञानैश्वर्यबलवीर्यशक्तितेज्सां भगवतो गुणा इति क्वचिदुच्यते ।&lt;br&gt;&#xA;आत्मान एवैते भग(वतो)वन्तो वासुदे(वा इ)वस्येति क्वचिद्भगवत्स्वरूपत्वमित्यदि ।&lt;br&gt;&#xA;वेदप्रतिषेधश्चात्र भवति ।&lt;br&gt;&#xA;भगवाञ्छाण्डिल्यः षडङ्गं वेदमधीत्य तस्मिन्महत्याम्नाये निष्ठामनधिगच्छन्यः सर्वपरो धर्मो यस्मान्न भूयो ऽस्ति कथं तं विद्यामित्येवं&lt;br&gt;&#xA;बलवद्विवेकमातिष्ठमानो बभूव ।&lt;br&gt;&#xA;तत्र भगवते शाण्डिल्याय भगवता सङ्कर्षणेन व्यक्तेन शब्दवच्छास्त्रं प्रोक्तमिति वेदनिन्दादर्शनात् ।&lt;br&gt;&#xA;तथा चान्यत्र ।&lt;br&gt;&#xA;‘अधीता भगवन्वेदाः साङ्गोपाङ्गाः सविस्तराः ।&lt;br&gt;&#xA;श्रुतानि च मयाङ्गानि वाको वाक्ययुतानि च ।&lt;br&gt;&#xA;‘न चैतेषु समस्तेषु संशयेन विना क्वचित् ।&lt;br&gt;&#xA;श्रेयोमार्गं प्रपश्यामि येन सिद्धिर्भविष्यति’ इति ।&lt;br&gt;&#xA;तस्मादयुक्तं पञ्चरात्रशास्त्रमिति ।&lt;br&gt;&#xA;&lt;em&gt;८,४४८&lt;/em&gt;&lt;br&gt;&#xA;तामिमामपव्याख्यां प्रत्याख्यातिपञ्चरात्रेति ।&lt;br&gt;&#xA;पञ्चरात्रनिषेधार्थमेतान्याचक्षते यदि ।&lt;br&gt;&#xA;सूत्राण्यतिविरुद्धं तद् &amp;hellip; । मनुव्_२,२.२८५अच् ।&lt;br&gt;&#xA;न्यायसुधा-&lt;br&gt;&#xA;आचक्षते व्याचक्षते ।&lt;br&gt;&#xA;यदित्यस्यार्थे यदिशब्दः ।&lt;br&gt;&#xA;तद्वयाख्यानमति(अति)शयेन विरुद्धं स्वव्याहतं प्रमाणान्तरप्रतिहतं चेत्यर्थः ।&lt;br&gt;&#xA;तत्कथमित्यतः स्वव्याहतिं तावदुपपादयतियत इति ।&lt;br&gt;&#xA;&amp;hellip; यत आह स भारते । मनुव्_२,२.२८५द् ।&lt;br&gt;&#xA;न्यायसुधा-&lt;br&gt;&#xA;यस्मात्सूत्रकार एव भारते पञ्चरात्रस्य प्रामाण्यमाह ।&lt;br&gt;&#xA;तस्मादत्र तन्निराकरणे सूत्रकारस्य स्ववचनव्याहतिः स्यादित्यर्थः ।&lt;br&gt;&#xA;&lt;em&gt;८,४४९फ़्.&lt;/em&gt;&lt;br&gt;&#xA;तद्भारतवचनमुदाहरतिपञ्चरात्रस्येति ।&lt;br&gt;&#xA;पञ्चरात्रस्य कृत्स्नस्य वक्ता नारायणः स्वयम् ।&lt;br&gt;&#xA;ज्ञानेष्वेतेषु राजेन्द्र सर्वेष्वेतद् विशिष्टते । मनुव्_२,२.२८६ ।&lt;br&gt;&#xA;पञ्चरात्रविदो ये तु यथाक्रमपरा नृप ।&lt;br&gt;&#xA;एकान्तभावोपगता वासुदेवं विशन्ति ते । मनुव्_२,२.२८७ ।&lt;br&gt;&#xA;इति &amp;hellip; । मनुव्_२,२.२८८अ ।&lt;br&gt;&#xA;&lt;em&gt;८,४५०&lt;/em&gt;&lt;br&gt;&#xA;न्यायसुधा-&lt;br&gt;&#xA;‘साङ्खयं योगः पाशुपतं वेदारण्यकमेव च ।&lt;br&gt;&#xA;ज्ञानान्येतानि भिन्नान्युताहो नेति चोच्यताम्’ इति ।&lt;br&gt;&#xA;ज्ञानकारणत्वज्ज्ञानशब्दवाच्यानि साङ्खयादीनि शास्त्राण्यन्योन्यविरुद्धान्युताविरुद्धानीति प्रश्नस्य’साङ्खयं योगः पाशुपतं&lt;br&gt;&#xA;वेदारण्यकमेव च ।&lt;br&gt;&#xA;ज्ञानान्येतानि भिन्नानि नात्र कार्या विचारणा’ इति परिहारो ऽभिहितः ।&lt;br&gt;&#xA;ततः पुनर्वस्तुविकल्पानुपपत्तेः परस्परविरुद्धानां सर्वेषां प्रामाण्ययोगादेतेषु किं प्रमाणमिति जिज्ञासायां,’साङ्खयस्य वक्ता कपिलः’&lt;br&gt;&#xA;इत्यादिना साङ्खयादीनामनाप्तकर्तृत्वमभिधाय प्राग्वेदारण्यकपदोपलक्षितस्य पञ्चरात्रस्य परमाप्तत्वेन नारायणेन&lt;br&gt;&#xA;प्रणीतत्त्वात्प्रामाण्यमित्यनेन वाक्येनोच्यते ।&lt;br&gt;&#xA;वेदानां त्वपौरुषेयतया स्वत एव प्रामाण्यं सिद्धमेवेति नोक्तम् ।&lt;br&gt;&#xA;फलवत्प्रवृत्तिजनकत्वादपि पञ्चरात्रस्य प्रामाण्यमिति ।&lt;br&gt;&#xA;पञ्चरात्रविद इत्यनेन वाक्येनोच्यते ।&lt;br&gt;&#xA;यथाक्रमपरा देवतातारतम्यपराः ।&lt;br&gt;&#xA;एकान्तभावोपगताः अव्यभिचारिणीं भक्तिं प्राप्ताः ।&lt;br&gt;&#xA;प्रकारान्तरेण स्वव्याहतिमाहगीता चेति ।&lt;br&gt;&#xA;&amp;hellip; गीता च तच्छास्त्रसङ्क्षेप इति हीरितम् । मनुव्_२,२.२८८अब् ।&lt;br&gt;&#xA;न्यायसुधा-&lt;br&gt;&#xA;तच्छास्त्रसङ्क्षेपः पञ्चरात्रसङ्क्षेप इति हीरितम् ।&lt;br&gt;&#xA;‘ब्रह्मरुद्रेन्द्रसूर्याणां यद्दत्तं विष्णुना पुरा ।&lt;br&gt;&#xA;पञ्चरात्रात्मकं ज्ञानं व्यासो ऽदात्पाण्डवेषु तत् ।&lt;br&gt;&#xA;तेषामेवावतारेषु सेनामध्ये ऽर्जुनाय च ।&lt;br&gt;&#xA;प्रादाद्गीतेति&lt;br&gt;&#xA;विनिर्दिष्यं(विज्ञातं)(विख्यातं) सङ्क्षेपेणायुयुत्सवे’ (ते) इत्यादिना पुराणवाक्येनेति शेषः ।&lt;br&gt;&#xA;ततः प्रमाणतया पञ्चरात्रसङ्क्षेपरूपां गीतां प्रणीतवतो बादरायणस्य पञ्चरात्रप्रामाण्यमनुमतमेवेति पुनरत्र तन्निराकरणे कथं स्वव्याहतिर्न&lt;br&gt;&#xA;भवेदिति ।&lt;br&gt;&#xA;स्वव्याहतिं प्रकारान्तरेण दर्शयतिवेदेनेति ।&lt;br&gt;&#xA;वेदेन पञ्चरात्रेण भक्तया यज्ञेन चैव हि । मनुव्_२,२.२८८च्द् ।&lt;br&gt;&#xA;दृश्यो ऽहं नान्यथा दृश्यो वर्षकोटिशतैरपि ।&lt;br&gt;&#xA;इति वाराहवचनं &amp;hellip; । मनुव्_२,२.२८९अच् ।&lt;br&gt;&#xA;&lt;em&gt;८,४५१&lt;/em&gt;&lt;br&gt;&#xA;न्यायसुधा-&lt;br&gt;&#xA;एवं वराहपुराणे भगवद्दर्शनसाधनत्वेन वेदवत्पञ्चरात्रस्य प्रामाण्यमभ्युपगम्येह पुनस्तन्निराकरणे व्याघात एवेति ।&lt;br&gt;&#xA;&lt;em&gt;८,४५२&lt;/em&gt;&lt;br&gt;&#xA;एवं स्वव्याहतिमुपपाद्य प्रमाणान्तरविरोधं दर्शयतिश्लोका इति ।&lt;br&gt;&#xA;&amp;hellip; श्लोका इति वचः श्रुतौ । मनुव्_२,२.२८९द् ।&lt;br&gt;&#xA;&lt;em&gt;८,४५२फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;वचः अस्तीति शेषः ।&lt;br&gt;&#xA;‘ऋग्वेदो यजुर्वेदः सामवेदो ऽथर्वाङ्गिरस इतिहासपु(सःपु)राणं विद्या उपनिषदः श्लोकाः सूत्राण्यनुव्याख्यानानि व्याख्यानानि’ इत्यस्यां&lt;br&gt;&#xA;श्रुतौ ऋग्वेदादिप्रमाणोद्देशप्रसङ्गे श्लोका इति पञ्चरात्रमुपात्तम् ।&lt;br&gt;&#xA;‘पञ्चरात्रविदो मुख्याः’ इति प्रकृतपञ्चरात्रविषयत्वेन’ऋषीनुवाच तान्सर्वानदृश्यः पुरुषोत्तमः ।&lt;br&gt;&#xA;कृतं शतसहस्रं हि श्लोकानां हितमुत्तमम्’ इति श्लोकशब्दस्य भारते प्रयोगात् ।&lt;br&gt;&#xA;छन्दोगश्रुतौ ऋग्वेदो यजुर्वेद इत्यारभ्यैकायनमिति पञ्चरात्रमुच्यते ।&lt;br&gt;&#xA;तत्समाख्यया श्लोकशब्दः पञ्चरात्रविषयो ऽशेषो(ऽवगम्यते)ज्ञायते ।&lt;br&gt;&#xA;अतः श्रुत्या पञ्चरात्रप्रामाण्यं सिद्धमिति तदप्रामाण्यवादः श्रुतिविरुद्धः ।&lt;br&gt;&#xA;स्पष्टश्रुतिविरोधं च दर्शयतिवेदैश्चेति ।&lt;br&gt;&#xA;&lt;em&gt;८,४५३&lt;/em&gt;&lt;br&gt;&#xA;वेदैश्च पञ्चरात्रैश्च ध्येयो नारायणः परः । मनुव्_२,२.२९०अब् ।&lt;br&gt;&#xA;न्यायसुधा-&lt;br&gt;&#xA;वेदपञ्चरात्रोक्तप्रकारेणणेत्यर्थः ।&lt;br&gt;&#xA;संहिताभेदात्पञ्चरात्रैरिति बहुवचनम् ।&lt;br&gt;&#xA;परस्परविरुद्धशास्त्रद्वयानुसारेण कथं ध्यानमित्यत उक्तम्पञ्चरात्रं चेति ।&lt;br&gt;&#xA;इत्यादिवेदवचनैश्च पञ्चरात्राप्रामाण्यकथनं विरुद्धमिति शेषः ।&lt;br&gt;&#xA;ततः किमित्यत आहपञ्चरात्रमिति ।&lt;br&gt;&#xA;पञ्चरात्रं च वेदाश्च विद्यैकैव द्विधेयते । मनुव्_२,२.२९०च्द् ।&lt;br&gt;&#xA;इत्यादिवेदवचनैः पञ्चरात्रमपोद्यते ।&lt;br&gt;&#xA;कथमेव &amp;hellip; । मनुव्_२,२.२९१अच् ।&lt;br&gt;&#xA;न्यायसुधा-&lt;br&gt;&#xA;यत एवं पञ्चरात्रनिराकरणं स्वव्याहतं प्रमाणान्तरव्याहतं च ।&lt;br&gt;&#xA;अतो ऽत्र सूत्रकारेण पञ्चरात्रं अपोद्यते दूष्यत इति कथमे(वं)व वक्तुं शक्यते ।&lt;br&gt;&#xA;नहि व्याहतभाषी भगवानिति ।&lt;br&gt;&#xA;&lt;em&gt;८,४५४&lt;/em&gt;&lt;br&gt;&#xA;स्यान्मतम् ।&lt;br&gt;&#xA;नास्त्ययं व्याघातः ।&lt;br&gt;&#xA;‘यो ऽसौ नारायणः परो ऽवक्तात् प्रसिद्धः परमात्मा स आत्मनाऽत्मानमनेकधा व्यूह्य व्यवस्थितः ।&lt;br&gt;&#xA;तमित्थम्भूतं षाड्गुण्यविग्रहं भगवन्तमभिगमनोपादानेज्यास्वाध्याययोगैः पञ्चकालाभि(धैर)धानैरनेककालमिष्ट्वा क्षीणक्लेशो भगवन्तमेव&lt;br&gt;&#xA;प्रतिपाद्यते’ इत्यादेः पञ्चरात्रादितस्यार्थस्य स्वीकृतत्वात् ।&lt;br&gt;&#xA;तत्परतैव भारतादिवाक्यानामुपपत्तेरिति ।&lt;br&gt;&#xA;मैवम् ।&lt;br&gt;&#xA;एवं सति साङ्खयादिशास्त्रेष्वप्युपादेयांशस्य विद्यमानत्वेन विशेषतः पञ्चरात्रप्रामाण्याभिधानानुपपत्तेः ।&lt;br&gt;&#xA;कृत्स्नस्येति विशेषणानुपपत्तेश्च ।&lt;br&gt;&#xA;‘ऋगाद्या भारतं चैव पञ्चरात्रमथाखिलम् ।&lt;br&gt;&#xA;वेदार्थपूरकं ज्ञेयं पञ्चरात्रं यतो ऽखिलम्’ इत्यखिलशब्दविरोधाच्चेति ।&lt;br&gt;&#xA;&lt;em&gt;८,४५५&lt;/em&gt;&lt;br&gt;&#xA;इतश्च न पञ्चरात्रदूषणं युक्तमित्याहअत्रेति ।&lt;br&gt;&#xA;&amp;hellip; अत्र दोषः कः &amp;hellip; । मनुव्_२,२.२९१च् ।&lt;br&gt;&#xA;न्यायसुधा-&lt;br&gt;&#xA;अत्र पञ्चरात्रे को दोषो येन तन्निराक्रियेत न को ऽपीत्यर्थः ।&lt;br&gt;&#xA;ननु कथं दोषो नास्ति जीवोत्पत्तेरसम्भावितायास्तत्रोक्तत्वादित्यतो ऽङ्गीकारवादेनाहउत्पत्तिरिति ।&lt;br&gt;&#xA;&amp;hellip; उत्पत्तिर्ज्ञो ऽत इत्यपि । मनुव्_२,२.२९१द् ।&lt;br&gt;&#xA;इहैवोक्ता &amp;hellip; । मनुव्_२,२.२९२अ ।&lt;br&gt;&#xA;न्यायसुधा-&lt;br&gt;&#xA;किं जीवोत्पत्यभिधानमात्रं पञ्चरात्राप्रामाण्यहेतुतयोपादीयते ।&lt;br&gt;&#xA;उताभूतभवनरूपजीवोत्पत्त्यभिधानम् ।&lt;br&gt;&#xA;आद्ये तूत्पत्तिमात्रं इहैव, प्रमाणतयाभ्युपगते मीमांसाशास्त्रे,’ज्ञो ऽत एव’ इति सूत्रेणोक्तम् ।&lt;br&gt;&#xA;अपिपदेन’सर्व एव (वै) त आत्मानो व्युच्चरन्ति’ इति श्रुतावुक्तेति समुच्चिनोति ।&lt;br&gt;&#xA;ततो वेदतन्मीमांसयोरप्यप्रामाण्यं स्यात् ।&lt;br&gt;&#xA;अन्यथा हेतोरनैकान्त्यापत्तेरिति भावः ।&lt;br&gt;&#xA;‘ज्ञो ऽत एव’ इति सूत्रार्थे विप्रतिपन्नं प्रति श्रुतिरेवोदाहतर्व्या ।&lt;br&gt;&#xA;स्यादेतत् ।&lt;br&gt;&#xA;द्वितीय एव हेतुरुपादीयते ।&lt;br&gt;&#xA;नचासौ श्रुतिसूत्रयोर्वर्तते ।&lt;br&gt;&#xA;तत्र हि प्राग्विद्यमानस्यैव जीवस्य देहाद्युपाध्यपेक्षयैवोत्पत्तिरुच्यते ।&lt;br&gt;&#xA;नत्वभूतभावलक्षणेत्यत आहनचेति ।&lt;br&gt;&#xA;&amp;hellip; नचाभूतभावस्तत्रापि कथ्यते । मनुव्_२,२.२९२अब् ।&lt;br&gt;&#xA;&lt;em&gt;८,४५६&lt;/em&gt;&lt;br&gt;&#xA;न्यायसुधा-&lt;br&gt;&#xA;तत्रापि पञ्चरात्रे ऽपि ।&lt;br&gt;&#xA;यथा हि श्रुतिसूत्रयोः प्रतीतमपि जीवजननमभूतभवनं विहाय उपाधिविषयं व्याख्यायते ।&lt;br&gt;&#xA;तथा पञ्चरात्रोक्तमपि तत्तथा व्याख्यायताम् ।&lt;br&gt;&#xA;ततश्च स्वरूपासिद्धो हेतुरिति भावः ।&lt;br&gt;&#xA;जोस्हि७&lt;br&gt;&#xA;&lt;em&gt;८,४५७&lt;/em&gt;&lt;br&gt;&#xA;नु विषमो ऽयमुपन्यासः ।&lt;br&gt;&#xA;श्रुतिसूत्रयोः खलु’अनादिमायया सुप्तः’ ।&lt;br&gt;&#xA;‘नानादित्वात्’ इत्यादिनानादिकर्म(कर्मादि)सम्बन्धो ऽभिधीयते ।&lt;br&gt;&#xA;न ह्यभूत्वा (भवतो)भाववतो जीवस्यासावुपपद्यते ।&lt;br&gt;&#xA;अतस्तदनुरोधात्तत्र प्रतीतमपि जीवजननमन्यथा नेतव्यमेव ।&lt;br&gt;&#xA;नच तथाविधं बाधकमिहास्ति ।&lt;br&gt;&#xA;येन मुख्यार्थं परित्याज्यामुख्यार्थं प्रतिपद्येमहि ।&lt;br&gt;&#xA;ततो मुख्यार्थे ग्राह्ये न हेतोरसिद्धिरित्यत आहअनादीति ।&lt;br&gt;&#xA;अनादिकर्मणा बद्धो जीवः संसारमण्डले । मनुव्_२,२.२९२च्द् ।&lt;br&gt;&#xA;वासुदेवेच्छया नित्यं भ्रमतीति हि तद्वचः । मनुव्_२,२.२९३अब् ।&lt;br&gt;&#xA;न्यायसुधा-&lt;br&gt;&#xA;तद्वचः पञ्चरात्रवाक्यम् ।&lt;br&gt;&#xA;श्रुतिसूत्रवत्पञ्चरात्रे ऽपि जीवस्यानादिकर्मसम्बन्धाभिधानात्तदनुरोधेन तत्रोक्तं जीवजननमप्यन्यथाव्याख्यातव्यमेव ।&lt;br&gt;&#xA;पक्षपाते कारणाभावात् ।&lt;br&gt;&#xA;तथाच हेतोरसिद्धिस्तदवस्थेत्यर्थः ।&lt;br&gt;&#xA;अथापि स्यात् ।&lt;br&gt;&#xA;न कुत्रापि वेदादौ संसारसादित्वादिकं जीवानामभूत्वाभवनज्ञापकं स्पष्टमुक्तम् ।&lt;br&gt;&#xA;अतः सावकाशमिदमन्यथा योज्यमेवेति चेत् ।&lt;br&gt;&#xA;एतदपि समानमत्रेति भावेनाहनहीति ।&lt;br&gt;&#xA;&lt;em&gt;८,४५८&lt;/em&gt;&lt;br&gt;&#xA;न हि संसारसादित्वं पञ्चरात्रोदितं क्वचित् । मनुव्_२,२.२९३च्द् ।&lt;br&gt;&#xA;न्यायसुधा-&lt;br&gt;&#xA;अनेनैव न्यायेन’नच कर्तुः करणम्’ इत्येतदप्यपाकरणीयम् इति ।&lt;br&gt;&#xA;तथाहि ।&lt;br&gt;&#xA;किं करणं कर्तुर्न जायत इति व्याप्तिः किं वा यस्यां क्रियायां यत्करणं तत्तत्क्रियाकर्तुर्न जायत इति ।&lt;br&gt;&#xA;नाद्यः ।&lt;br&gt;&#xA;व्यभिचारात् ।&lt;br&gt;&#xA;अन्यथा करणानामनुत्पत्तिप्रसङ्गात् ।&lt;br&gt;&#xA;न द्वितीयः ।&lt;br&gt;&#xA;प्रकृते ऽपि तथाभावासिद्धेः ।&lt;br&gt;&#xA;एतस्माज्जायत इति श्रुतिविरोधो ऽपि किं जीवान्मनसो जननमात्राभ्युपगमे स्यात् ।&lt;br&gt;&#xA;उत जननविशेषाभ्युपगमे ।&lt;br&gt;&#xA;नाद्यः ।&lt;br&gt;&#xA;‘अन्नमशितं त्रेधा विधीयते’ इत्यादिश्रुतेः प्रत्यहं मनसो जीवादुत्पत्तेः ।&lt;br&gt;&#xA;न द्वितीयः ।&lt;br&gt;&#xA;तथात्वस्य प्रकृते ऽप्यसम्मतेः ।&lt;br&gt;&#xA;एवं मनसो ऽप्यहङ्कारजन्मनि दोषः परिहरणीयः ।&lt;br&gt;&#xA;&lt;em&gt;८,४६०&lt;/em&gt;&lt;br&gt;&#xA;एवं जीवादिपदानां यथाश्रुतार्थाभ्युपगमेन सूत्रद्वयारोपितदोषपरिहारो ऽ(वि)भिहितः ।&lt;br&gt;&#xA;इदानीं वासुदेवात्सङ्कषर्णो नाम जीवो जायत इत्यादिवाक्यस्य परकल्पितादर्थादर्थान्तरमाहजीवेति ।&lt;br&gt;&#xA;जीवाभिमानिशेषस्य नाम्ना सङ्कर्षणस्य तु ।&lt;br&gt;&#xA;वासुदेवाज्जनिः प्रोक्ता प्रद्युम्नस्य ततस्तथा । मनुव्_२,२.२९४ ।&lt;br&gt;&#xA;मनो ऽभिमानिनः कामस्यैवं &amp;hellip; । मनुव्_२,२.२९५अब् ।&lt;br&gt;&#xA;न्यायसुधा-&lt;br&gt;&#xA;जीवशब्दस्य प्रवृत्तिनिमित्तमुपपादयितुं जीवाभिमानीत्युक्तम् ।&lt;br&gt;&#xA;सङ्कर्षणस्य भगवतो जनेरभावात्तद्व्युदासाय नाम्ना सङ्कर्षणस्य शेषस्येत्युक्तम् ।&lt;br&gt;&#xA;प्रोक्ता वासुदेवादित्यादिना वाक्येन ।&lt;br&gt;&#xA;ततः सङ्कर्षणात् ।&lt;br&gt;&#xA;तथाशब्दः समुच्चये ।&lt;br&gt;&#xA;जनिः प्रोक्तेत्यर्थः ।&lt;br&gt;&#xA;मनोभिमानिनः कामस्येत्यस्य पूर्ववदेव प्रयोजनम् ।&lt;br&gt;&#xA;एवंशब्देन प्रद्युम्नादनिरुद्धसञ्ज्ञको ऽहङ्कारो जायत इत्यत्राप्युक्तव्याख्यानन्यायमतिदिशति ।&lt;br&gt;&#xA;प्रद्युम्नादहङ्काराभिमानिनः कामपुत्रस्यानिरुद्धस्य जनिः प्रोक्तेति ।&lt;br&gt;&#xA;&lt;em&gt;८,४६१&lt;/em&gt;&lt;br&gt;&#xA;नन्वेवमप्युत्पत्त्यसम्भवदोषस्तदवस्थः शेषादीनामपि जीवत्वादिति ।&lt;br&gt;&#xA;मैवम् ।&lt;br&gt;&#xA;न ह्यत्र सङ्कर्षणादीनामुत्पत्तिरुच्यते ।&lt;br&gt;&#xA;किन्तु जायत इत्रत जनिरुच्यते ।&lt;br&gt;&#xA;जनिश्च प्रादुर्भावः ।&lt;br&gt;&#xA;जनी प्रादुर्भाव इति पठन्ति ।&lt;br&gt;&#xA;प्रादुर्भावश्च शरीरोत्पत्तौ जीवस्य सुप्रसिद्धः ।&lt;br&gt;&#xA;तदिदमुक्तं जनिः प्रोक्तेति ।&lt;br&gt;&#xA;अत एव पूर्वो ऽभ्युपगमवादः ।&lt;br&gt;&#xA;अर्थान्तरमप्याहसाक्षादिति ।&lt;br&gt;&#xA;&amp;hellip; साक्षाद्धरेः क्वचित् ।&lt;br&gt;&#xA;सङ्कर्षणादिनाम्नैव नित्याचिन्त्योरुशक्तितः ।&lt;br&gt;&#xA;व्यूह उक्तो &amp;hellip; । मनुव्_२,२.२९५ब्ए ।&lt;br&gt;&#xA;न्यायसुधा-&lt;br&gt;&#xA;शेषादयो ऽपि (हि) भगवदंशत्वाद्धरित्वेनोच्यते ।&lt;br&gt;&#xA;तद्व्युदासाय साक्षादित्युक्तम् ।&lt;br&gt;&#xA;साक्षाद्धरेरेव सङ्कर्षणादिनाम्ना व्यूह उक्त इत्यन्वयः ।&lt;br&gt;&#xA;नन्वत्रोक्तं तदप्रतिषेधो हरेरुत्पत्त्यभावादित्यत उक्तं व्यूहो विभाग एवोक्तो न तूत्पत्तिरिति ।&lt;br&gt;&#xA;यदप्युक्तं किमेते ऽन्योन्यं भिन्ना उत नेति ।&lt;br&gt;&#xA;तस्योत्तरं हरेः एकस्यैवेति ।&lt;br&gt;&#xA;नन्वेवं तर्हि निरतिशयत्वात्कथं स्वस्मादेव स्वस्य विभाग इत्यत उक्तम्नित्येति ।&lt;br&gt;&#xA;किन्नाम दुर्विभाव्यं भगवति यत्प्रमितमित्यर्थः ।&lt;br&gt;&#xA;यदप्युक्तं नैवेते भगवद्व्यूहाश्चतुःसङ्खयामेव परिनिष्ठिताः अनन्तत्वादिति ।&lt;br&gt;&#xA;तत्रोत्तरं क्वचिदिति ।&lt;br&gt;&#xA;कालविशेषे प्रयोजनविशेषे चेत्यर्थः ।&lt;br&gt;&#xA;अनभिज्ञो भ(ग)वान्भागवतसम्प्रदायस्य ।&lt;br&gt;&#xA;आदिकाले हि भगवान्नारायणो निजमुक्तिपदप्रदानाद्यर्थं वासुदेवादिचतुर्व्यूहो बभूव ।&lt;br&gt;&#xA;ततः कालान्तरे प्रयोजनान्तरार्थं दशद्वादशादिव्यूहो जातः ।&lt;br&gt;&#xA;सेयं शुद्धसृष्टिरिति पाञ्चरात्रिकैरभिधीयते ।&lt;br&gt;&#xA;तदपेक्षया चतुर्व्यूहवर्णनं कथं नामानुपपन्नमिति ।&lt;br&gt;&#xA;एवमधिकारिविशेषाराधनार्थमियमुक्तिर्युक्तैव ।&lt;br&gt;&#xA;यथोक्तम् ‘एकमूर्तिश्चतुर्मूतिरथवा पञ्चमूर्तिकः ।&lt;br&gt;&#xA;द्वादशादिप्रभेदो वा पूज्यते सज्जनैर्हरिः’ इति ।&lt;br&gt;&#xA;&lt;em&gt;८,४६३&lt;/em&gt;&lt;br&gt;&#xA;अर्थान्तरकथनस्य प्रयोजनमाहअन्यथेति ।&lt;br&gt;&#xA;&amp;hellip; ऽन्यथानूद्य कथं दुष्टत्वमुच्यते । मनुव्_२,२.२९५एफ़् ।&lt;br&gt;&#xA;न्यायसुधा-&lt;br&gt;&#xA;एवमर्थान्तरविवक्षया प्रयुक्तस्य वाक्यस्यान्यथानुवादं विधाय दूषणाभिधानं कथं क्रियते ।&lt;br&gt;&#xA;छलप्रसङ्गादिति ।&lt;br&gt;&#xA;नच जीवादिशब्दानामनुपपत्तिः ।&lt;br&gt;&#xA;भगवत एव मुख्यतः प्राणधारणादिमतस्तदथर्त्वात् यच्च विप्रतिषेधाच्चेति सूत्रार्थतया कल्पितं परस्परव्याघातो ऽस्ति पञ्चरात्र इति ।&lt;br&gt;&#xA;तदपि नित्याचिन्त्योरुशक्तित इत्यनेनैव परिहृतम् ।&lt;br&gt;&#xA;भगवच्छक्त्यैव गुणगुण्यादिव्यवहारोपपत्तिरिति ।&lt;br&gt;&#xA;समर्थितश्च भेदपदे ऽभिषिक्तः प्रमितसर्वनिर्वाहहेतुर्विशेषः ।&lt;br&gt;&#xA;यदप्युक्तं शाण्डिल्यवृत्तान्तकथने पञ्चरात्रस्य वेदविद्वेषः प्रतीयत इति ।&lt;br&gt;&#xA;तत् निराकरोतियदीति ।&lt;br&gt;&#xA;यदि विद्याच्चतुर्वेदानितिवद् वेदपूरणम् ।&lt;br&gt;&#xA;पञ्चरात्रादिति कुतो द्वेषः शाण्डिल्यवर्तने । मनुव्_२,२.२९६ ।&lt;br&gt;&#xA;&lt;em&gt;८,४६३फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;‘यदि विद्याच्चतुर्वेदान्साङ्गोपनिषदान्द्विजः ।&lt;br&gt;&#xA;नचेत्पुराणं संविद्यान्नैव स स्याद्विचक्षणः’ इत्यत्र वाक्ये यथेतिहासपुराणादितो वेदपूरणमभिप्रेयते ।&lt;br&gt;&#xA;तथात्रापि पञ्चरात्राद्वेदपूरणमेवाभिप्रेतं इति व्याख्याने सति, शाण्डिल्यवर्तने ऽभिधीयमाने पञ्चरात्रस्य वेदविद्वेषः प्रतीयत इति कुतः ।&lt;br&gt;&#xA;न प्रतीयत इत्यर्थः ।&lt;br&gt;&#xA;यद्वैवं वाक्यद्वये समाने सति शाण्डिल्यवर्तनाभिधायिन्येव वाक्ये भवतो द्वेषः कुतो येन यदि&lt;br&gt;&#xA;विद्यादित्येतदितिहासपुराणयोर्वेदपूरकत्वाभिप्रायमादाय’भगवान् शाण्डिल्यः’ इत्यादिकं पञ्चरात्रस्य वेदविरोधित्वाभिप्रायमिति&lt;br&gt;&#xA;व्याख्यायत इति ।&lt;br&gt;&#xA;&lt;em&gt;८,४६४&lt;/em&gt;&lt;br&gt;&#xA;अयमत्रोत्तरक्रमः ।&lt;br&gt;&#xA;यद्येतद्वाक्यबलात्पञ्चरात्रस्य चेदविरोधित्वं कल्प्यते ।&lt;br&gt;&#xA;तदा यदि विद्यादिति वाक्यबलादितिहासपुराणयोरपि तत्कल्प्यतां विशेषाभावात्(मविशेषात्) ।&lt;br&gt;&#xA;अथ तत्र इतिहासादेर्वेदपूरकत्वमभिप्रायः ।&lt;br&gt;&#xA;अत्रापि स एव कल्प्यताम् ।&lt;br&gt;&#xA;विशेषाभावात् ।&lt;br&gt;&#xA;‘इतिहासपुराणाभ्यां वेदं समुपबृंहयेत्’ इत्युत्तरवा(क्यविरो)क्यानुरोधात्तथा कल्पनं युक्तमिति चेत् ।&lt;br&gt;&#xA;अत्रापि’वेदार्थपूरकं ज्ञेय पञ्चरात्रम्’ इत्यादिवाक्यानुरोधात्तथा कल्पनमिति न कश्चिद्विशेषः ।&lt;br&gt;&#xA;अन्यत्र विद्वेषादिति परमसंहितावाक्यमप्येवमेव व्याख्यातव्यम् ।&lt;br&gt;&#xA;अपव्याख्याननिराकरणमुपसंहरतिअतः परमेति ।&lt;br&gt;&#xA;अतः परमशास्त्रोरुद्वेषादुदितमासुरैः ।&lt;br&gt;&#xA;दूषणं पञ्चरात्रस्य वीक्षायामपि न क्षमम् । मनुव्_२,२.२९७ ।&lt;br&gt;&#xA;&lt;em&gt;८,४६५&lt;/em&gt;&lt;br&gt;&#xA;न्यायसुधा-&lt;br&gt;&#xA;वीक्षायामपि न क्षमं व्यधिकरणमित्यर्थः ।&lt;br&gt;&#xA;तर्हि कस्मादुदितमित्यत उक्तम्परमेति ।&lt;br&gt;&#xA;परमशास्त्रं पञ्चरात्रम् ।&lt;br&gt;&#xA;द्वेष एव किं निबन्धन इत्यत उक्तम्आसुरैरिति ।&lt;br&gt;&#xA;भागवतशास्त्रे हि स्वाभाविक एव हि विद्वेषो ऽसुराणाम् ।&lt;br&gt;&#xA;नतु दोषदर्शननिमित्तः ।&lt;br&gt;&#xA;एते चासुरसम्बन्धिनस्तत्स्वभावाश्च वृत्तिकाराः ।&lt;br&gt;&#xA;आसुरैरेवोक्तं नतु सूत्रकारेणेत्यनेन तस्मान्नायं सूत्रार्थः, किन्तु शाक्तमतनिरास एवेत्युक्तं भवति ।&lt;br&gt;&#xA;एतेनैतदपि प्रत्युक्तम् ।&lt;br&gt;&#xA;यत्केचिदिदमधिकरणं साङ्खयादिवत्पञ्चरात्रस्याप्यप्रामाण्यमाशङ्कय तन्निरासार्थमिति वर्णयन्ति ।&lt;br&gt;&#xA;तथाहि ।&lt;br&gt;&#xA;उक्तरीत्या’उत्पत्त्यसम्भवात्ऽ‘नच कर्तुः करणम्’ इति सूत्रद्वयेन पञ्चरात्राप्रामाण्यं पूर्वपक्षयित्वा विज्ञानादिभावे वा तदप्रतिषेध इति&lt;br&gt;&#xA;सिद्धान्तितम् ।&lt;br&gt;&#xA;वाशब्दात्पक्षो विपरिवर्तते ।&lt;br&gt;&#xA;विज्ञानं चादि चेति परम्ब्रह्म विज्ञानादि, सङ्कर्षणप्रद्युम्नानिरुद्धानामपि परब्रह्मभावे सति तत्प्रतिपाद(कस्य)नस्य शास्त्रस्य प्रामाण्यं न&lt;br&gt;&#xA;प्रतिषिद्धयते ।&lt;br&gt;&#xA;विप्रतिषेधाच्च प्रतिषिद्धा हि जीवोत्पत्तिरस्मिन्नपि तन्त्रे ।&lt;br&gt;&#xA;यथोक्तं परमसंहितायां ।&lt;br&gt;&#xA;‘अचेतना परार्था च नित्या सततविक्रिया ।&lt;br&gt;&#xA;त्रिगुणा कर्मणां क्षेत्रं प्रकृते रूपमुच्यते ।&lt;br&gt;&#xA;प्राप्तिरूपेण सम्बन्धस्तस्याश्च पुरुषस्य च ।&lt;br&gt;&#xA;स ह्यनादिरनन्तश्च परमार्थेन निश्चितः’ इति ।&lt;br&gt;&#xA;&lt;em&gt;८,४६५फ़्.&lt;/em&gt;&lt;br&gt;&#xA;पञ्चरात्राप्रामाण्यशङ्कायां प्राप्तायामेव हि तन्निरासाय प्रयासः साथर्कः स्यात् ।&lt;br&gt;&#xA;नच व्यधिकरणानि दूषणानि तच्छङ्कां प्रापयितुमीशते ।&lt;br&gt;&#xA;नहि छलोत्तराण्येतावदधिकरणं प्रयोजयन्ति ।&lt;br&gt;&#xA;अतिप्रसङ्गात् ।&lt;br&gt;&#xA;प्रकरणाननुगुरं चैतत् ।&lt;br&gt;&#xA;परमतनिरासो ह्यत्र प्रकृतो न तु स्वमतसमर्थनम् ।&lt;br&gt;&#xA;कृतं च तत्’न विलक्षणत्वात्’ इत्यादिना ।&lt;br&gt;&#xA;सूत्राक्षराननुरूपं चैतद्वयाख्यानम् ।&lt;br&gt;&#xA;नह्यत्र विज्ञानादिपदं ब्रह्मणि क्वचित्प्रयुक्तम् ।&lt;br&gt;&#xA;तदप्रतिषेध इति च व्यर्थम् ।&lt;br&gt;&#xA;न प्राज्ञत्वादित्येव वक्तव्यम् ।&lt;br&gt;&#xA;लघु चैवं सूत्रं व्यक्तं च स्यात् ।&lt;br&gt;&#xA;तस्मादुक्त एव सूत्रार्थ इति स्थितम् ।&lt;br&gt;&#xA;&lt;em&gt;८,४६७&lt;/em&gt;&lt;br&gt;&#xA;पादार्थमुपसंहरतिअतो ऽशेषेति ।&lt;br&gt;&#xA;अतो ऽशेषजगद्धाता निर्दोषोरुगुणार्णवः ।&lt;br&gt;&#xA;नारायणः श्रुतिगणतात्पर्यादवसीयते । मनुव्_२,२.२९८ ।&lt;br&gt;&#xA;न्यायसुधा-&lt;br&gt;&#xA;साङ्खयादिविरोधिसमयानां निरस्तत्वात्प्रथमाध्याये यत्सकलश्रुतिसमन्वयेन भगवतो लक्षणद्वयं साधितं तन्निर्णीतमेवेत्यर्थः ।&lt;br&gt;&#xA;&lt;em&gt;८,४६७फ़्.&lt;/em&gt;&lt;br&gt;&#xA;स्यादेतत् ।&lt;br&gt;&#xA;‘न निगृह्य कथां कुर्यात्’ इत्यादिस्मृतिनिषिद्धं परनिराकरणमिदं न कार्यमेव ।&lt;br&gt;&#xA;तत्कुतः साङ्खयादिनिराकरणं कृतमिति चेन्न ।&lt;br&gt;&#xA;अस्य निषेधस्य सद्विषयत्वात् ।&lt;br&gt;&#xA;कुतः सङ्कोच इति चेत् ।&lt;br&gt;&#xA;श्रुतिस्मृत्योः श्रुतेर्बलवत्त्वात् ।&lt;br&gt;&#xA;श्रुतौ च परनिराकरणस्य कर्तव्यतया अवगतत्वादित्याशयवान्’अन्धन्तमः प्रविशन्ति ये ऽविद्यामुपासते ।&lt;br&gt;&#xA;ततो भूय इव ते तमो य उ विद्यायां रताः ।&lt;br&gt;&#xA;विद्यां चाविद्यां च यस्तद्वेदोभयं सह ।&lt;br&gt;&#xA;अविद्यया मृत्युं तीर्त्वा विद्ययामृतमश्नुते’ इति मन्त्रद्वयमर्थतो ऽनुवदतिअन्धमिति ।&lt;br&gt;&#xA;&lt;em&gt;८,४६८&lt;/em&gt;&lt;br&gt;&#xA;अन्धं तमः प्रविशन्ति ये त्वविद्यामुपासते ।&lt;br&gt;&#xA;ततो भूय इवाप्स्यन्ति ये तस्या नैव निन्दकाः । मनुव्_२,२.२९९ ।&lt;br&gt;&#xA;ततो विद्यामविद्यां च यो जानात्युभयं सह ।&lt;br&gt;&#xA;दोषज्ञानादतीत्यैतान् विद्ययामृतमश्नुते । मनुव्_२,२.३०० ।&lt;br&gt;&#xA;न्यायसुधा-&lt;br&gt;&#xA;अविद्याम् अविद्यकल्पितमविद्यमानार्थम् ।&lt;br&gt;&#xA;आयान्ति तमः ।&lt;br&gt;&#xA;इवशब्दः किञ्चिदर्थः ।&lt;br&gt;&#xA;उशब्दो ऽवधारणार्थः ।&lt;br&gt;&#xA;ये केवलं विद्यायामेव रता इत्युक्त्या लब्धस्यार्थस्य कथनम् ,तस्या नैव निन्दका इति ।&lt;br&gt;&#xA;अन्यथा विद्ययामृतमश्नुत इत्यनेन विरोधः स्यात् ।&lt;br&gt;&#xA;ततः अविद्यानिराकरणाभावे दोषसद्भावात् ।&lt;br&gt;&#xA;सहेति समुच्चयनियमं द्योतयति ।&lt;br&gt;&#xA;दोषज्ञानादतीत्यैताम् इत्यनेन अविद्यया दुष्टत्वेन ज्ञातया मृत्युं तामेवाविद्यां तत्कार्यं दुःखादिकं चातीत्य तीर्त्वा&lt;br&gt;&#xA;इत्यर्थो ज्ञायते ।&lt;br&gt;&#xA;यद्यपि तत्त्वज्ञानं न स्वपक्षप्रमाणमात्रेण भवति, यावत्परपक्षप्रमाणं न निराक्रियते ।&lt;br&gt;&#xA;सत्प्रतिपक्षस्य प्रमाणस्य निर्णयानङ्गत्वात् ।&lt;br&gt;&#xA;अतस्तत्त्वज्ञानं कामयमानेनावश्यं स्वपक्षसाधनमिव परपक्षनिरसो ऽपि विधेय एवेत्युपपत्तिसिद्धो ऽयमर्थः ।&lt;br&gt;&#xA;तथाप्यागमावष्टम्भेन प्रत्यवतिष्ठमानस्तथैव बोधनीय इत्याशयवता मन्त्रावुदाहृताविति सर्वमनवद्यम् ।&lt;br&gt;&#xA;। इति श्रीमत्पूर्णप्रमतिभगवत्पादसुकृतेरनुव्याख्यानस्य प्रगुणजयतीर्थाख्ययतिना ।&lt;br&gt;&#xA;कृतायां टीकायां विषमपदवाक्याथर्विवृतौ द्वितीये ऽध्याये ऽयं समयचरणः पर्यवसितः ।&lt;/p&gt;</description>
    </item>
    <item>
      <title>२३ आधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/23_AdhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/23_AdhikaraNa/</guid>
      <description>&lt;p&gt;। अथ द्वितीयाध्यायस्य तृतीयः पादः ।&lt;br&gt;&#xA;। अथ श्रीमन्न्यायसुधायां वियदधिकरणम् ।&lt;br&gt;&#xA;‘न वियदश्रुतेः’ इत्यादि पादप्रतिपाद्यं ससङ्गतिकं दर्शयतिअथेति ।&lt;br&gt;&#xA;अथाशेषसमाम्नायविरोधापाकृतिं प्रभुः ।&lt;br&gt;&#xA;करिष्यन्नधिदैवाधिभूतजीवपरात्मनाम् । मनुव्_२,३.१ ।&lt;br&gt;&#xA;न्यायसुधा-&lt;br&gt;&#xA;प्रभुः सूत्रकारः, अनेन व्याचिख्यासिततया बुद्धिसन्निहितेन तृतीयेन पादेन वैदिकानां वचनानां परस्परं अविरोधं विरोधाभावं, दर्शयतीति&lt;br&gt;&#xA;प्रतिपाद्यकथनम् ।&lt;br&gt;&#xA;अस्यान्तर्भावलक्षणां सङ्गतिं दर्शयितुमुक्तम्अशेषेति ।&lt;br&gt;&#xA;अशेषाश्च ते समाम्नायविरोधाश्चेति विग्रहः ।&lt;br&gt;&#xA;करिष्यन् इत्यध्यायोपक्रमसमयापेक्षया ।&lt;br&gt;&#xA;सूत्रकृता खलु सर्वानपि वेदविरोधान्परिहर्तुं द्वितीयो ऽयमध्याय आरब्धः ।&lt;br&gt;&#xA;वैदिकानां वचनानां परस्परविरोधो ऽपि तदन्तर्भूत एवेत्यतस्तदपाकरणमिह सङ्गतमेवेति ।&lt;br&gt;&#xA;आनन्तर्यलक्षणां सङ्गतिं दर्शयितुमथेत्युक्तम् ।&lt;br&gt;&#xA;अवसरप्राप्तौ प्राधान्याद्युक्तिविरोधपरिहारस्य प्राथम्ये तत्प्रपञ्चात्मकत्वेन समयविरोधपरिहारस्य तदानन्तर्ये सति श्रुतीनां&lt;br&gt;&#xA;परस्परविरोधपरिहारस्य भवत्ययमवसर इति ।&lt;br&gt;&#xA;नन्वेवं तर्ह्यस्य पादस्य चतुर्थपादाद्भेदो न स्यात् ।&lt;br&gt;&#xA;तत्रापि वेदवचसां परस्परविरोधस्य अपाक्रियमाणत्वादित्यत उक्तम्अधिदैवेति ।&lt;br&gt;&#xA;अधिदैवानि अव्यक्ताद्यभिमानिदेवताः ।&lt;br&gt;&#xA;अधिभूतानि कार्यकारणोपेतानि वियदादिभूतानि ।&lt;br&gt;&#xA;&lt;em&gt;८,४७४&lt;/em&gt;&lt;br&gt;&#xA;इदमुक्तं भवति ।&lt;br&gt;&#xA;यद्यपि पादद्वये वेदवाक्यानां परस्परविरोध एव निरस्यते ।&lt;br&gt;&#xA;तथापि विषयभेदाद्भेदो भविष्यति ।&lt;br&gt;&#xA;इहाधिदैवादिविषयवाक्यानां चतुर्थे त्वध्यात्मविषयाणामिति ।&lt;br&gt;&#xA;नचैवमस्य पादस्यानेकविषयत्वेनानेकत्वापत्तिः ।&lt;br&gt;&#xA;अध्यात्मेतरविषयत्वेनैकत्वोपपत्तेः इति ।&lt;br&gt;&#xA;अत्रापि क्रमनियमे हेतुमाचार्य एव वक्ष्यति ।&lt;br&gt;&#xA;&lt;em&gt;८,४७५&lt;/em&gt;&lt;br&gt;&#xA;ननु च वेदवाक्यानां परस्परविरोधपरिहारः किमर्थः ।&lt;br&gt;&#xA;मिथो विरुद्धानां प्रामाण्यानिश्चयात्तत्प्रामाण्यनिश्चयार्थ इति चेन्न ।&lt;br&gt;&#xA;एवं सत्यस्य तर्कशास्त्रत्वप्रसङ्गेन मीमांसात्वव्याघातादिति ।&lt;br&gt;&#xA;उच्यते ।&lt;br&gt;&#xA;ब्रह्मणो ऽशेषजगत्कारणत्वनिश्चयो ह्यशेषजगत्स्वरूपनिर्णये तस्य कार्यत्वादिनिर्णये च सति स्यान्नान्यथा ।&lt;br&gt;&#xA;नच तद्विषयाणां वाक्यानां मिथो व्याघाते तत्स्वरूपनिर्णयो भवति ।&lt;br&gt;&#xA;अतो ऽधिदैवादिवस्तुतत्त्वावधारणार्थ एवायं मिथो विरोधपरिहारः ।&lt;br&gt;&#xA;तदिदमप्युक्तम्स्वरूपनिर्णयायैवेति ।&lt;br&gt;&#xA;स्वरूपनिर्णयायैव वचनानां परस्परम् ।&lt;br&gt;&#xA;पादेनानेनाविरोधं दर्शयत्यमितद्युतिः । मनुव्_२,३.२ ।&lt;br&gt;&#xA;न्यायसुधा-&lt;br&gt;&#xA;ननु किं कतिपयवचनानामन्योन्यविरोधः परिह्रियते उत सर्वेषाम् ।&lt;br&gt;&#xA;नाद्यः ।&lt;br&gt;&#xA;वैयर्थ्यात् ।&lt;br&gt;&#xA;तत्रैव वचनान्तरविरोधसद्भावेनानिर्णयतादवस्थ्यात् ।&lt;br&gt;&#xA;न द्वितीयः ।&lt;br&gt;&#xA;वेदवाक्यानामनन्तत्वेन ज्ञातुमशक्यत्वादित्यत उक्तम्अमितद्युतिरिति ।&lt;br&gt;&#xA;सर्वज्ञ इत्यर्थः ।&lt;br&gt;&#xA;&lt;em&gt;८,४७६&lt;/em&gt;&lt;br&gt;&#xA;एतत्पादाधिकरणपूर्वपक्षसिद्धान्तयुक्तीः सङ्गृह्याहअनुभूतीति ।&lt;br&gt;&#xA;अनुभूतियुक्तिबहुवाग्वैलोम्यं च ततो ऽधिकम् ।&lt;br&gt;&#xA;एतत् सर्वं सतः साम्यं द्वारवैयर्थ्यमेव च । मनुव्_२,३.३ ।&lt;br&gt;&#xA;दृष्टयुक्तयनुसारित्वमुक्तान्यार्थाविरोधतः ।&lt;br&gt;&#xA;प्रसिद्धनामस्वीकारे बहुवाक्यानुवतिर्ता । मनुव्_२,३.४ ।&lt;br&gt;&#xA;लोकदृष्टानुसारित्वं जीवसाम्यमनादिता ।&lt;br&gt;&#xA;तत्र तत्र परिज्ञानं गुणसाम्यश्रुती तथा । मनुव्_२,३.५ ।&lt;br&gt;&#xA;उत्पत्तिमत्त्वं स्वगुणाननुभूत्यल्पकल्पने ।&lt;br&gt;&#xA;नानाश्रुतिश्च वैचितृयं युक्तयः पूर्वपक्षगाः । मनुव्_२,३.६ ।&lt;br&gt;&#xA;व्यवस्थानुपपत्तिश्च स्वातन्त्र्यमनुसारिता ।&lt;br&gt;&#xA;मुख्यता शक्तिमत्त्वं च वैरूप्यं सर्वसङ्ग्रहः । मनुव्_२,३.७ ।&lt;br&gt;&#xA;गत्यादिरीशशक्तिश्च सर्वमानविरोधिता ।&lt;br&gt;&#xA;अभीष्यासिद्धिसुव्यक्ती शास्त्रसिद्धिविर्पर्ययः ।&lt;br&gt;&#xA;विशेषकारणं चेति सिद्धान्तस्यैव साधकाः । मनुव्_२,३.८ ।&lt;br&gt;&#xA;&lt;em&gt;८,४७७&lt;/em&gt;&lt;br&gt;&#xA;न्यायसुधा-&lt;br&gt;&#xA;। ओं न वियदश्रुतेः ओं ।&lt;br&gt;&#xA;अत्राधिकरणे ऽनादिर्वायमाकाश इत्यादिश्रुतीनां गौणत्वमात्मन आकाशः सम्भूत इत्यादिश्रुतीनां मुख्यत्वमुपादाय वियत उत्पत्तिः समर्थिता ।&lt;br&gt;&#xA;तत्र वियत्पदं नाकाशमात्रपरं किन्नाम ।&lt;br&gt;&#xA;अथ ह वाव नित्यानि पुरुषः प्रकृतिरात्मा काल इत्यादिश्रुतिविगानविषयाणां परमात्मातिरिक्तानां प्रकृत्यादीनामुपलक्षणार्थं&lt;br&gt;&#xA;ज्ञातव्यमित्याशयवानाहप्रकृतिरिति ।&lt;br&gt;&#xA;न वियदश्रुतेः । ब्ब्स्_२,३.१ ।&lt;br&gt;&#xA;प्रकृतिः पुरुषः कालो देवास्तदभिमानिनः ।&lt;br&gt;&#xA;महदाद्याश्च जायन्ते &amp;hellip; । मनुव्_२,३.९अच् ।&lt;br&gt;&#xA;न्यायसुधा-&lt;br&gt;&#xA;प्रकृतिः अचेतना पुरुषो जीवः तदभिमानिनः प्रकृत्याद्यभिमानिनः ।&lt;br&gt;&#xA;महदाद्या इति महदहङ्कारमनोबुद्धीन्द्रियभूतसूक्ष्मतन्मात्राण्युच्यन्ते ।&lt;br&gt;&#xA;प्रकृतस्योत्पत्त्यसम्भवस्य नेति प्रतिषेधे लब्धमर्थमाहजायन्त इति ।&lt;br&gt;&#xA;अयमभिसन्धिः ।&lt;br&gt;&#xA;न तावत्प्रकृत्यादयो जन्मरहिता एवाभ्युपग(म्यत)ता इति युक्तम् ।&lt;br&gt;&#xA;‘प्रतिज्ञाहानिरव्यतिरेकाच्छब्देभ्यःऽ‘यावद्विकारस्तु विभागो लोकवत्’ इत्युक्तानां प्रतिज्ञाहान्यादीनामत्रापि साम्यात् ।&lt;br&gt;&#xA;अन्यथा तेषामनैकान्तिकत्वापातात् ।&lt;br&gt;&#xA;नाप्यविगीतजन्मानः ।&lt;br&gt;&#xA;श्रुतिविगानस्य दर्शितत्वात् ।&lt;br&gt;&#xA;नचाधिकरणान्तरं तत्परमस्ति ।&lt;br&gt;&#xA;तस्मादत्रैव वियत्पदेन तेषामुपलक्षणं युक्तम् ।&lt;br&gt;&#xA;मातरिश्वप्रभृतिषु पुनरधिकाशङ्कानिरासायायधिकरणान्तरारम्भ इति ।&lt;br&gt;&#xA;&lt;em&gt;८,४७९&lt;/em&gt;&lt;br&gt;&#xA;इहाकाशस्योक्तं जन्म घटादेरिवाभूत्वाभवनलक्षणमिति केचिदास्थिताः ।&lt;br&gt;&#xA;तत् निराकरिष्यन्स्वमतं तावदाहपराधीनेति ।&lt;br&gt;&#xA;&amp;hellip; पराधीनविशेषिता ।&lt;br&gt;&#xA;इदं सर्वं ससर्जेति जनिमत्त्वमिहोदितम् । मनुव्_२,३.९द्फ़् ।&lt;br&gt;&#xA;न्यायसुधा-&lt;br&gt;&#xA;‘आत्मन आकाशः सम्भूतःऽ‘स इदं सर्वमसृजत’ इत्यादिश्रुतिं, विभक्तत्वादियुक्तिं चाश्रित्य यदिहाधिकरणे वियतो जनिमत्त्वमुदितं&lt;br&gt;&#xA;तत्पराधीनातिशयलाभलक्षणं प्रतिपत्तव्यम् ।&lt;br&gt;&#xA;अपूर्वविशेषोपजनने हि विशिष्याकारोपजनो ऽवश्यम्भावी विशिष्याकारश्च वस्तुस्वरूपाभिन्न इति तस्यैवासावुपजनो भवति ।&lt;br&gt;&#xA;देवदत्तः शरीरी जातो विद्वान् जात इति, घटः संयुक्तो जातो विभक्तो जात इति चावस्थितस्वरूप एव वस्तुनि विशेषावाप्तिमात्रेण&lt;br&gt;&#xA;जननव्यवहारो दृश्यत एव ।&lt;br&gt;&#xA;ननु परिणामवादे घटादेरप्येषैवोत्पत्तिर्यदवस्थितस्वरूपस्यैव मृदादेरप्याकारान्त(रावाप्तिः)रतापत्तिः ।&lt;br&gt;&#xA;परैरपि परिणामवाद एवाङ्गीकृतो नारम्भवादः ।&lt;br&gt;&#xA;अतो विवादाभावाद्वयर्थो ऽयमारम्भः ।&lt;br&gt;&#xA;यथा न व्यर्थस्तथाऽचार्य एव विवादविषयं स्पष्टयिष्यति ।&lt;br&gt;&#xA;अत्र’इदं सर्वं ससर्ज’ इति श्रु(त्याद्युदा)त्युदाहरणं श्रुत्यादावप्येवमेव जन्म व्याख्येयमिति ज्ञापनार्थम् ।&lt;br&gt;&#xA;यच्च वियत्पदं प्रकृत्याद्युपलक्षणपरमित्याभिप्रेतं तत्रोक्तरीत्योपपत्तिसूचनार्थं चेति ।&lt;br&gt;&#xA;&lt;em&gt;८,४८१&lt;/em&gt;&lt;br&gt;&#xA;परोक्तरीत्या घटादिवदभूत्वाभवनलक्षणैवोत्पत्तिर्वियतः श्रुतिसूत्रविवक्षिता किन्न स्यादिति चेदत्र पृच्छामः ।&lt;br&gt;&#xA;आकाशशब्देन किं विवक्षितं परेषां (किं) वैशेषिकादिवदवकाशमात्रमुत बाह्यानामिव मूर्ताभावः ।&lt;br&gt;&#xA;आद्यं दूषयतिअवकाशमात्रमिति ।&lt;br&gt;&#xA;अवकाशमात्रमाकाशः कथमुत्पद्यते ऽन्यथा । मनुव्_२,३.१०अब् ।&lt;br&gt;&#xA;न्यायसुधा-&lt;br&gt;&#xA;अन्यथा पराधीनविशेषाप्तिर्जन्मेत्यनङ्गीकृत्याभूत्वाभवनं जन्मेत्यङ्गीकारे ऽवकाशमात्रमाकाश इति चाङ्गीकारे कथमसावुत्पद्यते ।&lt;br&gt;&#xA;तस्योत्पत्तिर्नोपपद्यत इति यावत् ।&lt;br&gt;&#xA;सोपादाना हि सर्(वार्)वसृष्टिर्दृष्टा न चाकाशोत्पत्तावुपादानमस्ति ।&lt;br&gt;&#xA;नच ब्रह्मण उपादानत्वमुपपद्यत इति प्रकृत्यधिकरणे (निष्ठङ्कितम्) निर्दिष्यम् ।&lt;br&gt;&#xA;यस्य चोत्पत्तिस्तस्य प्रागभावेन भाव्यम् ।&lt;br&gt;&#xA;न चाकाशस्य प्रागभावः सम्भवति ।&lt;br&gt;&#xA;अनुपपन्नप्रतीतिकत्वात् ।&lt;br&gt;&#xA;अभावो हि प्रतीयमानो ऽस्यात्रेति प्रतीयते न तु निराश्रयः ।&lt;br&gt;&#xA;नचाकाशाभावस्याश्रयप्रतीतिरुपपद्यते ।&lt;br&gt;&#xA;यदेवेहेति निर्दिश्यते तस्यैवाकाशत्वात् ।&lt;br&gt;&#xA;उपादानाश्रिताभाववादे ऽपि तदभावान्नाभावप्रतीत्युपपत्तिः ।&lt;br&gt;&#xA;तथाच श्रुतिः ।&lt;br&gt;&#xA;‘अभावो हि प्रदेशस्य न ह्यत्राभाव इत्यपि’ इति ।&lt;br&gt;&#xA;अनवकाशरूपं ब्रह्मैवाकाशस्य पूर्वावस्था प्रागभावश्चोच्यत इत्यपि ब्रह्मणो ऽनुपादानत्वेन प्रत्युक्तम् ।&lt;br&gt;&#xA;प्रतियोग्याश्रय एवाभावाश्रयः ।&lt;br&gt;&#xA;नचाकाशस्याश्रयो ऽस्तीति तदभावो ऽपि निराश्रयो ऽस्त्विति चेन्न ।&lt;br&gt;&#xA;निराश्रयत्वे कार्यत्वानुपपत्तेः ।&lt;br&gt;&#xA;किञ्च प्रतीतावाकाशः स्वाश्रय इत्यतस्तदभावो ऽप्याकाशाश्रयः प्रतीयेतेति विरुद्धमापद्यते ।&lt;br&gt;&#xA;प्रकृतिराकाशस्य कारणमिति कश्चित् ।&lt;br&gt;&#xA;तन्मते प्रकृतेरजन्मप्रसङ्गः ।&lt;br&gt;&#xA;अथ तत्र पराधीनविशेषावाप्तिर्जन्माङ्गीक्रियते ।&lt;br&gt;&#xA;तदासम्भावितोत्पत्तिके वियदादावप्येवमेवाङ्गीकरणीयमिति ।&lt;br&gt;&#xA;&lt;em&gt;८,४८३&lt;/em&gt;&lt;br&gt;&#xA;द्वितीये ऽपि किं प्रदेशरूपमाकाशमङ्गीकृत्येदमुच्यते उतानङ्गीकृत्य ।&lt;br&gt;&#xA;प्रथमे यस्य कस्यचिन्मूर्तद्रव्याभावस्योत्पत्तिर्वा सर्वस्य वा विवक्षिता ।&lt;br&gt;&#xA;नाद्यः ।&lt;br&gt;&#xA;तस्याः प्रत्यक्षादिसिद्धत्वेनाधिकरणानारम्भकत्वात् ।&lt;br&gt;&#xA;द्वितीयं दूषयतियदीति ।&lt;br&gt;&#xA;यद्यनाकाशता पूर्वं किं मूर्तनिबिडं जगत् । मनुव्_२,३.१०च्द् ।&lt;br&gt;&#xA;&lt;em&gt;८,४८४&lt;/em&gt;&lt;br&gt;&#xA;न्यायसुधा-&lt;br&gt;&#xA;सर्वस्यापि मूर्ताभावस्य सृष्टावुत्पत्त्यङ्गीकारे प्रलये ऽवश्यं तदभावो ऽभ्युपगमः स्यात् ।&lt;br&gt;&#xA;अत्यन्तासतो जन्मासम्भवात् ।&lt;br&gt;&#xA;यदि च सृष्टेः पूर्वं प्रलये ऽनाकाशता सर्वस्य मूर्तद्रव्याभावस्याभावः अङ्गीक्रियते ।&lt;br&gt;&#xA;तर्हि किं तदा मूर्तनिबिडं जगदङ्गीक्रियते ।&lt;br&gt;&#xA;एतदेव स्पष्टयतिमूर्तेति ।&lt;br&gt;&#xA;मूतर्सम्पूर्णता चैव यद्यनाकाशता भवेत् । मनुव्_२,३.११अब् ।&lt;br&gt;&#xA;न्यायसुधा-&lt;br&gt;&#xA;यद्युक्तलक्षणाकाशाभावः प्रलये भवेत्तदा मूर्तसम्पूर्णता भवेदेव ।&lt;br&gt;&#xA;अभावाभावस्य भावानतिरेकात् ।&lt;br&gt;&#xA;तद्वयाप्तत्वाद्वा ।&lt;br&gt;&#xA;चशब्दो ऽनुक्तसमुच्चयार्थः ।&lt;br&gt;&#xA;सृष्टयुत्तरकालं मूर्तमात्रं च न स्यात् ।&lt;br&gt;&#xA;एवं च सर्गप्रलयविपरिवर्तः स्यात् ।&lt;br&gt;&#xA;अधिका च प्रलये मूर्तसम्पूर्तेरापत्तिः ।&lt;br&gt;&#xA;मूर्तद्रव्याभाव एवाकाशो न ततो ऽतिरिक्तो ऽस्तीति द्वितीयं निराकरोतिमूर्तद्रव्याणीति ।&lt;br&gt;&#xA;मूर्तद्रव्याणि चाकाशे स्थितान्येव हि सर्वदा । मनुव्_२,३.११च्द् ।&lt;br&gt;&#xA;न्यायसुधा-&lt;br&gt;&#xA;तदभावश्चेति चार्थः ।&lt;br&gt;&#xA;यो मूर्तद्रव्याणि तदभावांश्चाङ्गीकरोति तेनावश्यं तदतिरिक्ताकाशो ऽङ्गीकर्तव्य एव ।&lt;br&gt;&#xA;यस्मात्तानि सर्वदाऽकाशे स्थितानि तेनेति योजना ।&lt;br&gt;&#xA;&lt;em&gt;८,४८५फ़्.&lt;/em&gt;&lt;br&gt;&#xA;इदमुक्तं भवति ।&lt;br&gt;&#xA;एकस्मिन् पतत्रिणि पतति द्वितीयेन पतत्रिणा कुत्र पतितव्यमिति वाच्यम् ।&lt;br&gt;&#xA;यत्रासौ नास्ति तत्रेति चेत्तर्हि येनाधिकरणेनैक्य पतत्रिणो ऽभावः परस्य च भावो विशिष्यते तदर्थान्तरमङ्गीकरणीयम् ।&lt;br&gt;&#xA;स एव प्रदेशरूप आकाश इति कथं तदनभ्युपगमः ।&lt;br&gt;&#xA;किञ्चेह पक्षी नेह पक्षीति मूर्ततदभावाश्रयतया प्रदेशः साक्षिसिद्धः कथमपह्नोतुं शक्यते ।&lt;br&gt;&#xA;अपि च किं मूर्तद्रव्यस्य प्रागभाव आकाशः किंवा प्रध्वंसो यद्वात्यन्ताभावः अथवान्योन्याभावः ।&lt;br&gt;&#xA;न प्रथमद्वितीयौ ।&lt;br&gt;&#xA;सृष्टयुत्तरकाले निराकाशत्वप्रसङ्गात् ।&lt;br&gt;&#xA;प्रागभावप्रध्वंसाभावयोरुपादाननिष्ठत्वेन तत्राकाशबुद्धेरन्यत्र तदभावस्य चापत्तेः ।&lt;br&gt;&#xA;न तृतीयः ।&lt;br&gt;&#xA;क्वचित्कदाचिन्मूर्तसद्भावे तदत्यन्ताभावानुपपत्तेः ।&lt;br&gt;&#xA;नचतुर्थः ।&lt;br&gt;&#xA;घटान्योन्याभावो हि पटस्तन्निष्ठो वेति तत्राकाशबुद्धिप्रसङ्गात् ।&lt;br&gt;&#xA;मूर्तद्रव्यसंसर्गाभावमात्रमाकाश इति चेत्तर्हि उत्पततः पतत्रिणः केन संसर्गो येन तदभावस्याकाशत्वं स्यादित्यवश्याश्रयणीयः प्रदेश इति ।&lt;br&gt;&#xA;तदेवमाकाशस्याभूत्वाभवनरूपोत्पत्तिरुयक्तेति सिद्धम् ।&lt;br&gt;&#xA;&lt;em&gt;८,४८७&lt;/em&gt;&lt;br&gt;&#xA;अस्त्वेवं परकृतमपव्याख्यानम् ।&lt;br&gt;&#xA;कस्तर्ह्याकाशशब्दार्थः का च तस्य पराधीनविशेषाप्तिरित्यत आहअत इति ।&lt;br&gt;&#xA;अत आकाशशब्दोक्तस्तद्देवो ऽत्र विनायकः ।&lt;br&gt;&#xA;देहोत्पत्त्या समुत्पन्न इति श्रुत्याभिधीयते । मनुव्_२,३.१२ ।&lt;br&gt;&#xA;न्यायसुधा-&lt;br&gt;&#xA;परकीयव्याख्यानस्यायुक्तत्वादित्यर्थः ।&lt;br&gt;&#xA;तद्देवो भूताकाशाभिमानीति विनायकस्याकाशशब्दवाच्यत्वोपपादनम् ।&lt;br&gt;&#xA;अत्रात्मन आकाश इत्यादिश्रुतौ ।&lt;br&gt;&#xA;देहोत्पत्त्येति पराधीनविशेषा(वा)प्तेर्विवरणम् ।&lt;br&gt;&#xA;वाक्यद्वयमेतदित्यतो ऽत्रेति श्रुत्येति च युज्यते ।&lt;br&gt;&#xA;श्रुतेर्विषयान्तरं चाहभूतमपीति ।&lt;br&gt;&#xA;&lt;em&gt;८,४८७फ़्.&lt;/em&gt;&lt;br&gt;&#xA;भूतमप्यसितं दिव्यदृष्टिगोचरमेव तु ।&lt;br&gt;&#xA;उत्पद्यते &amp;hellip; । मनुव्_२,३.१३अच् ।&lt;br&gt;&#xA;न्यायसुधा-&lt;br&gt;&#xA;भूतमप्याकाशशब्दोक्तं तच्च घटादिवदुत्पद्यत इति श्रुत्याभिधीयत इति सम्बन्धः ।&lt;br&gt;&#xA;कुतो भूताकाशस्योत्पत्तिमत्त्वमित्यत उक्तम्असितमिति ।&lt;br&gt;&#xA;रूपित्वादित्यर्थः ।&lt;br&gt;&#xA;तथाच श्रुतिः ।&lt;br&gt;&#xA;‘आकाशो नीलिमोदेति’ इति ।&lt;br&gt;&#xA;तथा सति चाक्षुषत्वप्रसङ्ग इत्यत&lt;br&gt;&#xA;उक्तम्दिव्येति ।&lt;br&gt;&#xA;तुशब्देनानुद्भूतत्वविशेषं सूचयति ।&lt;br&gt;&#xA;इदमुक्तं भवति ।&lt;br&gt;&#xA;किं चाक्षुषत्वमात्रमापाद्यमुतास्मदादीन्प्रति ।&lt;br&gt;&#xA;आद्ये त्विष्यापादनम् ।&lt;br&gt;&#xA;दिव्यदृष्टिगोचरत्वाभ्युपगमात् ।&lt;br&gt;&#xA;द्वितीये तु भूतादिशरीरेषु व्याप्तिभङ्गः ।&lt;br&gt;&#xA;तत्रानुद्भूतादिकल्पने ऽत्रापि तत्समानं श्रुतिप्रामाण्यादिति ।&lt;br&gt;&#xA;&lt;em&gt;८,४८९&lt;/em&gt;&lt;br&gt;&#xA;नन्वाकाशस्याभूत्वाभवनलक्षणामुत्पत्तिमधुनैव निराकृत्यात्र पुनस्तदङ्गीकारे कथं पूर्वोत्तरव्याघातो न भवेदित्यत आहअव्याकृतमिति ।&lt;br&gt;&#xA;&amp;hellip; अव्याकृतं हि गगनं साक्षिगोचरम् । मनुव्_२,३.१३च्द् ।&lt;br&gt;&#xA;न्यायसुधा-&lt;br&gt;&#xA;यतो ऽव्याकृतमेव गगनं नोत्पद्यत इत्युक्तं न तु भूतमतो न विरोधः ।&lt;br&gt;&#xA;तस्यानुत्पत्तौ हेत्वन्तरमप्याहनित्यं हि तदिति ।&lt;br&gt;&#xA;नचैतदसिद्धम् ।&lt;br&gt;&#xA;विनाशकारणाभावात् ।&lt;br&gt;&#xA;नहि कारणान्तरमनपेक्ष्येश्चरेच्छा विनाशहेतुर्दृष्टा ।&lt;br&gt;&#xA;उत्पत्तिश्रुतेस्तदपि कल्पनीयमिति चेन्न ।&lt;br&gt;&#xA;तस्या भूततदभिमानिविषयत्वेन सावकाशत्वात् ।&lt;br&gt;&#xA;अवश्यं चैतदेवम् ।&lt;br&gt;&#xA;आत्मन आकाशः सम्भूत इत्यादेर्भूतप्रकरणत्वात् ।&lt;br&gt;&#xA;नन्वव्याकृताकाशे प्रमाणमेव नास्ति ।&lt;br&gt;&#xA;कस्यानुत्पत्तिरुच्यत इत्यत उक्तम्साक्षीति ।&lt;br&gt;&#xA;तत्कथमित्यत आहप्रदेश इति ।&lt;br&gt;&#xA;प्रदेश इति विज्ञेयं नित्यं नोत्पद्यते हि तत् । मनुव्_२,३.१३एफ़् ।&lt;br&gt;&#xA;न्यायसुधा-&lt;br&gt;&#xA;नन्वेतदेव भूताकाशमिति चेन्न ।&lt;br&gt;&#xA;रूपित्वारूपित्वव्याकृतत्वाव्याकृतत्वपरिच्छिन्नत्वापरिच्छिन्नत्वश्रुतीनां सत्त्वात् ।&lt;br&gt;&#xA;किञ्चोत्पत्त्यनुत्पत्तिश्रुत्योर्विरोधो ऽप्याकाशद्वैतमवगमयति ।&lt;br&gt;&#xA;व्यवस्थयाविरोधोपपत्तावनुत्पत्तिश्रुतेरौपचारिकत्वकल्पनायोगात् ।&lt;br&gt;&#xA;नच प्रदेशस्योत्पत्तिरुपपद्यत इत्युक्तं प्राक् ।&lt;br&gt;&#xA;ननु सूत्रकृतैव गौण्यसम्भवादित्युक्तम् ।&lt;br&gt;&#xA;व्याख्यातं तद्भाष्यकृता ।&lt;br&gt;&#xA;विवृतं चास्माभिः ।&lt;br&gt;&#xA;&lt;em&gt;८,४९१&lt;/em&gt;&lt;br&gt;&#xA;नन्वव्याकृताकाशस्योत्पत्त्यभावे मा भूदाकाशः सम्भूत इति विरोधः ।&lt;br&gt;&#xA;इदं सर्वमसृजतेत्यादिश्रुतिविरोधस्तु भविष्यतीति चेन्न ।&lt;br&gt;&#xA;तस्याभूत्वाभवनलक्षणोत्पत्त्यसम्भवे ऽपि पराधीनविशेषाप्तिरूपोत्पत्तिसद्भावादित्याहतथापीति ।&lt;br&gt;&#xA;तथापि पूर्वसम्बन्धपरतन्त्रविशेषयुक् ।&lt;br&gt;&#xA;खमेवोत्पत्तिमन्नाम श्रुतिशब्दविवक्षितम् । मनुव्_२,३.१४ ।&lt;br&gt;&#xA;न्यायसुधा-&lt;br&gt;&#xA;मूर्तसम्बन्धश्चासौ परतन्त्रविशेषश्चेति विग्रहः ।&lt;br&gt;&#xA;यदनादित्वेनोक्तं तदेव स्वमित्यर्थः ।&lt;br&gt;&#xA;इदं सर्वमसृजतेति श्रुतिवाक्यं श्रुतिशब्दः ।&lt;br&gt;&#xA;&lt;em&gt;८,४९२&lt;/em&gt;&lt;br&gt;&#xA;एवं श्रौता(सौत्रा)काशोत्पत्तिं व्याख्यायोपलक्षितप्रकृत्याद्युत्पत्तिं व्याख्यातिप्रकृतिरिति ।&lt;br&gt;&#xA;प्रकृतिः पुरुषः काल इत्येते च समस्तशः ।&lt;br&gt;&#xA;ईशाधीनविशेषेण जन्या इत्येव कीर्तिताः । मनुव्_२,३.१५ ।&lt;br&gt;&#xA;न्यायसुधा-&lt;br&gt;&#xA;इत्येते च एतदादयश्च ।&lt;br&gt;&#xA;ईश्वराधीनविशेषेणैव नाभूत्वाभावित्वेनेत्यर्थः ।&lt;br&gt;&#xA;कालस्य त्वभूत्वाभवनमप्यस्तीत्याशयेनाहकालेति ।&lt;br&gt;&#xA;कालप्रवाह एवैको नित्यो नतु विशेषवान् । मनुव्_२,३.१६अब् ।&lt;br&gt;&#xA;न्यायसुधा-&lt;br&gt;&#xA;विशेषवान् क्षणलवादिरूपः ।&lt;br&gt;&#xA;उपपादितं चैतत्प्रागेव ।&lt;br&gt;&#xA;&lt;em&gt;८,४९३&lt;/em&gt;&lt;br&gt;&#xA;प्राक् परिगणितानां प्रकृत्यादीनामीश्वराधीनविशेषावाप्तिरेव जन्मेत्युक्तम् ।&lt;br&gt;&#xA;तत्र कस्य कीदृशी विशेषावाप्तिरित्यतः प्रकृत्यादित्रयाभिमानिदेवतायाः पराधीनविशेषावाप्तिं विशदयतिपुरुषेति ।&lt;br&gt;&#xA;पुरुषाव्यक्तकालानां रमैवैकाभिमानिनी । मनुव्_२,३.१६च्द् ।&lt;br&gt;&#xA;सिसृक्षुत्वविशेषं तत् साक्षाद् भगवदिच्छया ।&lt;br&gt;&#xA;प्राप्तैव सृष्टेत्युदिता &amp;hellip; । मनुव्_२,३.१७अच् ।&lt;br&gt;&#xA;न्यायसुधा-&lt;br&gt;&#xA;यस्मात्पुरुषादीनां रमाभिमानिनी ।&lt;br&gt;&#xA;सा चैकैव देहदेह्यादिभेदरहिता ।&lt;br&gt;&#xA;तत्तस्मात्साक्षाद्भगवदिच्छया सिसृक्षुत्वविशेषं प्राप्तैव सृष्टेत्युदिता ।&lt;br&gt;&#xA;नतु विनायकाद्यभिमानिवद्देहोत्पत्तिमतीत्यर्थः ।&lt;br&gt;&#xA;यद्यपि भगवत्या इच्छानि नित्या तथापि (तदीय)व्यक्तिरूपस्येश्वरा(परा)धीनत्वाभिप्रायेणेदमुक्तमिति ज्ञातव्यम् ।&lt;br&gt;&#xA;प्रकृतेः पराधीनविशेषावाप्तिं विवृणोतिप्रधानमिति ।&lt;br&gt;&#xA;&amp;hellip; प्रधानं विकृतेरपि । मनुव्_२,३.१७द् ।&lt;br&gt;&#xA;न्यायसुधा-&lt;br&gt;&#xA;प्रधानमपि विकृतेरीश्वराधीनायाः कारणादिदं सर्वमसृजतेत्यादौ सृष्टमित्युदितमित्यर्थः ।&lt;br&gt;&#xA;यथोक्तम् ।&lt;br&gt;&#xA;‘विकारो ऽव्यक्तजन्म हि’ इति ।&lt;br&gt;&#xA;&lt;em&gt;८,४९४&lt;/em&gt;&lt;br&gt;&#xA;पुरुषाणां पराधीनविशेषावाप्तिं स्पष्टयतिपुमांस इति ।&lt;br&gt;&#xA;पुमांसो देहसम्बन्धात् सृष्टिमन्त इतीरिताः । मनुव्_२,३.१८अब् ।&lt;br&gt;&#xA;न्यायसुधा-&lt;br&gt;&#xA;कालप्रवाहस्य प्रवाहिजन्म महदादीनां चोपचयावाप्तिर्विशेषलाभ इति स्पष्टत्वा(न्नात्रो)न्नोक्तम् ।&lt;br&gt;&#xA;एतेन’ज्ञो ऽत एवऽ‘तथा प्राणाः’ इत्यदिकमपि व्याख्यातं वेदितव्यम् ।&lt;br&gt;&#xA;। इति श्रीमन्न्यायसुधायां वियदधिकरणम् ।&lt;/p&gt;</description>
    </item>
    <item>
      <title>२४ मातरिश्वाधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/24_mAtarishvAdhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/24_mAtarishvAdhikaraNa/</guid>
      <description>&lt;p&gt;। अथ श्रीमन्न्यायसुधायां मातरिश्वाधिकरणम् ।&lt;br&gt;&#xA;। ओं एतेन मातरिश्वा व्याख्यातः ओं ।&lt;br&gt;&#xA;अतीताधिकरणे वियदादिविषयाणां उत्पत्त्यनुत्पत्तिश्रुतीनां व्यवस्थया विरोधः परिहृतः ।&lt;br&gt;&#xA;इदानीं’तेजोबन्नान्याकाश इति तान्यनित्यानि वायुर्वाव नित्यः’ इति श्रुतौ व्यवस्थितनित्यत्वानित्यत्ववन्तमप्याकाशमनित्यपक्षे निक्षिप्य&lt;br&gt;&#xA;वायोनिर्त्यत्वाभिधानादाकाशदेवताया विनायकस्येव वायुदेवतायाः स्वरूपेण नित्यत्वं देहोत्पत्त्यादिना जन्मादिमत्त्वमिति&lt;br&gt;&#xA;व्यवस्थानुपपत्तेर्मुख्यैवानुत्पत्तिरित्यधिकाशङ्कया पूर्वपक्षिते व्यवस्थातिदेशेनैव सिद्धान्तितम् ।&lt;br&gt;&#xA;तत्र कीदृशी वायौ श्रुतीनां व्यवस्था ।&lt;br&gt;&#xA;ययाधिकाशङ्कापरिहारः स्यादित्यतस्तां दशर्यति&lt;br&gt;&#xA;एवमिति ।&lt;br&gt;&#xA;&lt;em&gt;८,४९५&lt;/em&gt;&lt;br&gt;&#xA;एतेन मातरिश्वा व्याख्यातः । ब्ब्स्_२,३.८ ।&lt;br&gt;&#xA;एवं प्रळयकाले ऽपि प्रतिभातपरावरः । मनुव्_२,३.१८च्द् ।&lt;br&gt;&#xA;मुख्यावायुर्नित्यसमः शरीरोत्पत्तिकारणात् ।&lt;br&gt;&#xA;पराधीनविशेषेण जनिमानेव शब्दितः । मनुव्_२,३.१९ ।&lt;br&gt;&#xA;न्यायसुधा-&lt;br&gt;&#xA;यथा वियदनादि जन्मवच्चोक्तमेवमित्यथर्ः ।&lt;br&gt;&#xA;प्रतिभातपरावरः शरीराभावे ऽपि प्रतिभेनैव ज्ञानेन विषयीकृतातीतानागतो यतस्तस्मान्नित्यसम इति शब्दितः ।&lt;br&gt;&#xA;शरीरोत्पत्तिकारणात्पराधीनविशेषेणेत्येतयोर्हेतुहेतुमद्भावः ।&lt;br&gt;&#xA;एवशब्दस्य पराधीनविशेषेणैवेत्यन्वयः ।&lt;br&gt;&#xA;मुख्यवायुरित्यनेन भूतप्रकरणे ऽपि न भूतवायुविषयमिदं सूत्रम् ।&lt;br&gt;&#xA;तत्राधिकाशङ्काभावात् ।&lt;br&gt;&#xA;अत एव नावान्तराभिमानिविषयम् ।&lt;br&gt;&#xA;किन्नाम तत्परमाभिमानिविषयमेवेति सूचयति ।&lt;br&gt;&#xA;स्वरूपातिरिक्तस्य प्रतिभज्ञानस्याप्यनुपप्लवादाकाशदेवतातो विशेषो युज्यत इति भावः ।&lt;br&gt;&#xA;&lt;em&gt;८,४९६&lt;/em&gt;&lt;br&gt;&#xA;यदुक्तमत्र प्रकरणे पराधीनविशेषावाप्तिरेव जनिर्नाभूत्वाभवनमिति तदुपपत्त्यन्तरेणोपपादयन्नधिकरणार्थमुपसंहरतिनैवेति ।&lt;br&gt;&#xA;नैव किञ्चित् ततो जन्मवर्जितं परमादृते ।&lt;br&gt;&#xA;पराधीनविशेषत्वे जन्मनः स्थूलताभवः । मनुव्_२,३.२० ।&lt;br&gt;&#xA;पूर्वशब्दविलोपश्च यदि जन्मेति कीर्त्यते ।&lt;br&gt;&#xA;रमाया नैव जन्मास्ति चैतन्यस्यापि केवलम् । मनुव्_२,३.२१ ।&lt;br&gt;&#xA;प्रधनस्य च वेदस्य &amp;hellip; । मनुव्_२,३.२२अ ।&lt;br&gt;&#xA;&lt;em&gt;८,४९६फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;इति सिद्धमिति शेषः ।&lt;br&gt;&#xA;एतच्च जन्मनः पराधीनविशेषलाभ(स्वरूप)त्व एवाङ्गीकृते सिद्धयति न त्वभूत्वाभवनरूपत्व इत्यर्थः ।&lt;br&gt;&#xA;नन्वव्याकृताकाशस्याभूत्वाभवनानुपपत्तेरस्तु तत्र पराधीनविशेषावाप्तिजर्न्मशब्दार्थः ।&lt;br&gt;&#xA;अन्यत्र त्वभूत्वाभवनमेवाङ्गीक्रियते चेत्को दोषः ।&lt;br&gt;&#xA;बाधकभावाभावाभ्यामनेकार्थत्वकल्पनाविरोधादित्यत आहस्थूलतेति ।&lt;br&gt;&#xA;उपादानधर्मिणो धर्म्यन्तरात्मना परिवर्तः स्थूलताभावः ।&lt;br&gt;&#xA;अत एव पूर्वशब्दविलोपश्च पूर्वशब्दनिवृत्तौ शब्दान्तरप्रवृत्तिश्चेत्यर्थः ।&lt;br&gt;&#xA;उदाहृतं चैतत्प्रकृत्यधिकरणे ।&lt;br&gt;&#xA;अभूत्वाभवनं यदि जन्मेति कीर्त्यत इत्युक्ते ऽसदनुवादः स्यात् ।&lt;br&gt;&#xA;परिणामवादिभिः क्वाप्यभूत्वाभवनानभ्युपगमात् ।&lt;br&gt;&#xA;अतो विमतिपदं दर्शयितुं स्थूलतेत्याद्युक्तम् ।&lt;br&gt;&#xA;तर्हि रमाया जीवचैतन्यस्यापि प्रधानस्य वेदस्य चैवंविधं जन्म नैवास्तीत्यतः परमेश्वरादृते सर्वं जनिमदिति न सिद्धयेत् ।&lt;br&gt;&#xA;तथाच’इदं सर्वमसृजत’ इत्यादिप्रतिज्ञाहानिः’आत्मा वा’ इत्यादिशब्दविरोधो विभक्तत्वहेतोरनैकान्त्यं च स्यात् इति वाक्यशेषः ।&lt;br&gt;&#xA;‘एष चेतनया युक्तो जीव इत्यभिधीयते’ इत्यादिवचनाज्जीवशब्दो भूतादिसङ्घाते वर्तते ।&lt;br&gt;&#xA;तस्य चोक्तविधोत्पत्तिरस्त्येवेत्यतः केवलं चैतन्यस्येत्युक्तम् ।&lt;br&gt;&#xA;नहि क्षीरं दधिजातमितिवदिदं द्रव्यं रमादित्वेन परि(णतमि)वृत्तमित्यत्र प्रमाणमस्ति ।&lt;br&gt;&#xA;किन्तु’द्वावेतौ नित्यमुक्तौ नित्यौ सर्वगतौऽ,’अजो नित्यःऽ,’अजामेकाम्ऽ,’यावद्ब्रह्म विष्ठितं तावती वाक्’ इत्यादिश्रुतिभ्यो&lt;br&gt;&#xA;ऽनादित्वमेवावगतम् ।&lt;br&gt;&#xA;&lt;em&gt;८,४९८&lt;/em&gt;&lt;br&gt;&#xA;ननु वेदस्य कीदृशी पराधीनविशेषाप्तिर्येन भवत्पक्षे प्रतिज्ञाहान्यादिकं न स्यादित्यत आहवेदस्यापीति ।&lt;br&gt;&#xA;&amp;hellip; वेदस्यापीश्वरेच्छया ।&lt;br&gt;&#xA;व्यक्तिर्नाम विशेषो ऽस्ति &amp;hellip; । मनुव्_२,३.२२ब्च् ।&lt;br&gt;&#xA;न्यायसुधा-&lt;br&gt;&#xA;नियतविशिष्यानुपूर्वीकत्वेनार्थबोधकत्वशक्त्याविर्भावो व्यक्तिः ।&lt;br&gt;&#xA;कालप्रवाहस्य नास्तित्वे दोषो वक्ष्यते ।&lt;br&gt;&#xA;महदादिसूक्ष्मरूपनित्यता च श्रुत्या(दिप्र)पि प्रसिद्धा ।&lt;br&gt;&#xA;अतो ऽपि प्रतिज्ञाहान्याद्यनिस्तार इत्याशयवानुपसंहरतितस्मादिति ।&lt;br&gt;&#xA;&amp;hellip; तस्मात् तद्वशतैव हि । मनुव्_२,३.२२द् ।&lt;br&gt;&#xA;उत्पत्तिरत्र कथिता &amp;hellip; । मनुव्_२,३.२३अ ।&lt;br&gt;&#xA;न्यायसुधा-&lt;br&gt;&#xA;तद्वशता परमेश्वरवशत्वविशेषलाभः ।&lt;br&gt;&#xA;अत्र श्रुतिसूत्रयोः ।&lt;br&gt;&#xA;। इति श्रीमन्न्यायसुधायां मातरिश्वाधिकरणम् ।&lt;br&gt;&#xA;जोस्हि८&lt;/p&gt;</description>
    </item>
    <item>
      <title>२५ असम्भावाधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/25_asambhAvAdhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/25_asambhAvAdhikaraNa/</guid>
      <description>&lt;p&gt;। अथ श्रीमन्न्यायसुधायां असम्भवाधिकरणम् ।&lt;br&gt;&#xA;। ओं असम्भवस्तु सतो ऽनुपपत्तेः ओं ।&lt;br&gt;&#xA;असम्भाव्यमानजन्मनोर्गगनपवनयोरुत्पत्तावुक्तायामिदमाशङ्कयते ।&lt;br&gt;&#xA;सदजायतेत्यादिश्रुतेर्ब्रह्मणो ऽपि जन्मास्ति ।&lt;br&gt;&#xA;नच श्रुत्यादिविरोधः ।&lt;br&gt;&#xA;स्वरूपोत्पत्त्यभावे ऽपि परायत्तविशेषावाप्तिरूपोत्पत्तिसम्भवाद्गगनपवनवदिति ।&lt;br&gt;&#xA;तन्निवृत्त्यर्थमिदमधिकरणमारब्धम् ।&lt;br&gt;&#xA;एतच्चायुक्तमिवाभाति ।&lt;br&gt;&#xA;असम्भव इत्यनुत्पत्तिमात्रप्रतिज्ञानात् ।&lt;br&gt;&#xA;तस्य च परेणाप्यङ्गीकृतत्वात् ।&lt;br&gt;&#xA;नन्ववधारणार्थस्य तुशब्दस्य प्रयोगान्नायं दोषः ।&lt;br&gt;&#xA;सत्यम् ।&lt;br&gt;&#xA;तथापि तत्र हेतोरनभिधानादयुक्तमेव ।&lt;br&gt;&#xA;नन्वनुपपत्तेरित्युक्तम् ।&lt;br&gt;&#xA;सत्यम् ।&lt;br&gt;&#xA;किं तस्यार्थो न ह्यसतः सदुत्पत्तेरदृष्टत्वादनुपपत्तेरिति ।&lt;br&gt;&#xA;नचैतत्सर्वथाप्युत्पत्त्यभावमुपपादयितुमलम् ।&lt;br&gt;&#xA;कारणविशेषप्रतिषेधात् ।&lt;br&gt;&#xA;मैवम् ।&lt;br&gt;&#xA;प्रसक्तकारणनिरासादन्यस्याप्रसङ्गात्कारणाभावस्यैव सिद्धेरिति स्थिते विभवादनुपपत्तेरित हेतुं प्रकारान्तरेण व्याचक्षाणाः&lt;br&gt;&#xA;सूत्रार्थमाहस्वतन्त्रत्वादिति ।&lt;br&gt;&#xA;असम्भवस् तु सतो ऽनुपपत्तेः । ब्ब्स्_२,३.९ ।&lt;br&gt;&#xA;&amp;hellip; स्वतन्त्रत्वात् परात्मनः ।&lt;br&gt;&#xA;नैवोत्पत्तिः कथमपि न स्वतन्त्रं ततो ऽपरम् । मनुव्_२,३.२३ब्द् ।&lt;br&gt;&#xA;न्यायसुधा-&lt;br&gt;&#xA;कथमपीति ।&lt;br&gt;&#xA;स्वरूपतो विशेषतश्चेत्यर्थः ।&lt;br&gt;&#xA;कुतः परमात्मनः स्वातन्त्र्यमिति चेन्मैवम् ।&lt;br&gt;&#xA;किं स्वतन्त्रमेव वस्तु नाङ्गीक्रियते किंवातो ऽन्यत्स्वतन्त्रमङ्गीकृत्य तस्य स्वातन्त्र्यं निराक्रियते ।&lt;br&gt;&#xA;नाद्यः ।&lt;br&gt;&#xA;अनवस्थितेरसम्भवाच्च ।&lt;br&gt;&#xA;द्वितीयं प्रत्याहनेति ।&lt;br&gt;&#xA;प्रमाणाभावात् ।&lt;br&gt;&#xA;भावे वा तदेवास्माभिः परमात्मतयाङ्गीकरिष्यत इति भावः ।&lt;br&gt;&#xA;&lt;em&gt;८,५०३&lt;/em&gt;&lt;br&gt;&#xA;केचिदिदं सूत्रमन्यथा व्याचक्षते ।&lt;br&gt;&#xA;प्राग्गुणिनां वियदादीनामुत्पत्तिरुक्ता ।&lt;br&gt;&#xA;इदानीं रूपादीनां गुणानां दिक्कालादेश्चोत्पत्तिरुच्यते ।&lt;br&gt;&#xA;सतो गुणादेरसम्भवो नोपपद्यते ।&lt;br&gt;&#xA;प्रतिज्ञाहान्यादिनानुपपत्तेरिति ।&lt;br&gt;&#xA;तदसत् ।&lt;br&gt;&#xA;वियत्पदेनैव सर्वस्योपलक्षणात् ।&lt;br&gt;&#xA;अभ्यधिकाशङ्काभावाच्च ।&lt;br&gt;&#xA;वियत्पदस्य सजातीयभूतमात्रोपलक्षकत्वं न्याय्यम् ।&lt;br&gt;&#xA;विजातीयगुणाद्युपलक्षकत्वमयुक्तमिति चेन्न ।&lt;br&gt;&#xA;सङ्गतिरेषा नाभ्यधिका शङ्का ।&lt;br&gt;&#xA;रूपादीनामुत्पत्त्यश्रवणादिति चेन्न ।&lt;br&gt;&#xA;प्रतिज्ञादिभ्यस्तदवगतेः ।&lt;br&gt;&#xA;सङ्कोचस्तत्र कल्प्यत इति चेन्न ।&lt;br&gt;&#xA;बाधकानुपन्यासादिति ।&lt;br&gt;&#xA;&lt;em&gt;८,५०५&lt;/em&gt;&lt;br&gt;&#xA;अन्ये त्वेवं व्याकुर्वते ।&lt;br&gt;&#xA;ब्रह्मण एवासम्भवो न तु तद्वयतिरिक्तस्य ।&lt;br&gt;&#xA;प्रतिज्ञाहान्यादिप्रसङ्गेनानुपपत्तेरिति ।&lt;br&gt;&#xA;एतदप्यसत् ।&lt;br&gt;&#xA;पूर्वेणैवास्यार्थस्य लब्धत्वात् ।&lt;br&gt;&#xA;वियन्मातरिश्वनोरुत्पत्तिप्रतिपादनमुपलक्षणार्थमिति ज्ञापयितुमेतदिति चेन्न ।&lt;br&gt;&#xA;प्रतिज्ञाहान्याद्युपन्यासेनैव तज्ज्ञापनसिद्धेः ।&lt;br&gt;&#xA;समानन्यायोपलक्षणस्य मीमांसायां सर्वत्र प्रसिद्धत्वात् ।&lt;br&gt;&#xA;अन्यथातिदेशे ऽभ्यधिकाशङ्काभ्यूहनवैयर्थ्यादित्युक्त एव सूत्रार्थः ।&lt;br&gt;&#xA;एतदेव ज्ञापयितुं भगवताऽचार्येण प्रागेव’नैव किञ्चिद्’ इत्युपसंहृतम् ।&lt;br&gt;&#xA;। इति श्रीमन्न्यायसुधायां असम्भवाधिकरणम् ।&lt;/p&gt;</description>
    </item>
    <item>
      <title>२६ व्यतिरेखाधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/26_vyatirekhAdhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/26_vyatirekhAdhikaraNa/</guid>
      <description>&lt;p&gt;। अथ श्रीमन्न्यायसुधायां व्यतिरेकाधिकरणम् ।&lt;br&gt;&#xA;। ओं व्यतिरेको गन्धवत्तथा च दर्शयति ओं ।&lt;br&gt;&#xA;अत्र योगिनां स्वरूपेणैवानेकत्वमुपपद्यते ।&lt;br&gt;&#xA;तस्य च अविरोधश्चन्दनवदित्युक्तार्थोपपादकतया सङ्गतौ स्थितायां असम्भवस्तु सतो ऽनुपपत्तेरिति यदीश्वरस्य सर्वस्वातन्त्र्यमुक्तं&lt;br&gt;&#xA;तदुपपादकत्वेनापि सङ्गतिं ज्ञापयंस्तथा सूत्रं व्याचष्टेअच्छेद्यस्यापीति ।&lt;br&gt;&#xA;व्यतिरेको गन्धवत् । ब्ब्स्_२,३.२६ ।&lt;br&gt;&#xA;तथा च दर्शयति । ब्ब्स्_२,३.२७ ।&lt;br&gt;&#xA;अच्छेद्यस्यापि जीवस्य विभागं बहुधा हरिः ।&lt;br&gt;&#xA;कृत्वा भोगान् प्रदायैव चैक्यमापादयेत् पुनः । मनुव्_२,३.२४ ।&lt;br&gt;&#xA;अत ईशवशं सर्वं चेतनाचेतनं जगत् । मनुव्_२,३.२५अब् ।&lt;br&gt;&#xA;न्यायसुधा-&lt;br&gt;&#xA;भोगांश्चेति सम्बन्धः ।&lt;br&gt;&#xA;ऐक्यमेवेत्येवशब्दान्वयः ।&lt;br&gt;&#xA;ऐक्यं एकरूपत्वम् ।&lt;br&gt;&#xA;स्वरूपैक्यस्य विभागे ऽपि सत्त्वात् ।&lt;br&gt;&#xA;सर्वमीशवशम् ।&lt;br&gt;&#xA;तथाच स एव स्वतन्त्र इति वाक्यशेषः ।&lt;br&gt;&#xA;&lt;em&gt;८,५०७&lt;/em&gt;&lt;br&gt;&#xA;नन्वन्यैश्छैत्तुमशक्यं छित्वा तेषामपि भागानां भोगशक्तिं प्रदाय यदि पुनरेकतामापादयति हरिस्तर्हि तत्र तस्य सामर्थ्यं ज्ञायताम् ।&lt;br&gt;&#xA;कार्यस्य कारणशक्तिं विनानुपपत्तेः ।&lt;br&gt;&#xA;सर्वं जगदीशवशमिति तु कथमित्यत आहअविभागमिति ।&lt;br&gt;&#xA;अविभागं विभागाय यदा नयति केशवः ।&lt;br&gt;&#xA;किमशक्यं परेशस्य तदेति ह्यभिधीयते । मनुव्_२,३.२५च्फ़् ।&lt;br&gt;&#xA;&lt;em&gt;८,५०७फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;यथा लोके किञ्चिदद्भतं कार्यं कृतवतस्तथाभूते ऽन्यत्रापि कार्यशक्तिः सम्भाव्यते ।&lt;br&gt;&#xA;तथात्यन्ताघटितमिदं घटयतो जगन्नाथस्य सर्वत्रापि शक्तिसम्भावना युक्तैवेति भावः ।&lt;br&gt;&#xA;नन्वत्र सूत्रे जीवस्यानेकत्वापत्तिमात्रमुच्यते नतु तस्याः परमेश्वरायत्तत्वम् ।&lt;br&gt;&#xA;तत्कथमनेन तस्य सर्वैश्वर्यावगतिरित्यत आहइति हीति ।&lt;br&gt;&#xA;‘तं यथा यथेश्वरः प्रकुरुते तथा तथा भवति ।&lt;br&gt;&#xA;सो ऽचिन्त्यः पमरो गरीयान्ऽ‘अचिन्त्ययेशशक्त्यैव ह्येको ऽवयवविवर्जितः ।&lt;br&gt;&#xA;आत्मानं बहुधा कृत्वा क्रीडते योगसम्पदः’ इति सूत्रोपात्ताभ्यां श्रुतिभ्यां यस्मादेवमभिधीयते तस्मात्सूत्रेणाप्येवमेवमभिधीयते ।&lt;br&gt;&#xA;प्रतिज्ञाप्रमाणयोरेकार्थताया आवश्यकत्वादिति ।&lt;br&gt;&#xA;। इति श्रीमन्न्यायसुधायां व्यतिरेकाधिकरणम् ।&lt;/p&gt;</description>
    </item>
    <item>
      <title>२७ पृथगुपदेशाधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/27_pRthagupadeshAdhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/27_pRthagupadeshAdhikaraNa/</guid>
      <description>&lt;p&gt;। अथ श्रीमन्न्यायसुधायां पृथगुपदेशाधिकरणम् ।&lt;br&gt;&#xA;। ओं पृथगुपदेशात् ओं ।&lt;br&gt;&#xA;अत्र जीवात्मनः परमात्मनाऽत्यन्तिको भेदः समर्थ्यते ।&lt;br&gt;&#xA;स्यादेतत् ।&lt;br&gt;&#xA;यथा हि प्रत्यक्षादिप्रमाणैर??णावधृत(देवदत्त)सिंह(देवदत्त)भेदस्य पुंसः सिंहो देवदत्त इति वाक्यश्रवणे ऽपि न&lt;br&gt;&#xA;सिंहदेवदत्तस्वरूपैक्यप्रतिपत्तिर्भवति ।&lt;br&gt;&#xA;किन्नाम गौण एवायं प्रयोग इत्यध्यवस्यति ।&lt;br&gt;&#xA;तथा अथातो ब्रह्मजिज्ञासा इत्यादिभिः व्यतिरेको गन्धवत् इत्यन्तैः सूत्रैः जीवात्मपरमात्मभेदस्य&lt;br&gt;&#xA;प्रत्यक्षादिप्रमाणबलेनोपपादितत्वात्तत्त्वमस्यादिश्रुतिशतेनापि न तदभेदप्रतिपत्तिरुत्पत्तुमलम् ।&lt;br&gt;&#xA;किन्तु गौणार्थ एव श्रुतय एव इति निश्चयो भवेत् ।&lt;br&gt;&#xA;अतः प्रापकभावान्नेदमधिकरणमारम्भणीयमित्यतो ऽधिकाशङ्कां दशर्यन्पूर्वपक्षयतिएवं स्थिते ऽपीति ।&lt;br&gt;&#xA;पृथगुपदेशात् । ब्ब्स्_२,३.२८ ।&lt;br&gt;&#xA;एवं स्थिते ऽपि जीवैक्यं केचिदाहुः परात्मना ।&lt;br&gt;&#xA;तद् यो ऽहमितिपूर्वाभिः श्रुतिभिश्चानुमाबलात् । मनुव्_२,३.२६ ।&lt;br&gt;&#xA;&lt;em&gt;८,५०९&lt;/em&gt;&lt;br&gt;&#xA;न्यायसुधा-&lt;br&gt;&#xA;एवमतीतग्रन्थोक्तन्यायेन जीवात्मपरमात्मनोर्भेदे निश्चिते ऽपीत्यर्थः ।&lt;br&gt;&#xA;स्मृतिभिन्नेति चार्थो ऽनुमानबलाच्चेति वा सम्बन्धः ।&lt;br&gt;&#xA;एतदुक्तं भवति ।&lt;br&gt;&#xA;यद्यपि भेदः प्राक् समर्थितस्तथापि जीवः परमात्मनाभिन्न एव ।&lt;br&gt;&#xA;‘तद्यो ऽहं सो ऽसौ यो ऽसौ सो ऽहम्’ ।&lt;br&gt;&#xA;तत्त्वमसि ।&lt;br&gt;&#xA;‘अहं ब्रह्मास्मि’ इत्यादिश्रुतेः ।&lt;br&gt;&#xA;‘अहं हरिः सर्वमिदं जनार्दनो नान्यत्ततः कारणकार्यजातम् ।&lt;br&gt;&#xA;ईदृङ्मनो यस्य न तस्य भूयो भवोद्भवा द्वन्द्वगदा भवन्ति’ इत्यादिस्मृतेश्च ।&lt;br&gt;&#xA;नचैताः श्रुतयः स्मृतयश्च गौणार्था योज्याः ।&lt;br&gt;&#xA;उपक्रमादिबलेन तात्पर्यावधारणात् ।&lt;br&gt;&#xA;बलवद्बाधकाभावाच्च ।&lt;br&gt;&#xA;उपन्यस्तानि तु प्रमाणान्याविद्यकमिथ्याभेदविषयतयापि सम्भवन्ति ।&lt;br&gt;&#xA;तथा चानुमानम् ।&lt;br&gt;&#xA;विमतो भेदो मिथ्या भेदत्वाच्चन्द्रभेदवदिति ।&lt;br&gt;&#xA;नच’अस्मिन्नस्य च तद्योगं शास्ति’ इति मुक्तावपि भेदोक्तिर्बाधिका ।&lt;br&gt;&#xA;तस्या अवान्तरविषयत्वोपपत्तेः ।&lt;br&gt;&#xA;नच परममुक्तौ भेदे प्रमाणमस्ति ।&lt;br&gt;&#xA;‘यत्र त्वस्य सर्वमात्मैवाभूत् ।&lt;br&gt;&#xA;विभेदजनके ज्ञाने नाशमात्यन्तिकं गते ।&lt;br&gt;&#xA;आत्मनो ब्रह्मणो भेदमसन्तं कः करिष्यति ।&lt;br&gt;&#xA;अविमुक्तेस्तु भेदस्स्याज्जीवस्य परमस्य च ।&lt;br&gt;&#xA;ततः परं न भेदो ऽस्ति भेदहेतोरभावतः’ इत्यादिश्रुतिरमृतयो ऽपवदन्ति च परममुक्तौ जीवपरभेदमित्येवं केचिद्वादिनो वदन्ति ।&lt;br&gt;&#xA;अतो युक्तस्तन्निराकरणायाधिकरणारम्भ इति ।&lt;br&gt;&#xA;&lt;em&gt;८,५११&lt;/em&gt;&lt;br&gt;&#xA;एवं पूर्वपक्षयित्वा सिद्धान्तयत्सूत्रं व्याचष्टेन तदिति ।&lt;br&gt;&#xA;न तद् युक्तं यतो विष्णुः पृथगेवाभिधीयते । मनुव्_२,३.२७अब् ।&lt;br&gt;&#xA;न्यायसुधा-&lt;br&gt;&#xA;तत् जीवस्य परमात्मैक्यम् ।&lt;br&gt;&#xA;न युक्तम् ।&lt;br&gt;&#xA;किन्तु पृथगेव जीवात्मपरमात्मानौ ।&lt;br&gt;&#xA;कुतः ।&lt;br&gt;&#xA;यतो विष्णुर्जीवाज्जीवश्च विष्णोः&lt;br&gt;&#xA;‘भिन्नो ऽचिन्त्यः परमो जीवसङ्घात्’ इत्यादिश्रुति(स्मृति)भिः पृथगेव अभिधीयते तस्मादित्यर्थः ।&lt;br&gt;&#xA;नन्वेताः श्रुतिस्मृतयो ऽविद्याकल्पितभेदविषयतयान्यथासिद्धाः न तात्विकभेदसिद्धयै प्रभवन्तीत्युक्तमिति चेत् ।&lt;br&gt;&#xA;मा त्वरिष्ठाः ।&lt;br&gt;&#xA;निराकरिष्यामः श्रुत्यादेः अतत्त्वावेदकत्वमित्याशयवानकल्पितभेदविषयां श्रुतिमुदाहरतिप्रज्ञेति ।&lt;br&gt;&#xA;प्रज्ञानेत्रो ऽलोक इति मुक्तौ भेदो ऽभिधीयते । मनुव्_२,३.२७च्द् ।&lt;br&gt;&#xA;न्यायसुधा-&lt;br&gt;&#xA;‘एष ब्रह्मैष प्रजापतिरिन्द्रः’ इत्यादिना विश्वप्रपञ्चमनूद्य सर्वं तत्प्रज्ञानेत्रमिति तस्य प्रज्ञाख्यब्रह्मनेतृकत्वमभिधाय नेतृनेतव्यभावस्य&lt;br&gt;&#xA;कल्पितत्वादित्याशङ्कानिवृत्त्यर्थं प्रज्ञानेत्रो ऽलोक इति श्रुत्या मुक्तावपि जीवपरयोर्भेदो ऽभिधीयते ऽलोको मुक्तो ऽपि प्रज्ञानेत्रो ब्रह्मनेतृक इति ।&lt;br&gt;&#xA;नीयते ऽनेनेति नेत्रम् ।&lt;br&gt;&#xA;दाम्नीत्यदिसूत्रात् ।&lt;br&gt;&#xA;प्रज्ञा च ब्रह्म ।&lt;br&gt;&#xA;‘प्रज्ञा प्रतिष्ठा प्रज्ञानं ब्रह्म’ इति वाक्यशेषात् ।&lt;br&gt;&#xA;नचात्र लोक इति पदं छेद्यम् ।&lt;br&gt;&#xA;जनभुवनदेहरूपस्य लोकस्य प्रागेव ब्रह्मनेतृकत्वस्योक्तत्वेन पुनरुक्तिप्रसङ्गात् ।&lt;br&gt;&#xA;नच नेतृनेतव्ययोरभेदः क्वचिदस्ति ।&lt;br&gt;&#xA;नचावान्तरमुक्तिविषयेयं श्रुतिः ।&lt;br&gt;&#xA;तत्र लोकातीततायोगात् ।&lt;br&gt;&#xA;देहेन्द्रियादिवैकल्यं खल्वलोकत्वम् ।&lt;br&gt;&#xA;परममुक्तौ चानुवर्तमानो भेदो नाविद्याकल्पितो भवितुमर्हत्यतिप्रसङ्गादिति ।&lt;br&gt;&#xA;&lt;em&gt;८,५१३&lt;/em&gt;&lt;br&gt;&#xA;ननु मु(क्तौ भेदाभावेने)क्तावभेदे ऽनेकाः श्रुतयः स्मृतयश्च सन्ति ।&lt;br&gt;&#xA;तत्कथमेकाकिनीयं श्रतिर्मुक्तौ भेदसाधनायालमित्यतो बह्वीः श्रुतिस्मृतीरत्रोदाहरतिएतमिति ।&lt;br&gt;&#xA;&lt;em&gt;८,५१४&lt;/em&gt;&lt;br&gt;&#xA;एतमानन्दमित्यन्या परमं साम्यमित्यपि । मनुव्_२,३.२७एफ़् ।&lt;br&gt;&#xA;न्यायसुधा-&lt;br&gt;&#xA;‘एतमानन्दमयात्मानमुपसङ्क्रम्य’ इत्यन्या श्रुतिर्मुक्तस्य परस्माद्भेदमाह ।&lt;br&gt;&#xA;सामीप्यप्राप्तेरभिधानात् ।&lt;br&gt;&#xA;नचेयमवान्तरमुक्तिः ।&lt;br&gt;&#xA;‘अस्माल्लोकात्प्रेत्य’ इति विदेहत्ववचनात् ।&lt;br&gt;&#xA;‘तदा विद्वान्पुण्यपापे विधूय निरञ्जनः परमं साम्यमुपैति’ इत्यपि श्रुतिर्मुक्तौ जीवस्य ब्रह्मणो भेदमाचष्टे ।&lt;br&gt;&#xA;साम्यस्य भेदसमानाश्रयत्वात् ।&lt;br&gt;&#xA;पुण्यपापाञ्जनाख्यविद्याविधूननाभिधानादस्यापि परममुक्तिविषयत्वं ज्ञायते ।&lt;br&gt;&#xA;इदं ज्ञानमपाश्रित्य मम साधर्म्यमागताः ।&lt;br&gt;&#xA;सर्गे ऽपि नोपजायन्ते प्रळये न व्यथन्ति च । मनुव्_२,३.२८ ।&lt;br&gt;&#xA;न्यायसुधा-&lt;br&gt;&#xA;इदं ज्ञानमिति भगवद्वाक्ये ऽपि मम साधर्म्यमागमा इति भेदो ज्ञायते ।&lt;br&gt;&#xA;सर्गप्रलययोरप्युपजननव्यथाभावोक्त्या परममुक्तित्वं च ।&lt;br&gt;&#xA;उपसम्पद्य तज्ज्योतिः स्वरूपेणाभिपद्यते ।&lt;br&gt;&#xA;तत्र पर्येति जक्षंश्च क्रीडन्नपि सदा सुखी । मनुव्_२,३.२९ ।&lt;br&gt;&#xA;आचक्ष्व मे मोक्षं धीरा यं प्रवदन्ति तम् ।&lt;br&gt;&#xA;इत्यक्त आह वाग्देवी परं मोक्षं प्रजापतेः । मनुव्_२,३.३० ।&lt;br&gt;&#xA;न्यायसुधा-&lt;br&gt;&#xA;उपसम्पद्यत इत्यनेन’परञ्ज्योतिरुपसम्पद्य स्वेन रूपेणाभिनिष्पद्यते ।&lt;br&gt;&#xA;स तत्र पर्येति जक्षन्क्रीडन्रममाणः’ इत्येतां श्रुतिमर्थतो ऽनुवदति ।&lt;br&gt;&#xA;अत्रापि सामीप्यप्राप्त्यादिना भेदो ऽवगम्यते ।&lt;br&gt;&#xA;‘अस्माच्छरीरात्समुत्थाय स्वेन रूपेणाभिनिष्पद्यते’ इत्युक्त्या परममोक्षत्वं च ।&lt;br&gt;&#xA;शाखां शाखां महानद्यः संयान्ति परितःस्रवाः ।&lt;br&gt;&#xA;धानापूपा मांसकामाः सदा पायसकर्दमाः । मनुव्_२,३.३१ ।&lt;br&gt;&#xA;यस्मिन्नग्निमुखा देवाः सेन्द्राः सहमरुद्गणाः ।&lt;br&gt;&#xA;ईजिरे क्रतुभिः श्रेष्ठैस्तदक्षरमुपासते । मनुव्_२,३.३२ ।&lt;br&gt;&#xA;प्रविशन्ति परं देवं मुक्तास्तत्रैव भोगिनः ।&lt;br&gt;&#xA;निर्गच्छन्ति यथाकामं परेशेनैव चोदिताः । मनुव्_२,३.३३ ।&lt;br&gt;&#xA;&lt;em&gt;८,५१४फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;शाखां शाखामिति महाभारतवाक्ये भेदावभासः स्फुट एव ।&lt;br&gt;&#xA;तस्य च परममोक्षविषयताप्रदर्शनार्थमाचक्ष्वेत्यादिपूर्ववाक्यार्थसङ्ग्रहकथनम् ।&lt;br&gt;&#xA;इत्युक्ते प्रजापतिनेति पृष्टे ।&lt;br&gt;&#xA;तस्य मध्ये पुण्यगन्धः सहस्रशाखो विमलो विभाति ।&lt;br&gt;&#xA;तस्य वेतसस्य शाखां शाखामाश्रित्य धानापूपवत्यः मांसकामवत्यः ।&lt;br&gt;&#xA;अर्शआदिभ्यो ऽच् ।&lt;br&gt;&#xA;पायसं कर्दमस्थानीयं यासां तास्तथोक्ताः ।&lt;br&gt;&#xA;यस्मिन् लोके ।&lt;br&gt;&#xA;ईजिरे यजन्ते च ।&lt;br&gt;&#xA;तदक्षरं परमं ब्रह्म ।&lt;br&gt;&#xA;तत्रैव परमेश्वरान्तर एव ।&lt;br&gt;&#xA;&lt;em&gt;८,५१५&lt;/em&gt;&lt;br&gt;&#xA;भेददृष्टयाभिमानेन निःसङ्गेनापि कमर्णा ।&lt;br&gt;&#xA;कर्तृत्वात् सगुणं ब्रह्म पुरुषं पुरुषर्षभम् । मनुव्_२,३.३४ ।&lt;br&gt;&#xA;स सङ्गत्य पुनः काले कालेनेश्वरमूर्तिता ।&lt;br&gt;&#xA;जाते ऽगुणव्यतिकरे यथापूर्वं प्रजायते । मनुव्_२,३.३५ ।&lt;br&gt;&#xA;न्यायसुधा-&lt;br&gt;&#xA;भेददृष्टयेति भागवतवाक्यस्यायमर्थः ।&lt;br&gt;&#xA;‘आद्यः स्थिरचराणां यो वेदगर्भः सहर्षिभिः ।&lt;br&gt;&#xA;योगेश्वरैः कुमाराद्यैः सिद्धैर्योगप्रवर्तकैः ।&lt;br&gt;&#xA;स जीवेश्वरादिभेदज्ञानेनाभिमानेनेश्वरबहुमानेन निवृत्तकर्मणा च जगत्कर्तृत्वात्सार्वज्ञादिगुणोपेतं परमपुरुषाख्यं परं ब्रह्म सङ्गत्यमुक्तः&lt;br&gt;&#xA;सन्प्रविश्य पुनः कालाख्यपरमेश्वरमूर्त्या सृष्टिकाले जाते सत्यगुणव्यतिरेके सत्त्वादिगुणविक्रियाहीने विष्णुलोके पूर्ववत्सर्वमुक्ताधिपतिर्जायत&lt;br&gt;&#xA;इति ।&lt;br&gt;&#xA;अत्र तु भेदः स्फुट एव ।&lt;br&gt;&#xA;हिरण्यगर्भमुक्तित्वादेव परममुक्तित्वं च सिद्धम् ।&lt;br&gt;&#xA;ऋचां त्वः पोषमास्ते च परेण प्रेरिताः सदा । मनुव्_२,३.३६अब् ।&lt;br&gt;&#xA;न्यायसुधा-&lt;br&gt;&#xA;‘ऋचां त्वः पोषमास्ते पुपुष्वान्गायत्रं त्वो गायति शक्वरीषु ।&lt;br&gt;&#xA;ब्रह्मा त्वो वदति जातविद्यां यज्ञस्य मात्रां विमिमीत उ त्व’ इति मन्त्रस्यायमर्थः ।&lt;br&gt;&#xA;मुक्तिस्थाने त्वः कश्चिद् ब्रह्मा ऋचां पोषं पुपुष्प्वानास्ते ऋचः पुष्याः कुर्वन्नास्ते ।&lt;br&gt;&#xA;त्वो ब्रह्मा शक्वरीषु ऋक्ष्वारूढं गायत्रं साम गायति ।&lt;br&gt;&#xA;त्वो ब्रह्मा जातविद्यां पौरुषेयविद्यां वदति ।&lt;br&gt;&#xA;त्वो ब्रह्मा यज्ञस्य विष्णोर्मात्रामंशमेव विमिमीते ध्यायतीति ।&lt;br&gt;&#xA;अत्रापि भेदः स्फुट एवावभासते ।&lt;br&gt;&#xA;ब्रह्मबाहुल्यश्रवणात्परममोक्षत्वं च ।&lt;br&gt;&#xA;नचास्य ऋत्विग्विषयत्वम् ।&lt;br&gt;&#xA;ब्रह्मणो जातविद्यावादित्वस्याप्रसिद्धत्वात् ।&lt;br&gt;&#xA;चतुर्णामपि पादानां होत्रादिभिन्नविषयत्वे तृतीयपादे त्व इति च व्यर्थं स्यात् ।&lt;br&gt;&#xA;चशब्दो वाक्यशेषसमुच्चये ।&lt;br&gt;&#xA;परेण प्रेरिताः सदेत्यनेन’स वा एष ब्रह्मनिष्ठ इदं शरीरं मर्त्यमतिमृज्य ब्रह्माभिसम्पद्य ब्रह्मणा(ऽभि)पश्यति’ इत्यादिश्रुतीः ।&lt;br&gt;&#xA;‘यथेष्यं परिवर्तन्ते तस्यैवानुग्रहेरिता’ इत्यादिस्मृतीश्चोपादत्ते ।&lt;br&gt;&#xA;यत्कामस्तत् सृजत्यद्धैषात्मना तत् सृजत्यपि । मनुव्_२,३.३६च्द् ।&lt;br&gt;&#xA;&lt;em&gt;८,५१६&lt;/em&gt;&lt;br&gt;&#xA;न्यायसुधा-&lt;br&gt;&#xA;यत्काम इत्यनेन’न हास्य कर्म क्षीयते ऽस्माद्धयेवात्मनो यद्यत्कामयते तत्तत्सृजत’ इति श्रुतिरुपादीयते ।&lt;br&gt;&#xA;मुक्तो यद्यत्कामयते तत्तद्वस्तु तत्कर्म सृजते ।&lt;br&gt;&#xA;कथम् ।&lt;br&gt;&#xA;यत्सृजते तदस्मादात्मन एव परमेश्वरानुग्रहद्वारैवेत्यर्थः ।&lt;br&gt;&#xA;अद्धैवेति ह्येवशब्दार्थः ।&lt;br&gt;&#xA;अत्रेश्वराज्जीवस्य भेदः स्पष्ट एव ।&lt;br&gt;&#xA;कर्माक्षयवचनात्परममुक्तित्वं च ।&lt;br&gt;&#xA;सहैव ब्रह्मणा कामान् भुङ्कते निस्तीर्णतद्गुणः । मनुव्_२,३.३७अब् ।&lt;br&gt;&#xA;न्यायसुधा-&lt;br&gt;&#xA;सहैवेत्यनेन’सो ऽश्नुते सर्वान्कामान्सह ब्रह्मणा विपश्चितः’ इति श्रुतिमुपादत्ते ।&lt;br&gt;&#xA;ब्रह्मणा ब्रह्मात्मकामतया सर्वान्कामान्सह यौगपद्येन भुङ्क्त इति व्याख्यानं तु श्रौताक्षराननुगुणं तत्सिद्धान्ताननुगुणं च ।&lt;br&gt;&#xA;निस्तीर्णेत्यनेन’तीर्णो हि तदा सर्वान्शोकान्हृदयस्य भवति’ इति श्रुतिर्गृह्यते ।&lt;br&gt;&#xA;तदा सर्वान् शोकांस्तीर्णो मुक्तो हृदयस्य ब्रह्मणः शेषभूतो भवतीत्यर्थः ।&lt;br&gt;&#xA;हृदयनत्वाद् हृदयं ब्रह्म ।&lt;br&gt;&#xA;तद्गुणा हृद्गुणा दुःखाद्याः ।&lt;br&gt;&#xA;अत्र सर्वशोकतरणात्परममुक्तित्वमवगम्यते ।&lt;br&gt;&#xA;दुःखादींश्च परित्यज्य &amp;hellip; । मनुव्_२,३.३७च् ।&lt;br&gt;&#xA;न्यायसुधा-&lt;br&gt;&#xA;दुःखादींश्च परित्यज्येत्यनेन’ज्योतिर्मयेषु देहेषु स्वेच्छया विश्वमोक्षिणः ।&lt;br&gt;&#xA;भुञ्जते सुसुखान्येव न दुःखादीन्कदाचन’ इत्यादि(कं) ब्रह्मवैवर्तवाक्यं गृह्यते ।&lt;br&gt;&#xA;अत्र बहुवचनेन भेदो दुःखाद्यभावेन परममुक्तित्वं चाव(सीयते)भासते ।&lt;br&gt;&#xA;&amp;hellip; जगद्वयापारवर्जितः । मनुव्_२,३.३७द् ।&lt;br&gt;&#xA;भुङ्क्ते भोगान् सहैवोच्चान् &amp;hellip; । मनुव्_२,३.३८अ ।&lt;br&gt;&#xA;न्यायसुधा-&lt;br&gt;&#xA;जगद्वयापारेत्यनेन स्वाधिकानन्दसम्प्राप्तौ सृष्टयादिव्यापृतिष्वपि ।&lt;br&gt;&#xA;मुक्तानां नैव कामः स्यादन्यान्कामांस्तु भुञ्जते’ इति वाराहवचनं गृह्यते ।&lt;br&gt;&#xA;अत्र चैश्वर्यमर्यादया भेदो गम्यते ।&lt;br&gt;&#xA;स्वपक्षसाधनमुपसंहरतिइत्यादीति ।&lt;br&gt;&#xA;&amp;hellip; इत्याद्यागममानतः ।&lt;br&gt;&#xA;मुक्तस्य भेदावगतेः कथमेव ह्यभिन्नता । मनुव्_२,३.३८ब्द् ।&lt;br&gt;&#xA;जीवेशयोर् &amp;hellip; । मनुव्_२,३.३९अ ।&lt;br&gt;&#xA;न्यायसुधा-&lt;br&gt;&#xA;मुक्तस्य परब्रह्मण इति शेषः ।&lt;br&gt;&#xA;&lt;em&gt;८,५१९&lt;/em&gt;&lt;br&gt;&#xA;इदानीं परपक्षं निराकरिष्यन्यदुक्तं श्रुतिभिश्चानुमाबलादित श्रुतिसाचिव्येन अनुमानम्, तत्तावन्निराकर्तुमुपक्रमतेनानुमा चेति ।&lt;br&gt;&#xA;&amp;hellip; नानुमा च तदभेदं प्रमापयेत् । मनुव्_२,३.३९अब् ।&lt;br&gt;&#xA;न्यायसुधा-&lt;br&gt;&#xA;चशब्दः स्वपक्षसाधनपरपक्षनि(रसन)राससमुच्चयार्तः ।&lt;br&gt;&#xA;प्रमापयेत् प्रमितं कुर्यात् ।&lt;br&gt;&#xA;यद्वा जीवेश्वराभेदे परोपन्यस्तसमस्तप्रमाणनिरसनप्रतिज्ञेयम् ।&lt;br&gt;&#xA;तथाच श्रुतिस्मृती चेति चार्थः ।&lt;br&gt;&#xA;&lt;em&gt;८,५२०&lt;/em&gt;&lt;br&gt;&#xA;तत्कथमित्यतो ऽनुमानं तावदनुवदतिमिथ्यैवेति ।&lt;br&gt;&#xA;मिथ्यैव भेदो विमतो भेदत्वाच्चन्द्रभेदवत् ।&lt;br&gt;&#xA;इति चेत् &amp;hellip; । मनुव्_२,३.३९च्ए ।&lt;br&gt;&#xA;न्यायसुधा-&lt;br&gt;&#xA;भेदो मिथ्येत्येतावत्युक्ते चन्द्रभेदादिना सिद्धसाधनं स्यादित्योत विमत इत्युक्तम् ।&lt;br&gt;&#xA;जीवब्रह्मणोर्भेद इति यावत् ।&lt;br&gt;&#xA;स्तम्भकुम्भादिभेदस्य पक्षतुल्यत्वान्न तत्र भेदत्वहेतोर्व्यभिचारः शङ्कनीय इति ज्ञापनार्थं वा ।&lt;br&gt;&#xA;यावान्कश्चिद्विमतो भेदः स सर्वो ऽपीति ।&lt;br&gt;&#xA;भेदग्रहणं (वि)स्पष्टार्थम् ।&lt;br&gt;&#xA;साध्यावधारणेनासिद्धयाद्याभासोद्धारं सूचयति ।&lt;br&gt;&#xA;भेदमिथ्यात्वसिद्धावभेद एव वास्तवः सिद्धयतीति भावः ।&lt;br&gt;&#xA;&lt;em&gt;८,५२१&lt;/em&gt;&lt;br&gt;&#xA;दूषयितुं पृच्छतिसाध्येति ।&lt;br&gt;&#xA;&amp;hellip; साध्यधर्मो ऽयं सन्नसन् वा नवोभयम् । मनुव्_२,३.३९एफ़् ।&lt;br&gt;&#xA;न्यायसुधा-&lt;br&gt;&#xA;अयं जीवब्रह्मभेदस्य मिथ्यात्वलक्षणः ।&lt;br&gt;&#xA;सन्निति स्वमतानुसारेण ।&lt;br&gt;&#xA;ननु मिथ्यात्वं सच्चेत्तद्यस्य तदपि सत्स्यात् ।&lt;br&gt;&#xA;नहि सम्भवति नास्ति धर्मी धर्मश्चास्तीति ।&lt;br&gt;&#xA;तथाच वैपरी(त्यमेव)त्यम् ।&lt;br&gt;&#xA;मैवम् ।&lt;br&gt;&#xA;मिथ्यात्वं खल्वत्यन्ताभावप्रतियोगित्वं तच्च बुद्धिद्वारेणैव ।&lt;br&gt;&#xA;अत्यन्तासतो ऽपि प्रतीतिरङ्गीक्रियते ।&lt;br&gt;&#xA;तथाच मिथ्यात्वमस्तीत्यस्य तत्प्रतियोगिको ऽत्यन्ताभावः सन्नित्यर्थः ।&lt;br&gt;&#xA;नचात्र को ऽपि विरोधः ।&lt;br&gt;&#xA;असन्वेति माध्यमिकमतानुरोधेन ।&lt;br&gt;&#xA;नहि प्रतिवादिन्याश्वासो ऽस्ति ।&lt;br&gt;&#xA;येनासौ स्वमतमतिप(ती)त्य न वदेदिति निश्चिनुमः ।&lt;br&gt;&#xA;उभयं नवेति प्रतिवादिमतानुसारेण ।&lt;br&gt;&#xA;सदादिपक्षदूषणसाम्यादिति ब्रूमः ।&lt;br&gt;&#xA;यद्वोभयं (वेति) चेति तृतीयः पक्षः ।&lt;br&gt;&#xA;नेति चतुर्थः ।&lt;br&gt;&#xA;उभयं न वेत्यर्थः ।&lt;br&gt;&#xA;&lt;em&gt;८,५२४&lt;/em&gt;&lt;br&gt;&#xA;आद्यं दूषयतियदीति ।&lt;br&gt;&#xA;यदि सन्नपसिद्धान्तः &amp;hellip; । मनुव्_२,३.४०अ ।&lt;br&gt;&#xA;न्यायसुधा-&lt;br&gt;&#xA;यद्ययं साध्यधर्मः सन्नित्युच्यते तदा मायावादिनो ऽपसिद्धान्तः स्यात् ।&lt;br&gt;&#xA;नहि जीवब्रह्मणोर्भेदस्य मिथ्यात्वं ब्रह्म, येन तस्य सत्त्वे ऽपि सदद्वैतवादिनो नापसिद्धान्तः स्यात् ।&lt;br&gt;&#xA;ब्रह्मणो निर्विकल्पकत्वात् ।&lt;br&gt;&#xA;द्वितीये दोषमाहस एवेति ।&lt;br&gt;&#xA;&amp;hellip; स एवासन्नितीरिते । मनुव्_२,३.४०ब् ।&lt;br&gt;&#xA;न्यायसुधा-&lt;br&gt;&#xA;अपसिद्धान्त एव ।&lt;br&gt;&#xA;मिथ्यात्वस्यासत्त्वे (अपि) सत्त्वमेव जीवब्रह्मभेदस्य स्यात् ।&lt;br&gt;&#xA;नचासत् प्रमाणविषय इति तेषां पक्षः ।&lt;br&gt;&#xA;अनेन सदसत्त्वपक्षो ऽपि निरस्तो वेदितव्यः ।&lt;br&gt;&#xA;अन्तिममपाकरोतिनोभयं चेदिति ।&lt;br&gt;&#xA;नोभयं चेन्न सिद्धं तद् &amp;hellip; । मनुव्_२,३.४०च् ।&lt;br&gt;&#xA;न्यायसुधा-&lt;br&gt;&#xA;तदुभयविलक्षणत्वं च जीवब्रह्मभेदमिथ्यात्वे ऽन्यत्र वा क्वापि न सिद्धम् ।&lt;br&gt;&#xA;&lt;em&gt;८,५२५&lt;/em&gt;&lt;br&gt;&#xA;नन्वनेन किमुक्तं स्यात् ।&lt;br&gt;&#xA;अप्रसिद्धविशेषणत्वमिति चेन्न ।&lt;br&gt;&#xA;सदसद्वैलक्षण्यस्य पक्षविशेषणत्वाभावात् ।&lt;br&gt;&#xA;मिथ्यात्वमेव पक्षविशेषणमुपन्यस्तं तद्धर्म एव सदसद्वैलक्षण्यम् ।&lt;br&gt;&#xA;नच विमतं बुद्धिमत्कर्तृपूर्वकमितिवद्विशेषणेनापि प्रसिद्धेन भाव्यमिति वाच्यम् ।&lt;br&gt;&#xA;वैषम्यात् ।&lt;br&gt;&#xA;यद्धि व्यापककोटिनिविष्यं विवादपदं च तस्य प्रसिद्धतावश्यम्भाविनी ।&lt;br&gt;&#xA;अन्यथा व्याप्तिग्रहणपक्ष(त्व)योरसम्भवात् ।&lt;br&gt;&#xA;अस्ति च बुद्धिमत्त्वस्यापि व्यापकोटि(टौ) निवेशादि न तु सदसद्वैलक्षण्यस्येति ।&lt;br&gt;&#xA;उच्यते ।&lt;br&gt;&#xA;यो ह्यर्थः प्रमाणसाध्यः स सम्भावितप्रकारेष्वन्यतमप्रकारवानुपलब्धः ।&lt;br&gt;&#xA;इदं च जीवब्रह्मभेदस्य मिथ्यात्वं न सदादिप्रकारवदङ्गीकर्तुं शक्यं प्रकारत्रयस्यापसिद्धान्तपराहतत्वात् ।&lt;br&gt;&#xA;चतुथर्स्याप्रामाणिकत्वात् ।&lt;br&gt;&#xA;न ह्यप्रामाणिकेन प्रकारेण प्रकारवत्किञ्चिद्भवति ।&lt;br&gt;&#xA;अतो व्यापकानुपलब्धिबाधितं जीवब्रह्मणोर्भेदस्य मिथ्यात्वं न साधयितुं शक्यमिति समुदायार्थो विवक्षित इति न काचिदनुपपत्तिः ।&lt;br&gt;&#xA;अनेनैवाभिप्रायेण टीकापि नेतव्येति ।&lt;br&gt;&#xA;&lt;em&gt;८,५२६&lt;/em&gt;&lt;br&gt;&#xA;दूषणान्तरमाहइति मानस्येति ।&lt;br&gt;&#xA;&amp;hellip; इति मानस्य दूषणम् । मनुव्_२,३.४०द् ।&lt;br&gt;&#xA;&lt;em&gt;८,५२६फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;मीयत इति मानम् ।&lt;br&gt;&#xA;कृत्यल्लुटो बहुलमिति वचनात् ।&lt;br&gt;&#xA;मिथ्याशब्दार्थं विकल्प्याप्येवं दूषणमभिधानीयमित्यर्थः ।&lt;br&gt;&#xA;तथाहि ।&lt;br&gt;&#xA;किं मिथ्येत्यसत्त्वमुच्यते ।&lt;br&gt;&#xA;किंवानिर्वाच्यत्वम् ।&lt;br&gt;&#xA;आद्ये ऽपसिद्धान्तः ।&lt;br&gt;&#xA;द्वितीये ऽप्रसिद्धविशेषणता पक्षस्येति ।&lt;br&gt;&#xA;सत्त्वाभावो मिथ्यापदार्थ इति चेन्न ।&lt;br&gt;&#xA;तस्यैवासत्त्व(शब्दार्थ)पदार्थत्वेनापसिद्धान्तानिस्तारादिति ।&lt;br&gt;&#xA;&lt;em&gt;८,५२८&lt;/em&gt;&lt;br&gt;&#xA;दोषान्तरमाहइतीति ।&lt;br&gt;&#xA;मानस्य लिङ्गस्य ।&lt;br&gt;&#xA;भेदत्वहेतुरपि सन्नसन्वा सदसन्वा अनिर्वाच्यो वेति विकल्प्याद्ये ऽद्वैतवादिनो ऽसिद्धिः ।&lt;br&gt;&#xA;दृष्टान्तस्य साधनविकलः ।&lt;br&gt;&#xA;द्वितीयतृतीययोर्द्वयोरपि ।&lt;br&gt;&#xA;चतुर्थे द्वैतवादिन इति दूषणमभिधातव्यमित्यर्थः ।&lt;br&gt;&#xA;नच सदसदादौ भेदत्वसामान्यमस्ति ।&lt;br&gt;&#xA;येन धूमवत्त्ववदयं हेतुः स्यात् ।&lt;br&gt;&#xA;&lt;em&gt;८,५३०&lt;/em&gt;&lt;br&gt;&#xA;जीवो ब्रह्मणो न भिद्यते आत्मत्वाद्ब्रह्मवदित्यादावनुमानान्तरे ऽप्येवमेव विकल्प्य दूषणान्तरमभिधातव्यमित्याहइति मानस्येति ।&lt;br&gt;&#xA;यद्वाद्वैतवादिप्रयुक्तेषु विरुद्धविषयेषु सर्वेष्वपि अनुमानेष्वेवं साध्यं हेतुं च विकल्प्य दोषो वक्तव्य इत्यतिदिशतिइतीति ।&lt;br&gt;&#xA;&lt;em&gt;८,५३१&lt;/em&gt;&lt;br&gt;&#xA;न सिद्धं तदित्ययुक्तम् ।&lt;br&gt;&#xA;पक्षीकृते भेदे वा प्रपञ्चे वाविद्यायां वा शक्तिरजतादौ वानिर्वचनीयत्वस्य प्रमाणेन साधयितुं शक्यत्वादित्यत आहनचेति ।&lt;br&gt;&#xA;न च मानान्तरेणैतच्छक्यं साधयितुं क्वचित् । मनुव्_२,३.४१अब् ।&lt;br&gt;&#xA;न्यायसुधा-&lt;br&gt;&#xA;यदा भेदमिथ्यात्वस्य सत्त्वादिविकल्पेन दूषणाभिधानं तदान्तरशब्दो विशेषवचनः ।&lt;br&gt;&#xA;यदा तु मिथ्याशब्दार्(थर्ं)थविक(ल्प्य)ल्पेन दूषणाभिधानं तदान्यन्मानं मानान्तरम् ।&lt;br&gt;&#xA;एतत् अनिर्वाच्यत्वम् ।&lt;br&gt;&#xA;क्वचित् इत्युक्तस्थलेषु ।&lt;br&gt;&#xA;&lt;em&gt;८,५३२&lt;/em&gt;&lt;br&gt;&#xA;तत्कथमिति चेदित्थम् ।&lt;br&gt;&#xA;कस्यचित्पदार्थस्यानिर्वाच्यत्वे प्रत्यक्षं वा प्रमाणमुच्यते अनुमानं वाऽगमो वार्ऽथापत्तिर्वोपमानं वाभावो वेति मनसि विकल्पान्निधाय&lt;br&gt;&#xA;पराङ्गीकारप्राचुर्यानुरोधेनानुमानं तावदपाकरोतिअनुमानेन चेदिति ।&lt;br&gt;&#xA;अनुमानेन चेत् सैव ह्यनवस्था भविष्यति । मनुव्_२,३.४१च्द् ।&lt;br&gt;&#xA;न्यायसुधा-&lt;br&gt;&#xA;विमतमनिर्वाच्यं बाध्यत्वादित्याद्यनुमानेन शुक्तिरजतादेरनिर्वाच्यत्वं साध्यते चेदनवस्था भविष्यति ।&lt;br&gt;&#xA;कथम् ।&lt;br&gt;&#xA;सैव हि अप्रसिद्धविशेषणतापरिहारार्थानुमानपरम्पराद्वारिका प्रसिद्धैवेत्यर्थः ।&lt;br&gt;&#xA;यदत्र वक्तव्यं तत्प्रथमसूत्र एवास्माभिरभिहितम् ।&lt;br&gt;&#xA;आगममपाकरोतिनचेति ।&lt;br&gt;&#xA;नचागमस्तदर्थो ऽस्ति &amp;hellip; । मनुव्_२,३.४२अ ।&lt;br&gt;&#xA;न्यायसुधा-&lt;br&gt;&#xA;तदर्थो ऽनिर्वचनीयार्थः ।&lt;br&gt;&#xA;अनुपलम्भादिति भावः ।&lt;br&gt;&#xA;ननु कथं नास्ति ।&lt;br&gt;&#xA;नासदासीन्नोसदासीत्तदानीमित्यागमस्य विद्यमानत्वादित्यत आहनासदिति ।&lt;br&gt;&#xA;&lt;em&gt;८,५३३&lt;/em&gt;&lt;br&gt;&#xA;&amp;hellip; नासदासीन्न तद् वदेत् । मनुव्_२,३.४२ब् ।&lt;br&gt;&#xA;न्यायसुधा-&lt;br&gt;&#xA;इत्यागम इति शेषः ।&lt;br&gt;&#xA;तत् अनिर्वाच्यं वस्तु ।&lt;br&gt;&#xA;अयं भावः ।&lt;br&gt;&#xA;पदसमन्वयबलेन प्रतीतः पदार्थसंसर्गो हि वाक्यार्थो नापरः ।&lt;br&gt;&#xA;अन्यथार्ऽथापत्त्यादेरप्यागमान्तर्भावप्रसङ्गात् ।&lt;br&gt;&#xA;अत्र च प्रलये सदाद्यभावमात्रं वाक्यात्प्रतीयते न पुनरनिर्वाच्यं वस्तु ।&lt;br&gt;&#xA;ततो नायमागमो ऽनिर्वाच्यार्थ इति ।&lt;br&gt;&#xA;मा भूदयमागमो ऽनिर्वचनीयार्थः ।&lt;br&gt;&#xA;तथाप्येतद्वचनबलेनानिर्वचनीयार्थः सेत्स्यति ।&lt;br&gt;&#xA;तथाहि ।&lt;br&gt;&#xA;अत्र तावत्प्रलये सदसदभाव; प्रतिपाद्यते ।&lt;br&gt;&#xA;तत्सामर्थ्यात्तदा विद्यमानस्यार्थस्य सत्त्वासत्त्वप्रतिषेधावगतौ परिशेषादनिर्वाच्यत्वावगतेः ।&lt;br&gt;&#xA;नच तदा वस्तुमात्राभावः ।&lt;br&gt;&#xA;पुनः सृष्टयनुपपत्तेः ।&lt;br&gt;&#xA;अभावस्याङ्गीकार्यत्वाच्च ।&lt;br&gt;&#xA;&lt;em&gt;८,५३४&lt;/em&gt;&lt;br&gt;&#xA;परिशेषश्चार्थापत्तिरनुमानं वेत्याशङ्कतेपरिशेषादिति ।&lt;br&gt;&#xA;परिशेषादनिर्वाच्यं यदि सिद्धयेत् &amp;hellip; । मनुव्_२,३.४२च्द् ।&lt;br&gt;&#xA;न्यायसुधा-&lt;br&gt;&#xA;परिशेषादनिर्वाच्यं वस्तु सिद्धयेदित यद्युच्यत इति सम्बन्धः ।&lt;br&gt;&#xA;अत्र ब्रूमः ।&lt;br&gt;&#xA;भवेदिदं यद्यत्र सदसच्छब्दौ प्रतीतार्थौ स्याताम् ।&lt;br&gt;&#xA;नचैवम् ।&lt;br&gt;&#xA;प्रत्यक्षाप्रत्यक्षपञ्चमहाभूतपरत्वात् ।&lt;br&gt;&#xA;‘न सत्तन्नासदुच्यते’ इत्यादौ तत्र प्रयोगात् ।&lt;br&gt;&#xA;कुत एतदिति चेत्प्रतीतार्थत्वे ऽनिष्यप्रसङ्गादितयाशयवानाहपरात्मन इति ।&lt;br&gt;&#xA;&amp;hellip; परात्मनः । मनुव्_२,३.४२द् ।&lt;br&gt;&#xA;अनिर्वाच्यत्वमेव स्यात् &amp;hellip; । मनुव्_२,३.४३अ ।&lt;br&gt;&#xA;न्यायसुधा-&lt;br&gt;&#xA;तर्हि सत्त्वेनाङ्गीकृतस्य परमात्मन एवानिर्वाच्यत्वं स्यादित्यर्थः ।&lt;br&gt;&#xA;कुत इत्यत आहपरिशिष्यो हीति ।&lt;br&gt;&#xA;&amp;hellip; परिशिष्टो ह्यसौ तदा । मनुव्_२,३.४३ब् ।&lt;br&gt;&#xA;न्यायसुधा-&lt;br&gt;&#xA;सदसत्प्रतिषेधसामर्थ्यात्सर्वकार्य(प्र)लये ऽवशिष्यस्य खल्वनिर्वाच्यत्वमेवेष्यव्यम् ।&lt;br&gt;&#xA;असौ परमात्मा यस्मात्तदा प्रलयवेलायामलीनतयावशिष्यस्तस्मात्तस्यानिर्वाच्यत्वं भवेदिति ।&lt;br&gt;&#xA;नच वाच्यं यद्यपि प्रलये परमात्मा विद्यत एव ।&lt;br&gt;&#xA;तथापि तम आसीदित्यदिसन्निहितवाक्यात्तमो ऽविद्याख्यं बुद्धिसन्निहितमिति तदुपक्तायां बुद्धौ परिशेषप्रमाणमपि तमस एव&lt;br&gt;&#xA;अनिर्वाच्यतामाधास्यतीति ।&lt;br&gt;&#xA;आनीदवातमिति वाक्येन ब्रह्मणो ऽपि बुद्धिसन्निधानात् ।&lt;br&gt;&#xA;सत्यं ज्ञानमिति तस्य सत्यत्वावगमादपवाद इति चेन्न ।&lt;br&gt;&#xA;आसीदिति तमसो ऽपि सत्त्वावगमादपवादः स्यात् ।&lt;br&gt;&#xA;सांव्यावहारिकं सत्त्वं तदिति चेत् ।&lt;br&gt;&#xA;ब्रह्मणो ऽपि तथा किन्न स्यात् ।&lt;br&gt;&#xA;किञ्चास्मिन्व्याख्याने तदानीमिति व्यर्थं सदा तमसो ऽनिर्वाच्यत्वात् ।&lt;br&gt;&#xA;अन्यपरं वाक्यमिति चेत् ।&lt;br&gt;&#xA;तथाप्यसन्नासीदिति व्यर्थमेव ।&lt;br&gt;&#xA;प्राप्त्यभावात् ।&lt;br&gt;&#xA;&lt;em&gt;८,५३७&lt;/em&gt;&lt;br&gt;&#xA;‘न तं विदाथ य इमा जजानान्यद्युष्माकमन्तरं बभूव ।&lt;br&gt;&#xA;नीहारेण प्रावृता जल्प्या चासुतृप उक्थशासश्चरन्ति ।&lt;br&gt;&#xA;त इमे सत्याः कामा अनृता पिधाना’ इत्याद्यागमस्तर्ह्यज्ञानस्यानिर्वाच्यत्वे प्रमाणमित्यत आहनचेति ।&lt;br&gt;&#xA;नचान्य आगमस्तत्र &amp;hellip; । मनुव्_२,३.४३च् ।&lt;br&gt;&#xA;न्यायसुधा-&lt;br&gt;&#xA;तत्रानिर्वाच्ये ऽर्थे मानमिति शेषः ।&lt;br&gt;&#xA;अन्यानृतशब्दाभ्यामनिर्वचनीयाज्ञानाभिधानात्कथं नेत्यतो ऽनिर्वाच्यत्वं निर्वक्तिसदसदिति ।&lt;br&gt;&#xA;&amp;hellip; सदसत्प्रतियोगिनि । मनुव्_२,३.४३द् ।&lt;br&gt;&#xA;न्यायसुधा-&lt;br&gt;&#xA;सदसती प्रतियोगिनी यस्य तत्तथोक्तम् ।&lt;br&gt;&#xA;यन्न सन्नाप्यसत्तद्धयनिर्वाच्यम् ।&lt;br&gt;&#xA;नचात्र तत्प्रतिपादकः शब्दो ऽस्ति ।&lt;br&gt;&#xA;अनृतादिशब्दस्य त्वन्यथा व्याख्यानादिति ।&lt;br&gt;&#xA;&lt;em&gt;८,५३९&lt;/em&gt;&lt;br&gt;&#xA;प्रत्यक्षं प्रतिक्षिपतिनचेति ।&lt;br&gt;&#xA;न च प्रत्यक्षमात्रास्ति &amp;hellip; । मनुव्_२,३.४४अ ।&lt;br&gt;&#xA;न्यायसुधा-&lt;br&gt;&#xA;नहीदमनिर्वाच्यमिति कश्चिल्लौकिकः परीक्षको वा चक्षुरादिनेक्षते ।&lt;br&gt;&#xA;बाधोत्तरकालं मिथ्यैव रजतं प्रत्यभादित्यनुवादात्कथं नेक्षत इति चेन्न ।&lt;br&gt;&#xA;मिथ्याशब्दस्यासदर्थत्वात् ।&lt;br&gt;&#xA;&lt;em&gt;८,५४१&lt;/em&gt;&lt;br&gt;&#xA;अर्थापत्तिमपाकरोतिनचेति ।&lt;br&gt;&#xA;&amp;hellip; नचार्थापत्तिरिष्यते । मनुव्_२,३.४४ब् ।&lt;br&gt;&#xA;न्यायसुधा-&lt;br&gt;&#xA;अनुमानात्पृथक् प्रामाणिकैरिति शेषः ।&lt;br&gt;&#xA;अनुमानं चाप्रसिद्धविशेषणतया निरस्तमिति भावः ।&lt;br&gt;&#xA;किञ्च नास्त्यसावनुपपद्यमानो ऽर्थो येन कस्यचिदर्थस्यानिर्वाच्यतापत्तिः स्यात् ।&lt;br&gt;&#xA;&lt;em&gt;८,५४२&lt;/em&gt;&lt;br&gt;&#xA;अथ मतम् ।&lt;br&gt;&#xA;यदि वियदादिविश्वं वा शुक्तिरजतादिकं वा सत्स्यात्तदा न बाध्येत ।&lt;br&gt;&#xA;सतो बाधायोगात् ।&lt;br&gt;&#xA;नहि (संश्चिदात्मा) सन्नात्मा बाध्यते ।&lt;br&gt;&#xA;यदि वासत्स्यात्तर्हि न प्रतीयेत ।&lt;br&gt;&#xA;असतः प्रतीत्ययोगात् ।&lt;br&gt;&#xA;नहि नरि शृङ्गं भाति गवीव ।&lt;br&gt;&#xA;अतो बाधप्रतीत्योरनुपपत्त्यानिर्वाच्यत्वं गम्यत इत्यत आहबाधेति ।&lt;br&gt;&#xA;बाधायोगात् सत इति &amp;hellip; । मनुव्_२,३.४४च् ।&lt;br&gt;&#xA;न्यायसुधा-&lt;br&gt;&#xA;अर्थापत्तिर्नेष्यत इति वर्तते ।&lt;br&gt;&#xA;एकदेशोत्कीर्तनेनोक्तं सर्वमुपात्तं वेदितव्यम् ।&lt;br&gt;&#xA;सतो बाधायोगादित्याद्युक्तार्थापत्तिर्नानिर्वाच्यत्वं गमयितुमलमित्यथर्ः ।&lt;br&gt;&#xA;वियदादेः सत्त्वे शुक्तिरजतादेश्चासत्त्वे ऽनुपपत्त्यभावादिति भावः ।&lt;br&gt;&#xA;ननु यदि वियदादिकं सत्स्यात्तदा बाधो न स्यादित्युक्तमित्यत आहबाधाभावत इति ।&lt;br&gt;&#xA;&amp;hellip; बाधाभावत एव हि ।&lt;br&gt;&#xA;इष्टापत्तिः &amp;hellip; । मनुव्_२,३.४४द्ए ।&lt;br&gt;&#xA;न्यायसुधा-&lt;br&gt;&#xA;वियदादेर्विश्वस्य बाधाभावत एव, सत्त्वे बाधो न स्यादितीष्यापादनमेतत् ।&lt;br&gt;&#xA;नेह नानास्तीति श्रौतनिषेधात्मा बाधो ऽस्तीति चेन्न ।&lt;br&gt;&#xA;तस्य प्रा(ङ्निषि)गेव निषिद्धत्वात् ।&lt;br&gt;&#xA;तदिदमाह हिशब्देन ।&lt;br&gt;&#xA;अनेनाक्षेपकासिद्धिश्चोक्ता भवति ।&lt;br&gt;&#xA;&lt;em&gt;८,५४३&lt;/em&gt;&lt;br&gt;&#xA;विमतं बाध्यं दृश्यत्वाद् भ्रान्तिवदिति वियदादौ बाधः प्रमित इत्यत आहनहति ।&lt;br&gt;&#xA;&amp;hellip; न हि भ्रान्तावपि बाधो ऽवगम्यते । मनुव्_२,३.४४एफ़् ।&lt;br&gt;&#xA;न्यायसुधा-&lt;br&gt;&#xA;तस्माद्दृष्टान्तः साध्यविकल इत्यर्थः ।&lt;br&gt;&#xA;कथमिति चेत् ।&lt;br&gt;&#xA;वक्तव्यं (हि क) तर्हि कस्य बाध सति ।&lt;br&gt;&#xA;किं ज्ञानस्योत विषयस्य ।&lt;br&gt;&#xA;नाद्यः ।&lt;br&gt;&#xA;अधिष्ठानज्ञाननाश्यत्वलक्षणस्य पराभिमतस्य बाधस्य तत्र स्वभावभङ्गुरे ऽभावात् ।&lt;br&gt;&#xA;अन्यथा प्रमितेरपि तत्प्रसङ्गात् ।&lt;br&gt;&#xA;परमते ज्ञानस्य साक्षित्वेन विनाशायोगाच्च ।&lt;br&gt;&#xA;द्वितीयं प्रतिषेधतिविषयस्येति ।&lt;br&gt;&#xA;विषयस्य कुतो बाधो विद्यमानं हि बाध्यते । मनुव्_२,३.४५अब् ।&lt;br&gt;&#xA;न्यायसुधा-&lt;br&gt;&#xA;न कुतो ऽपीत्यर्थः ।&lt;br&gt;&#xA;कुतो नेति चेत् ।&lt;br&gt;&#xA;विषयः को ऽभिमतः किं शुक्त्यादिः किं वा रजतादिः ।&lt;br&gt;&#xA;आद्ये हेतुमाहविद्यमानं हीति ।&lt;br&gt;&#xA;नहि वन्ध्यासुतो वध्यो यज्ञदत्तो हि वध्यते । मनुव्_२,३.४५च्द् ।&lt;br&gt;&#xA;न्यायसुधा-&lt;br&gt;&#xA;‘न हि भ्रान्तौ’ इत्यतो मण्डूकप्लुत्या नेत्यनुवर्तते ।&lt;br&gt;&#xA;विद्यमानं यथार्थज्ञानोदयानन्तरमप्यनुवर्तमानं नहि बाध्यते ।&lt;br&gt;&#xA;तथा सत्यात्मनो ऽपि बाधप्रसङ्गादिति भावः ।&lt;br&gt;&#xA;द्वितीये (युक्तिमा)हेतुमाहविद्यमानं हीति ।&lt;br&gt;&#xA;यत्पूर्वं विद्यमानं तदेव केनचिन्नाश्यते (नत्ववि)नाविद्यमान् ।&lt;br&gt;&#xA;शुक्तिरजतादिकं चाविद्यमानमिति तस्य नाश्यत्वायोगात्तद्विषयो बाधः सुतरामयुक्त इति ।&lt;br&gt;&#xA;असतो नाश्यत्वं नास्ति किन्तु विद्यमानस्यैवेत्यत्र दृष्टान्तावाहनहीति ।&lt;br&gt;&#xA;अयमत्र प्रयोगः ।&lt;br&gt;&#xA;शुक्तिरजतं न नाश्यमसत्त्वात् ।&lt;br&gt;&#xA;यदसत्तन्न नाश्यं यथा वन्ध्यासुतः ।&lt;br&gt;&#xA;यद्वा यन्नाश्यं न तदसद्यथा यज्ञदत्त इति ।&lt;br&gt;&#xA;&lt;em&gt;८,५४५&lt;/em&gt;&lt;br&gt;&#xA;स्यादेतत् ।&lt;br&gt;&#xA;बाधानभ्युपगमे लौकिकवैदिकव्यवहारविरोधो ऽपसिद्धान्तश्च स्यादित्यतः सर्वथाङ्गीकर्तव्ये बाधे तद्दृष्टान्तेन वियदादेरपि&lt;br&gt;&#xA;बाधायोगात्सत्त्वानुपपत्तिरित्यत आहबाधेति ।&lt;br&gt;&#xA;बाधायोगः सत इति व्याप्तिरेषा क्व दृश्यते । मनुव्_२,३.४६अब् ।&lt;br&gt;&#xA;न्यायसुधा-&lt;br&gt;&#xA;क्वेत्याक्षेपे ।&lt;br&gt;&#xA;इदमुक्तं भवति ।&lt;br&gt;&#xA;सत्यमङ्गीक्रियत एव बाधो ऽस्माभिः ।&lt;br&gt;&#xA;किन्त्वन्यथाविज्ञातस्य सम्यग्विज्ञानगोचरत्वलक्षणः ।&lt;br&gt;&#xA;स तु भ्रान्ताविव वियदादावप्यस्त्येव ।&lt;br&gt;&#xA;क्षणिकत्वब्रह्मपरिणामत्वादिरूपेण विज्ञातस्य स्थायित्वादिरूपेणावगमात् ।&lt;br&gt;&#xA;अधिष्ठानयाथात्म्यज्ञाननाश्यत्वस्यैव प्राङ्निरस्तत्वात् ।&lt;br&gt;&#xA;तत्साधने सिद्धसाधनता स्यात् ।&lt;br&gt;&#xA;नच तेन वियदादौ सत्त्वप्रतिक्षेपः सम्भवति ।&lt;br&gt;&#xA;यत्सत्तन्न बाध्यत इति व्याप्तेरनवगतत्वात् ।&lt;br&gt;&#xA;स (तो ऽप्या)त्यस्याप्यात्मनो ऽन्याकारेण विदितस्य सम्यग्विज्ञानगोचरत्वस्योभयसिद्धत्वात् ।&lt;br&gt;&#xA;नचार्थापत्तेः पृथक् प्रमाणत्वे किं व्याप्त्येति वाच्यम् ।&lt;br&gt;&#xA;नहि वयमनुपपद्यमानर्स्थस्योपपादकेनार्थेन व्याप्तेरभावं चोदयामः ।&lt;br&gt;&#xA;किन्तु सत्त्वस्य बाधाभावेन बाधस्य वा सत्त्वाभावेन ।&lt;br&gt;&#xA;नहि बाध एवानुपपद्यरमानो ऽर्थः ।&lt;br&gt;&#xA;किन्तु प्रतीतत्वे सति बाधः ।&lt;br&gt;&#xA;तस्य चान्यथानुपपत्तिं व्युत्पादयता सर्वथासत्त्वे बाधो न स्यादिति प्रसङ्गो वा बाधात्सन्न भवतीत्यनुमानं वा वाच्यम् ।&lt;br&gt;&#xA;तदुभयं च व्याप्त्यपेक्षमेव ।&lt;br&gt;&#xA;यदा तु प्रमाणद्वयविरोधो ऽर्थापत्तिस्तदा स्पष्ट एव व्याप्त्यभावो दोष इति ।&lt;br&gt;&#xA;ननु बाधायोगादिति पञ्चमी किमर्था ।&lt;br&gt;&#xA;उच्यते ।&lt;br&gt;&#xA;सतो बाधायोगाद्बाध्यमानमिदं न सदित्यनुमाने व्याप्तिरेषा क्व दृश्यत इति व्याख्यायते ।&lt;br&gt;&#xA;यद्वास्मदभिमतबाधाभ्युपगमे बाधायोगात्सत इत्यादिकं नोपपद्यत इति नञो ऽनुवृत्त्या व्याख्या ।&lt;br&gt;&#xA;कुत इत्याशङ्कायां व्याप्तिरित्यादिकं व्याख्येयम् ।&lt;br&gt;&#xA;&lt;em&gt;८,५४८&lt;/em&gt;&lt;br&gt;&#xA;एवं विनाशलक्षणं बाधं सिद्धवत्कृत्य शक्तिरजतादौ वियदादौ च बाधस्यासिद्धिरभिहिता ।&lt;br&gt;&#xA;इदानीं तामेव विवरितुं बाधस्वरूपं परं पृच्छतिकश्चेति ।&lt;br&gt;&#xA;कश्चायं बाध उद्दिष्टो &amp;hellip; । मनुव्_२,३.४६च् ।&lt;br&gt;&#xA;न्यायसुधा-&lt;br&gt;&#xA;यो ऽयं वियदादेः शुक्तिरजतादेश्च सत्त्वाभावसिद्धयर्थं बाध उद्दिष्यो ऽयं कः ।&lt;br&gt;&#xA;किं (वि)ज्ञानेन विनाशः किंवा निवृत्तिर्यद्वा नासीन्नास्ति न भविष्यतीति कालत्रयसत्तानिषेध इति भावः ।&lt;br&gt;&#xA;ननु विनाशनिवृत्त्योः को भेदः ।&lt;br&gt;&#xA;उच्यते ।&lt;br&gt;&#xA;केचित्खलु मायावादिनो वदन्ति ।&lt;br&gt;&#xA;अधिष्ठानयाथात्म्यज्ञानेन सविलासाविद्या विनश्यति ।&lt;br&gt;&#xA;यावन्ति ज्ञानानि तावत्यो ह्यविद्या इति ।&lt;br&gt;&#xA;तन्मतरीत्या विनाश इत्युक्तम् ।&lt;br&gt;&#xA;अपरे त्वेकैकाविद्या तदवस्थाविशेषा एव रजताद्युपादानानि भवन्तीति मन्वाना अधिष्ठानतत्त्वज्ञानेन, सह कार्यैरविद्या तिरोधत्त इति ।&lt;br&gt;&#xA;तत्समयानुसारेण निवृत्तिरिति ।&lt;br&gt;&#xA;&lt;em&gt;८,५४९&lt;/em&gt;&lt;br&gt;&#xA;यद्वाविद्याया विद्यया विनाशो भवति ।&lt;br&gt;&#xA;कार्यं तु रजतादिकमुपादानविनाशे स्वयमेव विलीयत इति परेषां मतम् ।&lt;br&gt;&#xA;तदुभयानुसारेणेदं कल्पद्वयम् ।&lt;br&gt;&#xA;अथवालौकिकरजतोत्पादवादिनां मतमनुसृत्य विनाश इति ।&lt;br&gt;&#xA;मायावादिनां तु मतमनुरुद्धय निवृत्तिरिति ।&lt;br&gt;&#xA;यदि वा, विनाश इति मायावादिनां मतम् ।&lt;br&gt;&#xA;विवेकाग्रहात्प्रवृत्तस्य विवेकग्रहे सति निवृत्तिरिति प्राभाकरमतमिति ।&lt;br&gt;&#xA;&lt;em&gt;८,५५०&lt;/em&gt;&lt;br&gt;&#xA;आद्यं दूषयतिनहीति ।&lt;br&gt;&#xA;&amp;hellip; नहि नाशो ऽसतो भवेत् । मनुव्_२,३.४६द् ।&lt;br&gt;&#xA;न्यायसुधा-&lt;br&gt;&#xA;असत इत्युपलक्षणम् ।&lt;br&gt;&#xA;असदेव रजतं प्रत्यभादित्युत्तरानुभवबलादसदेव तावच्छुक्तिरजतम् ।&lt;br&gt;&#xA;नचासतः शशविषाणवद्विनाशः सम्भवति ।&lt;br&gt;&#xA;स्वरूपनिवृत्तिर्हि विनाशः ।&lt;br&gt;&#xA;नचासतः स्वरूपमस्ति ।&lt;br&gt;&#xA;व्याघातात् ।&lt;br&gt;&#xA;नापि वियदादेर्विनाशः सम्भवति ।&lt;br&gt;&#xA;नित्यत्वात् ।&lt;br&gt;&#xA;घटादेरपि मुद्गराभिघातादिनैव विनाशो नाधिष्ठानतत्त्वज्ञानेनेति पूर्वोक्तं स्मारयितुमेतदुक्तमिति हिशब्दः ।&lt;br&gt;&#xA;जोस्हि९&lt;br&gt;&#xA;&lt;em&gt;८,५५१&lt;/em&gt;&lt;br&gt;&#xA;द्वितीयं निराकरोतिनिवृत्तिश्चेति ।&lt;br&gt;&#xA;निवृत्तिश्चाप्रवृत्तस्य कथमेवोपपद्यते । मनुव्_२,३.४६एफ़् ।&lt;br&gt;&#xA;न्यायसुधा-&lt;br&gt;&#xA;तिरोभावादिरूपा निवृत्तिः खल्वाविर्भावादिरूपप्रवृत्तिमतो भवेत् ।&lt;br&gt;&#xA;सद्धर्मश्चाविर्भावः ।&lt;br&gt;&#xA;शुक्तिरजतादिकं चासदित्युक्तम् ।&lt;br&gt;&#xA;अतः अप्रवृत्तस्य तस्य निवृत्तिश्च कथमेवोपपद्यते ।&lt;br&gt;&#xA;यद्वा अविद्याया प्रवृत्तस्य तदुपादानकस्य हि विद्यया निवृत्तिरुक्तरूपोपपद्यते ।&lt;br&gt;&#xA;नच शक्तिरजतादिकमविद्योपादानकम् ।&lt;br&gt;&#xA;असत्त्वात् ।&lt;br&gt;&#xA;अतः अप्रवृत्तस्य निवृत्तिश्च कथमेवोपपद्यते ।&lt;br&gt;&#xA;एतेन वियदादावपि बाधासिद्धिरुक्ता वेदितव्या ।&lt;br&gt;&#xA;प्राभाकरं प्रति रजतार्थिताभावादिनाप्रवृत्तस्य पुरुषस्य निवृत्तिर्नोपपद्यत इति तत्राव्याप्तेर्नेदं बाधलक्षणमिति व्याख्येयम् ।&lt;br&gt;&#xA;&lt;em&gt;८,५५२&lt;/em&gt;&lt;br&gt;&#xA;तृतीयं दूषयितुमनुवदतिनासीदिति ।&lt;br&gt;&#xA;नासीदस्ति भविष्यच्च तदिति ज्ञानमेयता ।&lt;br&gt;&#xA;यदि बाधस् &amp;hellip; । मनुव्_२,३.४७अच् ।&lt;br&gt;&#xA;न्यायसुधा-&lt;br&gt;&#xA;यदेतावन्तं कालं प्रत्यभात्तन्नासीन्नास्ति न भविष्यतीति त्रैकालिकसत्त्वनिषेधरूपज्ञानविषयता (यदि) बाध इत्यर्थः ।&lt;br&gt;&#xA;यद्यप्येवंविधं ज्ञानं बाध इति वक्तव्यं तथापि तस्य रजतादिसम्बन्धिताज्ञापनार्थं ज्ञानमेयतेत्युक्तम् ।&lt;br&gt;&#xA;दूषयतितदेति ।&lt;br&gt;&#xA;&lt;em&gt;८,५५३&lt;/em&gt;&lt;br&gt;&#xA;&amp;hellip; तदासत्त्वं तेनैवाङ्गीकृतं पुनः । मनुव्_२,३.४७च्द् ।&lt;br&gt;&#xA;न्यायसुधा-&lt;br&gt;&#xA;यद्येवं त्रैकालिकसत्त्वनिषेधलक्षणो बाधो वियदादेः शुक्तिरजतादेश्चाङ्गीक्रियते ।&lt;br&gt;&#xA;तदा असद्वैलक्षण्यमुररीकुर्वता तेनैव पुनरसत्त्वमङ्गीकृतं स्यात् ।&lt;br&gt;&#xA;सत्ताविरहव्यतिरेकेण शशविषाणादीनामप्यसत्त्वस्यानिरूपणात् ।&lt;br&gt;&#xA;अपसिद्धान्तप्रसङ्गान्नायं बाधः परेणाङ्गीकर्तुं शक्यत इत्याशयः ।&lt;br&gt;&#xA;असिद्धश्चायं बाधो वियदादाविति प्रागेवोक्तम् ।&lt;br&gt;&#xA;(ननु) यदुक्तं शुक्तिरजतादेरसत्त्वान्न विनाशादिलक्षणो बाधः सम्भवतीति ।&lt;br&gt;&#xA;तद(सत्)सिद्धम् ।&lt;br&gt;&#xA;विमतं नासत् प्रतीयमानत्वात्, यत्प्रतीयते तन्नासद्यथा पटः, यच्चासन्न तत्प्रतीयते यथा शशविषाणमिति प्रमाणेनासत्त्वविरहस्य निश्चितत्वात् ।&lt;br&gt;&#xA;अत एवासत्त्वे ऽनुपपत्त्यभावादर्थापत्तेरन्यथैवोपपत्तिरित्यपि प्रत्युक्तम् ।&lt;br&gt;&#xA;प्रतीतेरेवानुपपत्तेः ।&lt;br&gt;&#xA;यच्चोक्तं त्रैकालिकसत्त्वनिषेधे ऽसत्त्वाङ्गीकारप्रसङ्ग इति तदप्यसत् ।&lt;br&gt;&#xA;प्रतीतत्वेनासत्त्वानुपपत्तौ निषेधस्य सत्त्वोत्सारणमात्र एव पर्यवसानोपपत्तेः ।&lt;br&gt;&#xA;यदप्यत्रोक्तं सत्ताविरहव्यतिरेकेणासत्त्वं नाम दुर्निरूपमिति, तच्चायुक्तम् ।&lt;br&gt;&#xA;निरुपाख्यत्वमसत्त्वमिति निरूपणात् इति चेन्न ।&lt;br&gt;&#xA;असतः प्रतीत्यभावे खल्विदं सर्वं स्यात् ।&lt;br&gt;&#xA;नचैवम् ।&lt;br&gt;&#xA;असतः प्रतीतिं निराकुर्वता त्वयैव तस्या अङ्गीकार्यत्वादित्याशयवानाहप्रतीतिरिति ।&lt;br&gt;&#xA;प्रतीतिर्नासत इति वदन्नङ्गीकरोति ताम् । मनुव्_२,३.४८अब् ।&lt;br&gt;&#xA;न्यायसुधा-&lt;br&gt;&#xA;वदन्नित्युपलक्षणम् ।&lt;br&gt;&#xA;जानन्नित्यपि द्रष्टव्यम् ।&lt;br&gt;&#xA;असतः प्रतीतिर्नास्तीति निषेधं कुर्वता कुतो ऽसतः प्रतीतिरङ्गीकार्येत्यत आहनिषेधो हीति ।&lt;br&gt;&#xA;निषेधो ह्यप्रतीतस्य कथञ्चिन्नोपपद्यते । मनुव्_२,३.४८च्द् ।&lt;br&gt;&#xA;&lt;em&gt;८,५५३फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;प्रतीतिर्नासत इति किमसतः प्रतीतिर्निषिध्यते किंवा प्रतीतेरसद्विषयत्वम् ।&lt;br&gt;&#xA;आद्ये प्रतिषेधविषयतया, द्वितीये प्रतिषेध्यनिविष्यतयावश्यमसतः प्रतीतिरङ्गीकरणीया ।&lt;br&gt;&#xA;तस्मात्कथञ्चिदुक्तप्रकारद्वयेनाप्रतीतस्य सम्बन्धी निषेधो नोपपद्यते ।&lt;br&gt;&#xA;न ह्यप्रतीते भूतले घटे वा भूतले घटो नास्तीति प्रतिषेधो दृष्टः ।&lt;br&gt;&#xA;तदनेन विमतो ऽसत्प्रतीतिमांस्तत्सम्बन्धिनिषेधकर्तृत्वात्तद्वयवहर्तृत्वाद्वा सम्मतवदिति प्रमाणं सूचितं भवति ।&lt;br&gt;&#xA;अवश्यं च प्रामाणिकं परीक्षकेणाभ्युपगन्तव्यम् ।&lt;br&gt;&#xA;मनस्यभ्युपगमो वाचि निषेध इति स्वक्रियाविरोधो वानेन सूचित इति ।&lt;br&gt;&#xA;&lt;em&gt;८,५५५&lt;/em&gt;&lt;br&gt;&#xA;एवमर्थापत्तिं निरस्योपमानं च निरस्यतिनचेति ।&lt;br&gt;&#xA;न चोपमा भवेदत्र &amp;hellip; । मनुव्_२,३.४९अ ।&lt;br&gt;&#xA;न्यायसुधा-&lt;br&gt;&#xA;अत्र अनिर्वचनीयार्थसद्भावे ।&lt;br&gt;&#xA;प्रमाणमिति शेषः ।&lt;br&gt;&#xA;तस्याः सादृश्यादिनियतविषयत्वादिति भावः ।&lt;br&gt;&#xA;अभावमपाकरोति प्रत्यक्षदिति&lt;br&gt;&#xA;&amp;hellip; प्रत्यक्षात् सत्त्वमेव च । मनुव्_२,३.४९ब् ।&lt;br&gt;&#xA;न्यायसुधा-&lt;br&gt;&#xA;वियदादौ शुक्तिरजतादौ वा प्रत्यक्षेणानुपलम्भेन वा सत्त्वासत्त्वयोरभावसिद्धावनिर्वचनीयार्थसिद्धिरिति वक्तव्यम् ।&lt;br&gt;&#xA;नच तद्युक्तम् ।&lt;br&gt;&#xA;यतो वियदादौ प्रत्यक्षात्सत्त्वमेव निश्चीयते ।&lt;br&gt;&#xA;चशब्दाच्छुक्तिरजतादावसत्त्वं च निश्चीयत इति गृह्यते ।&lt;br&gt;&#xA;प्रत्यक्षं विपरीतमनुपलम्भश्चासिद्ध इत्यर्थः ।&lt;br&gt;&#xA;&lt;em&gt;८,५५६&lt;/em&gt;&lt;br&gt;&#xA;एवमनुमानादीनां प्रत्येकं दूषणमभिधाय साधारणं दूषणमाहप्रत्यक्षादिति ।&lt;br&gt;&#xA;प्रत्यक्षेण गगनादौ सत्त्वमेव शुक्तिरजतादौ त्वसत्त्वमेव निश्चीयते ।&lt;br&gt;&#xA;सद्गगनम्, अस्ति मे ऽज्ञानम्, असदेव रजतं प्रत्यभादिति सर्वलोकसाक्षिणः साक्षात्कारिप्रत्यक्षस्य दुरपह्नवत्वात् ।&lt;br&gt;&#xA;अतस्तदनिर्वाच्यतायामाशङ्कयमानान्यनुमानादीनि प्रत्यक्षापहृतविषयाणीति’नोभयं चेन्न सिद्धं तत्’ इति युक्तम् ।&lt;br&gt;&#xA;यद्वा जीवेश्वरयोर्भेदो मिथ्या भेदत्वादित्याद्यनुमानस्य दूषणान्तरमाहप्रत्यक्षादिति ।&lt;br&gt;&#xA;जीवेश्वरभेदस्यावधार्यत इति शेषः ।&lt;br&gt;&#xA;ततः प्रत्यक्षविरुद्धत्वेन कालात्ययापदिष्टत्वं जीवेश्वरभेदमिथ्यात्वादिसाधकानुमानस्येति भावः ।&lt;br&gt;&#xA;&lt;em&gt;८,५५७&lt;/em&gt;&lt;br&gt;&#xA;स्यादेतत् ।&lt;br&gt;&#xA;ईश्वरस्तावन्न प्रत्यक्षसिद्धः ।&lt;br&gt;&#xA;शास्त्रयोनित्वस्याभ्युपगतत्वात् ।&lt;br&gt;&#xA;नापि सर्वे जीवाः ।&lt;br&gt;&#xA;परात्मनां परात्मानं प्रति प्रत्यक्षत्वस्यानभ्युपगमात् ।&lt;br&gt;&#xA;नचाप्रत्यक्षवस्तुभेदः प्रत्यक्षसिद्धो दूरे तत्सत्यत्वमित्यत आहशास्त्रेति ।&lt;br&gt;&#xA;शास्त्रगम्यपरेशानाद् भेदः स्वात्मन ईयते । मनुव्_२,३.४९च्द् ।&lt;br&gt;&#xA;न्यायसुधा-&lt;br&gt;&#xA;ईयते प्रत्यक्षेणेति शेषः ।&lt;br&gt;&#xA;उक्तं तावन्नैक एव भेदो ऽनेकत्र व्यासज्य वर्तते किन्त्वेकप्रतियोगिको ऽपरधर्मिक इति ।&lt;br&gt;&#xA;तत्प्रत्यक्षतायां च धर्मिण एव प्रत्यक्षतोपयुज्यते ।&lt;br&gt;&#xA;प्रतियोगिनस्त्ववगममात्रं, तथा लोके दर्शनात् ।&lt;br&gt;&#xA;तत्रेश्वरस्यात्मान्तराणां चाप्रत्यक्षत्वेन तद्धर्मिकस्य भेदस्य प्रत्यक्षेण ज्ञातुमशक्यत्वे ऽपि परमेश्वरप्रतियोगिकः स्वात्मधर्मिको भेदः प्रत्यक्षेण&lt;br&gt;&#xA;ज्ञातुं शक्यत एव ।&lt;br&gt;&#xA;स्वात्मनः प्रत्यक्षत्वात् ।&lt;br&gt;&#xA;परेशानस्य च शास्त्रेणावगतत्वात् ।&lt;br&gt;&#xA;यस्तु शास्त्रेणेश्वरं न जानाति तेन मा विमायि तत्प्रतियोगिकः स्वात्मनो भेदः ।&lt;br&gt;&#xA;शास्त्राद्विदितेश्वरस्यैव प्रत्यक्षं ततः स्वात्मनो भेदे प्रमाणमुक्तमिति ।&lt;br&gt;&#xA;तथापि कथमनुमानस्य कालात्ययापदिष्टत्वं भेदग्राहकस्य प्रत्यक्षस्य प्राबल्यानिरूपणादित्यत आहअनुभूतीति ।&lt;br&gt;&#xA;&lt;em&gt;८,५५९&lt;/em&gt;&lt;br&gt;&#xA;ततापि कथमनुमानस्य कालात्ययापदिष्टत्वं भेदग्राहकस्य प्रत्यक्षस्य प्राबल्यानिरूपणादित्यत आह अनुभूतीति ।&lt;br&gt;&#xA;अनुभूतिविरोधेन कथमेकत्वमुच्यते । मनुव्_२,३.५०अब् ।&lt;br&gt;&#xA;न्यायसुधा-&lt;br&gt;&#xA;अत्रानुभूतिशब्देन साक्षी गृह्यते ।&lt;br&gt;&#xA;उच्यते अनुमीयते ।&lt;br&gt;&#xA;परार्थानुमानप्रयोगस्य वचनात्मकत्वादुच्यत इत्युक्तम् ।&lt;br&gt;&#xA;अनुमानेनेत्यध्याहारो वा ।&lt;br&gt;&#xA;एतदुक्तं भवति ।&lt;br&gt;&#xA;साक्षिप्रत्यक्षं खलु स्वात्मनः परमात्मभेदग्राहकमिष्यम् ।&lt;br&gt;&#xA;तच्चानुमानतः प्रबलमेव ।&lt;br&gt;&#xA;तत्स्वरूपप्रामाण्ययोर्धर्मिकोटिनिविष्यस्य जीवस्य च ग्राहकत्वेनोपजीव्यत्वात् ।&lt;br&gt;&#xA;अतस्तद्विरोधेन कारणेन जीवब्रह्मणोरेकत्वं नानुमातुं शक्यत इति ।&lt;br&gt;&#xA;अस्तु साक्षिप्रत्यक्षमनुमानात्प्रबलं तस्येश्वरात्स्वात्मनो भेदग्राहकत्वं तु कुतो निश्चितं येनानुमानं बाधितविषयं स्यादित्यत आहकिञ्चिदिति ।&lt;br&gt;&#xA;किञ्चित्कर्ता च दुःखीति सर्वैरेवानुभूयते । मनुव्_२,३.५०च्द् ।&lt;br&gt;&#xA;सर्वज्ञो भगवान् विष्णुः सर्वशक्तिरिति श्रुतः । मनुव्_२,३.५१अब् ।&lt;br&gt;&#xA;&lt;em&gt;८,५५९फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;उपलक्षणमेतत् ।&lt;br&gt;&#xA;अल्पज्ञो ऽल्पशक्तिश्चेत्यपि पूर्वार्धे ग्राह्यम् ।&lt;br&gt;&#xA;तथा सर्वकर्ता निर्दुःख इत्यपरार्धे ।&lt;br&gt;&#xA;अनुभूयते स्वात्मेति शेषः ।&lt;br&gt;&#xA;श्रुतः’यः सर्वज्ञःऽ,’परास्य शक्तिःऽ,’स हि सर्वस्य कर्ताऽ,’निरनिष्यः’ इत्यादाविति शेषः ।&lt;br&gt;&#xA;अयमभिसन्धिः ।&lt;br&gt;&#xA;यो हि यमर्थमव(धि)गम्य तद्विरुद्धधर्माणं यमध्यक्षीकरोति स तस्मात्तस्य भेदं प्रत्यक्षतः पश्यत्येवेति सर्वसाक्षिकम् ।&lt;br&gt;&#xA;यद्यपि भेदः प्रत्यक्षसिद्धस्तथापि प्रतियोगिनो वैधर्म्यदशर्नं प्रत्यक्षसाचिव्यमाचरतीति न दोषः ।&lt;br&gt;&#xA;दृष्टं हि रत्नतत्त्वसाक्षात्कारे शास्त्रीयलक्षणज्ञानस्य साचिव्यम् ।&lt;br&gt;&#xA;तदिहापि शास्त्रावगतसार्वज्ञादिमदीश्वरः पुरुषः स्वात्मनं तद्विरुद्धाल्पज्ञत्वादिधर्मवन्तं साक्षिणानुभवंस्ततः स्वात्मनो भेदं कथं&lt;br&gt;&#xA;नाध्यक्षीकुर्यादिति ।&lt;br&gt;&#xA;अस्त्वेकस्य जीवस्येश्वराद्भेदः साक्षिसिद्धः ।&lt;br&gt;&#xA;तथापि तं विहायान्यत्रेश्वराभेदानुमाने न प्रत्यक्षबाध इत्यत उक्तम्सर्वैरेवेति ।&lt;br&gt;&#xA;एकप्रत्यक्षबाधाभावे ऽपि तत्तत्प्रत्यक्षबाधो दुष्परिहर इति भावः ।&lt;br&gt;&#xA;&lt;em&gt;८,५६०&lt;/em&gt;&lt;br&gt;&#xA;ननु जीवं पक्षीकृत्येश्वराभेदसाधने भवेदेयं प्रत्यक्षविरोधः ।&lt;br&gt;&#xA;नचैवमनुमीयते ।&lt;br&gt;&#xA;किन्त्वीश्वरं पक्षीकृत्य जीवाभेद इत्यत आहअनुभूताद्धीति ।&lt;br&gt;&#xA;अनुभूताद्धि भेदेन श्रुतिरेषा वदत्यमुम् । मनुव्_२,३.५१च्द् ।&lt;br&gt;&#xA;&lt;em&gt;८,५६०फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;ईश्वरं पक्षीकुर्वता हि तत्सिद्धिरवश्यं वक्तव्या ।&lt;br&gt;&#xA;नच प्रत्यक्षादिना स सिद्धयतीति श्रुतिरेव तद्ग्राहिका ग्राह्या ।&lt;br&gt;&#xA;एषा(हि) च धर्मिप्रमाणभूता’यः सर्वज्ञः’ सत्यादिका श्रुतिः अनुमीश्वरमल्पज्ञत्वादिनानुभूताज्जीवाद्भेदेनवदति ।&lt;br&gt;&#xA;तस्मात्प्रत्यक्षबाधाभावे ऽप्युपजीव्यश्रुतिविरोधेन कालात्ययापदिष्यता दुष्परिहरैव ।&lt;br&gt;&#xA;सदावगताल्पज्ञत्वादिमञ्जीरस्वरूपं प्रति सार्वज्ञादिमदीश्वरस्वरूपं प्रतिपादयन्ती श्रुतिस्ततस्तं भिन्नमेव प्रतिपादयति ।&lt;br&gt;&#xA;अनुभवस्यापलपितुमशक्यत्वात् ।&lt;br&gt;&#xA;अनेनैवोभयपक्षीकारो ऽपि परास्तः ।&lt;br&gt;&#xA;उपजीव्यप्रत्यक्षश्रुतिबाधितत्वादिति ।&lt;br&gt;&#xA;&lt;em&gt;८,५६१&lt;/em&gt;&lt;br&gt;&#xA;एवमनुमानं निराकृत्येदानीं तद्यो ऽहमित्यादिश्रुतिं निराकरोतिउपजीव्येति ।&lt;br&gt;&#xA;उपजीव्यविरुद्धं तु कथमैक्यं श्रुतिर्वदेत् । मनुव्_२,३.५२अब् ।&lt;br&gt;&#xA;न्यायसुधा-&lt;br&gt;&#xA;तुशब्दो विशेषार्थः ।&lt;br&gt;&#xA;दुष्यं ह्यनुमानमप्रा(णमेव भ)णं भवति ।&lt;br&gt;&#xA;श्रुतेस्तु प्रतीतार्थप्रच्यावनमात्रमिति ।&lt;br&gt;&#xA;ऐक्यं जीवेश्वरयोः ।&lt;br&gt;&#xA;श्रुत्या हि यदि जीवमनूद्य तस्येश्वरैक्यं बोध्यते तदा जीवग्राहकं साक्षिप्रत्यक्षमुपजीव्यं स्यात् ।&lt;br&gt;&#xA;तच्च भेदग्राहकमित्युक्तमित्युपजीव्यविरोधः ।&lt;br&gt;&#xA;यदि चेश्वरानुवादेन तस्य जीवाभेदो विधीयते तदा यः सर्वज्ञ इत्यादिकं श्रुत्यन्तरमेवोपजीव्यं भवेत् ।&lt;br&gt;&#xA;तच्च भेदग्राहकमित्युक्तत्वादुपजीव्यविरोध एव ।&lt;br&gt;&#xA;यदि चोभयानुवादेनाभेदमात्रबोध्यं तदोभयमुपजीव्यमित्युपजीव्यप्रमाणविरोधः स्फुट एव ।&lt;br&gt;&#xA;यद्यप्येतत्सर्वं प्रथमसूत्र एवोक्तम् ।&lt;br&gt;&#xA;तथापि प्रपञ्चनार्थं पुनरारभ्यत इत्यदोषः ।&lt;br&gt;&#xA;&lt;em&gt;८,५६२&lt;/em&gt;&lt;br&gt;&#xA;ननूपजीव्यविरोधेनोपजीवकं बाध्यत इत्यत्र किं नियामकम् ।&lt;br&gt;&#xA;येन प्रत्यक्षागमविरोधादनुमानागमयोरप्रामाण्यमुक्तम् ।&lt;br&gt;&#xA;उच्यते ।&lt;br&gt;&#xA;इह हि भेदाभेदविषयोरुपजीव्योपजीवकयोरुभयोरपि प्रामाण्यमेव वाप्रामाण्यमेव वा ।&lt;br&gt;&#xA;एकस्य प्रामाण्यमपरस्याप्रामाण्यं वा ।&lt;br&gt;&#xA;तत्राप्युपजीवकस्य प्रामाण्यमुपजीव्यस्याप्रामाण्यं वा ।&lt;br&gt;&#xA;उपजीव्यस्य प्रामाण्यमुपजीवकस्याप्रामाण्यमिति पक्षाः सम्भवति ।&lt;br&gt;&#xA;तत्र न तावत्प्रथमः ।&lt;br&gt;&#xA;विरुद्धयोः प्रामाण्यानुपपत्तेः ।&lt;br&gt;&#xA;उपपत्तौ वा वस्तुनो द्वरूप्यापत्तेः ।&lt;br&gt;&#xA;भ्रान्तिबाधव्यवस्थाभावप्रसङ्गाच्च ।&lt;br&gt;&#xA;नच भेदाभेदाभ्यामुपपत्तिः ।&lt;br&gt;&#xA;निराकरिष्यमाणत्वात् ।&lt;br&gt;&#xA;असार्वत्रिकत्वाच्च ।&lt;br&gt;&#xA;नचानैकान्तवादेन निस्तारः ।&lt;br&gt;&#xA;द्वयोरपि सावधारणत्वासम्भवात् ।&lt;br&gt;&#xA;नापि द्वितीयः वस्तुनो निस्स्वभावत्वापत्तेः ।&lt;br&gt;&#xA;नचानिर्वाच्यतास्वीकारेण निर्वाहः ।&lt;br&gt;&#xA;ब्रह्मण्यपि सम्भवादिति पक्षद्वयमतिस्फुटदोषत्वादनिराकृत्य तृतीयं दूषयतिअप्रामाण्यमिति ।&lt;br&gt;&#xA;अप्रामाण्यं यदा भेदवाचकस्य भविष्यति । मनुव्_२,३.५२च्द् ।&lt;br&gt;&#xA;स एव धर्मिणो ग्राही तदभेदः कथं भवेत् । मनुव्_२,३.५३अब् ।&lt;br&gt;&#xA;न्यायसुधा-&lt;br&gt;&#xA;भेदवाचकस्यागमस्येत्युपलक्षणम् ।&lt;br&gt;&#xA;भेदग्राहिणः प्रत्यक्षस्येत्यपि द्रष्टव्यम् ।&lt;br&gt;&#xA;एवं तदा स एवेत्यत्रापि व्याख्यातत्वात् ।&lt;br&gt;&#xA;धर्मिणो जीवस्येश्वरस्य च ।&lt;br&gt;&#xA;इतिशब्दो ऽध्याहार्यः ।&lt;br&gt;&#xA;कथं बोध्य इति शेषः ।&lt;br&gt;&#xA;इदमुक्तं भवति ।&lt;br&gt;&#xA;यद्यज्ञानादिविशिष्यस्य जीवस्य सार्वज्ञादिविशिष्यस्य परमात्मनो ग्राहकं प्रत्यक्षमागमवाक्यं वाप्रामाण्यं स्यात् ।&lt;br&gt;&#xA;तदा जीवेश्वरयोरसिद्धौ तत्त्वमस्याद्यागमैरनुमानैश्च तदभेदबोधनं न स्यात् ।&lt;br&gt;&#xA;निर्विषयत्वात् ।&lt;br&gt;&#xA;तथाच कस्य विरोधात्प्रत्यक्षादेरप्रामाण्यं स्यात् ।&lt;br&gt;&#xA;ज्ञापकश्चायमर्थो न कारकः ।&lt;br&gt;&#xA;अखण्डार्थबोधनमपि लौकिकवाक्यन्यायमनुसृत्य पश्चाल्लक्षणया परेणाभ्युपगतम् ।&lt;br&gt;&#xA;न पुनरेवमेव ।&lt;br&gt;&#xA;अलौकिकप्रकारस्य बोधानङ्गत्वात् ।&lt;br&gt;&#xA;तस्मादुपजीवकविरोधेनोपजीव्यस्याप्रामाण्यायोगात्परिशेषतश्चतुर्थप्रकार एव च सिद्धयतीति ।&lt;br&gt;&#xA;&lt;em&gt;८,५६७फ़्.&lt;/em&gt;&lt;br&gt;&#xA;भवेदेवोपजीवकादुपजीव्यं बलवत्तद्विरोधे चोपजीवकस्याप्रामाण्यम् ।&lt;br&gt;&#xA;किन्नामास्ति तत्र विशेषः ।&lt;br&gt;&#xA;अनेकप्रकारो ह्युपजीव्योपजीवकभावः ।&lt;br&gt;&#xA;क्वचिद्धर्मिग्राहक(तयेति)त्वेन ।&lt;br&gt;&#xA;क्वचित्साध्यग्राहकतया ।&lt;br&gt;&#xA;क्वचित्तद्ग्रहणोपयुक्ततया ।&lt;br&gt;&#xA;क्वापि स्वरूपग्रहणेन ।&lt;br&gt;&#xA;कुत्रचित्प्रामाण्योपपादनेन ।&lt;br&gt;&#xA;क्वचिद्वयाप्त्याद्यङ्गप्रतिपादकत्वेनेति ।&lt;br&gt;&#xA;तत्र सर्वत्रोपजीव्यविरुद्धमुपजीवकं बाध्यत एव ।&lt;br&gt;&#xA;आश्रयादिहीनस्योत्थानविरहापत्तेः ।&lt;br&gt;&#xA;यत्र पुनः प्रतिषेधकस्योपजीवकस्य प्रतिषेध्यसमर्पकमुपजीव्यं भवति ।&lt;br&gt;&#xA;तदा नायं न्यायः ।&lt;br&gt;&#xA;चोपजीवकेनैवोपजीव्यस्य बाधः ।&lt;br&gt;&#xA;निषेधार्थमेव तेन तदुपजीवनात् ।&lt;br&gt;&#xA;दृष्टं हीदं रजतमिति ज्ञानस्य नेदं रजतमिति ज्ञानेन बाध्यत्वात् ।&lt;br&gt;&#xA;तदिहापि यदुक्तमभेदप्रमाणयोरनुमानागमयोरुपजीव्याभ्यां प्रत्यक्षागमाभ्यां विरोधादप्रामाण्यमिति तदयुक्तम् ।&lt;br&gt;&#xA;प्रत्यक्षागमयोरनुमानागमौ प्रति निषेध्यसमर्पकतयोपजीव्यत्वात् ।&lt;br&gt;&#xA;भेदनिषेधो हि न तत्प्राप्तिं सम्भवति ।&lt;br&gt;&#xA;तेनात्रोपजीवकविरोधिनोरुपजीव्ययोः प्रत्यक्षागमयोरेवाप्रामाण्यमुचितमित्यतो यः सर्वज्ञ इत्यादेरागमस्य&lt;br&gt;&#xA;तावदप्रामाण्यमपाकरोतिअप्रामाण्यमिति ।&lt;br&gt;&#xA;&lt;em&gt;८,५६८&lt;/em&gt;&lt;br&gt;&#xA;भेदवाचकस्य भेदकसार्वज्ञादिविशिष्यपरमात्मप्रतिपादकस्यागमस्य ।&lt;br&gt;&#xA;एतदुक्तं भवति ।&lt;br&gt;&#xA;समुत्थानवता खल्वनुमानेनागमेन वा विरोधिना यः सर्वज्ञ इत्याद्यागमस्याप्रामाण्यस्येष्यव्यम् ।&lt;br&gt;&#xA;अस्याप्रामाण्ये त्वनुमानादेरुत्थानमेव दुर्लभम् ।&lt;br&gt;&#xA;दूरे तद्बाधनम् ।&lt;br&gt;&#xA;परमात्मलक्षणस्य धर्मिणस्तदेकगम्यत्वात् ।&lt;br&gt;&#xA;निराश्रयस्यानुमानादेः प्रवृत्त्यनुपपत्तिरिति ।&lt;br&gt;&#xA;नन्वेवं तर्हि नेदं रजतमिति ज्ञानविरोधेन इदं रजतमित ज्ञानस्याप्रामाण्यं न स्यात् ।&lt;br&gt;&#xA;न न स्यात् ।&lt;br&gt;&#xA;नहि नेदं रजतमिति ज्ञानं&lt;br&gt;&#xA;रजताविशिष्यं वस्तु धर्मीकृत्योत्पद्यते किन्तु स्वरूपमात्रम् ।&lt;br&gt;&#xA;सर्वमपि हि, ज्ञानं धर्मिणि प्रमाणं प्रकारे तु विपर्ययः (धर्मिण्यभ्रान्तमखिलं ज्ञानमिच्छन्ति वादिनः ।&lt;br&gt;&#xA;विपर्ययं प्रकारे तु वदन्ति रजतादिके’ इति सायणशिक्षाभाष्ये वार्तिकसारवचनम् ।&lt;br&gt;&#xA;अत्रापि तृतीयाध्याये चतुथर्पादे’तथान्येप्याहुः सर्वं ज्ञानं धर्मिणि प्रमाणं प्रकारे तु विपर्यय इति) ।&lt;br&gt;&#xA;तदत्रापीदं रजतमिति ज्ञानमिदमंशे प्रमाणमिति तत्सिद्धमिदमाकारमाश्रित्य प्रवृत्तेन बाधकप्रत्ययेन विरोधाद्रजतांशे पूर्वज्ञानस्याप्रामाण्यं&lt;br&gt;&#xA;युज्यत एव ।&lt;br&gt;&#xA;&lt;em&gt;८,५७०&lt;/em&gt;&lt;br&gt;&#xA;नन्वनेनैव न्यायेनाभेदानुमानागमविरोधेन यः सर्वज्ञ इत्यादिश्रुतेरप्रामाण्यं शक्योपपादनम् ।&lt;br&gt;&#xA;इयमपि श्रुतिर्ब्रह्मस्वरूपमात्रे प्रमाणमिति तन्मात्रमुपजीव्यानुमानागमाभ्यां सार्वज्ञादिभेदकधर्मवैशिष्ययांशे ऽप्रमाणीकरिष्यते ।&lt;br&gt;&#xA;तथाच यद्धर्मिग्राहकं न तद्विरोधो ऽनुमानादेः ।&lt;br&gt;&#xA;यच्च विरोधि न तद्धर्मिप्रमारमित्यत आहयदिति ।&lt;br&gt;&#xA;यत् स्वरूपग्रहे मानं तद्धर्मे न कथं भवेत् । मनुव्_२,३.५३च्द् ।&lt;br&gt;&#xA;न्यायसुधा-&lt;br&gt;&#xA;यच्छतिवाक्यं ब्रह्मस्वरूपग्रहणार्थं मानमङ्गीक्रियते ।&lt;br&gt;&#xA;तद्धर्मे सार्वज्ञादिधर्मवैशिष्ययाकारे कथं न मानं भवेत् ।&lt;br&gt;&#xA;&lt;em&gt;८,५७०फ़्.&lt;/em&gt;&lt;br&gt;&#xA;अयमभिसन्धिः ।&lt;br&gt;&#xA;शुक्तिरजतादिज्ञानं हीदमंशे प्रमाणं रजतवैशिष्ययांशे त्वप्रमाणमिति युक्तम् ।&lt;br&gt;&#xA;वैशिष्ययांशस्य बाधकप्रमाणविरुद्धत्वात् ।&lt;br&gt;&#xA;इदमाकारस्योत्तरत्राप्यनुवृत्तेः ।&lt;br&gt;&#xA;इदं न रजतमिति बाधकज्ञानमुत्पद्यते न पुनर्नेदं रजतं चेति ।&lt;br&gt;&#xA;नचायमत्र न्यायः ।&lt;br&gt;&#xA;स्वरूपवद्विशिष्यांशे ऽपि बाधकाभावात् ।&lt;br&gt;&#xA;नचाभेदानुमानागमौ बाधकौ ।&lt;br&gt;&#xA;अन्योन्याश्रयत्वात् ।&lt;br&gt;&#xA;बाधितत्वेन श्रुतेरप्रामाण्ये सत्युपजीव्यविरोधरहितस्यानुमानादेर्बाधकत्वं सति च तस्मिंस्तद्विरोधिन्याः श्रुतेरप्रामाण्यमिति ।&lt;br&gt;&#xA;कथं चानुमानादेः श्रुतिबाधकत्वम् ।&lt;br&gt;&#xA;नतावद्विरोधित्वमात्रेण ।&lt;br&gt;&#xA;वैपरीत्यस्यापि सुवचत्वात् ।&lt;br&gt;&#xA;नापि विरोध्युत्तरज्ञानत्वेन शुक्तिरूप्यमिति ज्ञानानन्तरं रजतमिदमिति ज्ञानस्य दर्शनात् ।&lt;br&gt;&#xA;अनुत्तरविरोधिज्ञानं बाधकमिदं तु सोत्तरमित्यपि न ।&lt;br&gt;&#xA;कदाचिदनुत्तरस्यापि रजतज्ञानस्य सम्भवात् ।&lt;br&gt;&#xA;किन्तु यावच्छक्ति परीक्षितमुत्तरं विरोध्यपरीक्षितस्य पूर्वस्य बाधकं भवति ।&lt;br&gt;&#xA;नचैवमत्रास्तीति ।&lt;br&gt;&#xA;&lt;em&gt;८,५७२&lt;/em&gt;&lt;br&gt;&#xA;न केवलं बाधकाभावसाम्यादयं विभागो न युक्तः किं तर्हीत्यत आहएकेति ।&lt;br&gt;&#xA;एकविज्ञानविज्ञप्त्या द्वयं मानं भविष्यति ।&lt;br&gt;&#xA;न चेदेकममानं तद् द्वयमप्यत्र नो भवेत् । मनुव्_२,३.५४ ।&lt;br&gt;&#xA;न्यायसुधा-&lt;br&gt;&#xA;एकविधमेवेदं यः सर्वज्ञ इत्यादिश्रुतिजनितं विज्ञानं, न पुनः शुक्तिरजतादिज्ञानमिव स्वरूपमात्रे प्रमाणं विशिष्याकारे&lt;br&gt;&#xA;त्वप्रमाणमित्यनेकविधमित्येवं परीक्षासहकृतसाक्षिरूपविज्ञप्त्यापीदं ज्ञानद्वयं धर्मधर्मिद्वयगर्भं विशिष्याकारं प्रत्यपि मानं भवत्येव ।&lt;br&gt;&#xA;वक्ष्यते चायमर्थः प्रपञ्चेन ।&lt;br&gt;&#xA;यद्वा द्वयं प्रतीतिद्वयं स्वरूपवद्धर्मे ऽपीति योज्यम् ।&lt;br&gt;&#xA;&lt;em&gt;८,५७३फ़्.&lt;/em&gt;&lt;br&gt;&#xA;अथवा यः सर्वज्ञ इत्यादिश्रुतेर्ब्रह्मस्वरूपमात्रे प्रामाण्यमप्रामाण्यं तु सार्वज्ञादिविशिष्याकार इति वदतः को ऽभिप्रायः ।&lt;br&gt;&#xA;किं शुक्तिरजतादिज्ञानमिवैकमेवेदं ज्ञानं विषयभेदेन प्रमाणमप्रमाणं चेति ।&lt;br&gt;&#xA;किंवा ज्ञानद्वयमेतत् तत्रैकं प्रमाणमपरं चाप्रमाणमिति ।&lt;br&gt;&#xA;आद्यं दूषयतियदिति ।&lt;br&gt;&#xA;पूर्व एवाभिप्रायः ।&lt;br&gt;&#xA;द्वितीयं निराकरोतिएकेति ।&lt;br&gt;&#xA;एकमेवेदं विज्ञानमिति साक्षिविज्ञप्त्या नानेकत्वं कल्प्यमिति शेषः ।&lt;br&gt;&#xA;अन्यथा स्तम्भो ऽयमित्यादावपि ज्ञानद्वयकल्पनापत्तिः ।&lt;br&gt;&#xA;तथाच सामानाधिकरण्यं न केनापि ज्ञायेत ।&lt;br&gt;&#xA;&lt;em&gt;८,५७४&lt;/em&gt;&lt;br&gt;&#xA;अस्तु वेदं ज्ञानद्वयं तथापि नैकस्याप्रामाण्यं वक्तुं शक्यते ।&lt;br&gt;&#xA;स्वरूपज्ञानस्येव धर्मज्ञानस्याप्यबाधितत्वादित्याहद्वयमिति ।&lt;br&gt;&#xA;ज्ञानद्वयमपीत्यर्थः ।&lt;br&gt;&#xA;धर्मज्ञानमपीति(च) वक्तव्ये द्वयमिति वचनं न्यायसाम्यसूचनार्थम् ।&lt;br&gt;&#xA;एवं बाधाभावपरीक्षितत्वसाम्ये ऽपि श्रौतमेकं ज्ञानद्वयं वाङ्गीकृत्यांशतः प्रामाण्यप्रामाण्ये वदतो ऽतिप्रसङ्गमाहनचेदिति ।&lt;br&gt;&#xA;तच्छ्रौतं ज्ञानं द्वयं विशिष्याकारं प्रति प्रमाणं न चेत्तदात्र विषये एकं स्वरूपांशं प्रत्यपि प्रमाणं न भवेत् ।&lt;br&gt;&#xA;अविशेषात् ।&lt;br&gt;&#xA;तथाच पुनरनाश्रययोरनुमानागामयोरनुत्थानमेव ।&lt;br&gt;&#xA;यद्वा तद्विज्ञानमत्र विषये एकं विशिष्याकारं प्रति प्रमाणं चेत्तदा द्वयं प्रत्यपि नो भवेत् ।&lt;br&gt;&#xA;विशिष्याकारवत्स्वरूपे ऽपि प्रमाणं न भवेत् ।&lt;br&gt;&#xA;अविशेषादिति यावत् ।&lt;br&gt;&#xA;ज्ञानद्वयाङ्गीकारवादे त्वत्र ज्ञानद्वये तद्विशिष्यविषयं ज्ञानं प्रमाणं न चेत्तर्हि ज्ञानद्वयमपि प्रमाणं न भवेत् ।&lt;br&gt;&#xA;विशिष्यज्ञानमिव स्वरूपज्ञानमप्यप्रमाणं स्यादविशेषादिति ।&lt;br&gt;&#xA;&lt;em&gt;८,५७५&lt;/em&gt;&lt;br&gt;&#xA;एवमभेदानुमानागमौ प्रति यः सर्वज्ञ इति श्रुतेर्निषेध्यसमर्पकत्वेनोपजीव्यत्वं प्रत्युक्तम् ।&lt;br&gt;&#xA;तथापि नानुमानागमयोरुपजीव्यप्रमाणविरोधो ऽस्ति ।&lt;br&gt;&#xA;यः सर्वज्ञ इत्यादिश्रुतिसिद्धब्रह्मस्वरूपमात्राश्रयणेन प्रवृत्तत्वात् ।&lt;br&gt;&#xA;नहि सार्वज्ञादिविशिष्याकारमवलम्ब्यानुमानादिना प्रवर्तितव्यमित्यत्र नियामकमस्ति ।&lt;br&gt;&#xA;ततो विरुद्धाकारस्यानुपयोगितयानुपजीवनादुपजीव्यस्य च स्वरूपमात्रस्याविरोधित्वान्नोपजीव्यप्रमाणविरोधो ऽनुमानादेः प्रमाणविरोधस्तु&lt;br&gt;&#xA;कथञ्चित्स्यादित्याशङ्कां परिहरन्नुपसंहरतिधर्मीति ।&lt;br&gt;&#xA;धर्मिग्राहिविरोधस्तु तस्मान्मानस्य दूषणम् । मनुव्_२,३.५५अब् ।&lt;br&gt;&#xA;न्यायसुधा-&lt;br&gt;&#xA;तुशब्दो विशेषार्थः, प्रमाणमात्रविरोधाद्वयवच्छिनत्ति ।&lt;br&gt;&#xA;धर्मिग्राहिण्या श्रुत्या विरोधः ।&lt;br&gt;&#xA;मानस्य अभेदप्रमाणस्यानुमानागमरूपस्य ।&lt;br&gt;&#xA;अयमाशयः ।&lt;br&gt;&#xA;परमाणवः सावयवा इत्यादेरनुमानस्य वाक्यस्य च कथमुपजीव्यविरोधः इति वक्तव्यम् ।&lt;br&gt;&#xA;परमाणुत्वस्यानुपयोगिनो ऽनुपजीव्यत्वं किन्तु स्वरूपमात्रस्येति वक्तुं शक्यत्वात् ।&lt;br&gt;&#xA;नैवं युक्तम् ।&lt;br&gt;&#xA;निरवयत्वादिना विना परमाणोर्धर्मीकरणासम्भवात् ।&lt;br&gt;&#xA;स्वरूपमात्रधर्मीकरणे सिद्धार्थतापत्तिरिति चेत् ।&lt;br&gt;&#xA;समं प्रकृते ऽपि ।&lt;br&gt;&#xA;नहि ब्रह्मापि सार्वज्ञादिना विना शक्यं धर्मीकर्तुम् ।&lt;br&gt;&#xA;स्वरूपमात्रधर्मीकरणे सिद्धसाधनात् ।&lt;br&gt;&#xA;आरोपितेन सार्वज्ञादिना व्यावृत्तस्य धर्मीकरणे को दोषः ।&lt;br&gt;&#xA;यो ऽयं स्थाणुः स पुरुष इतिवदिति चेन्न ।&lt;br&gt;&#xA;आरोपितेन निरवयवत्वादिना व्यावृत्तस्य तत्रापि धर्मीकरणसम्भवात् ।&lt;br&gt;&#xA;निरवयवत्वादिग्राहकं प्रमाणतयावधृतम् ।&lt;br&gt;&#xA;नारोपितं इति चेत् ।&lt;br&gt;&#xA;तुल्यमत्रापि ।&lt;br&gt;&#xA;श्रुतेरपि प्रामाण्यनिश्चयात् ।&lt;br&gt;&#xA;तदेवं प्रमाणसिद्धेन निरवयवत्वादिना विशिष्यस्यैव यथा धर्मीकरणं तथात्रापि सावर्ज्ञादिना पारमार्थिकेनैव विशिष्यस्यैव धर्मीकरणमित्यतो&lt;br&gt;&#xA;धर्मिग्राहकविरोधो दुष्परिहर इति ।&lt;br&gt;&#xA;&lt;em&gt;८,५७६फ़्.&lt;/em&gt;&lt;br&gt;&#xA;स्यादेतत् ।&lt;br&gt;&#xA;यथा खल्वभेदप्रमाणयोरनुमानागमयोरुपजीव्यविरोधान्नाभेदसाधकत्वं तथोदाहृताया भिन्नो ऽचिन्त्य इत्यादिभेदश्रुतेरप्युपजीव्यविरोधान्न&lt;br&gt;&#xA;भेदसाधकत्वं सम्भवति ।&lt;br&gt;&#xA;तादात्म्यप्रतियोगिकः प्रतिषेधो हि भेदो नाम ।&lt;br&gt;&#xA;नचाप्राप्ते तादात्म्ये तत्प्रतिषेधबोधनं युक्तमित्यभेदप्रापकं प्रमाणमुपजीव्य प्रवृत्ता भेदश्रुतिः कथं नोपजीव्यविरुद्धा ।&lt;br&gt;&#xA;किञ्च निर्भेदं स्वरूपमाश्रित्य तस्य भेदो बोधनीयः ।&lt;br&gt;&#xA;तथाच कथं नोपजीव्यविरोधः ।&lt;br&gt;&#xA;यथोक्तम्’अभेदं नोल्लिखन्ती धीर्न भेदोल्लेखनक्षमा ।&lt;br&gt;&#xA;तथाचाद्ये प्रमा सा स्यान्नान्त्ये स्वापेक्ष्यवैशसात्’ इत्यत आहनेति ।&lt;br&gt;&#xA;&lt;em&gt;८,५७७&lt;/em&gt;&lt;br&gt;&#xA;नोपजीव्यो ह्यभेदो ऽत्र क्वचिद् भेदश्रुतेर्बलात् । मनुव्_२,३.५५च्द् ।&lt;br&gt;&#xA;न्यायसुधा-&lt;br&gt;&#xA;हिशब्दो युक्तिसूचकः ।&lt;br&gt;&#xA;अभेद इति तद्ग्राहकम् ।&lt;br&gt;&#xA;अत्र क्वचिदिति ।&lt;br&gt;&#xA;धर्मित्वादावित्यर्थः ।&lt;br&gt;&#xA;तदयमर्थः ।&lt;br&gt;&#xA;भेदश्रुतेर्हि न धर्मिसमर्पकत्वेनाभेदज्ञानोपजीवकत्वं तावत् ।&lt;br&gt;&#xA;जीवेश्वरस्वरूपस्यैव धर्मित्वात् ।&lt;br&gt;&#xA;नापि स्वरूपप्रामाण्यग्राहकत्वेन ।&lt;br&gt;&#xA;प्रत्यक्षेणैव तत्सिद्धेः ।&lt;br&gt;&#xA;अतो निषेध्यप्रापकतयैवेति वक्तव्यम् ।&lt;br&gt;&#xA;नच तद्विरोधो ऽप्रामाण्यमावहति ।&lt;br&gt;&#xA;निषेधशास्त्रापलापप्रसङ्गात् ।&lt;br&gt;&#xA;नच प्रमाणप्राप्तस्यायं प्रतिषेधः ।&lt;br&gt;&#xA;किन्तु तत्त्वमस्यादिश्रुतितात्पर्यापरिज्ञानप्राप्तस्यैव ।&lt;br&gt;&#xA;यदपि निर्भेदं स्वरूपमादाय भेदो बोद्धव्य इति तत्रापि न ययोर्भेदो बोधनीयस्तयोरभेद आश्रयणीयः ।&lt;br&gt;&#xA;किन्तु स्वगतभेदं वस्तु धर्मितयोपादाय तस्यान्ततो भेदो बोध्यते ।&lt;br&gt;&#xA;अतो जीवेशभेदश्रुतेस्तदभेदोपजीवनाभावादनपेक्षत्वलक्षणाद्बलाद्युक्तं भेदसाधकत्वमिति शेषः ।&lt;br&gt;&#xA;&lt;em&gt;८,५८१&lt;/em&gt;&lt;br&gt;&#xA;किञ्च तिष्ठतु तावद्यः सर्वज्ञ इत्यादिश्रुतेरुपजीव्यत्वम् ।&lt;br&gt;&#xA;तथाप्यभेदानुमानागमबाधकत्वं भवेदेव ।&lt;br&gt;&#xA;इयं खलु श्रुतिः सार्वज्ञादिविशिष्यमीश्वरं प्रतिपादयन्ती न किञ्चिदपेक्षते ।&lt;br&gt;&#xA;अनुमानागमौ तु सापेक्षौ ।&lt;br&gt;&#xA;सापेक्षनिरपेक्षयोश्च निरपेक्षस्य प्राबल्यादित्याशयवानाहनोपजीव्यो हीति ।&lt;br&gt;&#xA;अत्र भेदाभेदप्रमाणयोर्मध्ये ।&lt;br&gt;&#xA;भेदश्रुतेः भेदकधर्मविशिष्यधर्मिश्रुतेः ।&lt;br&gt;&#xA;अभेद इत्यभेदप्रमाणम् ।&lt;br&gt;&#xA;अनपेक्षत्वोपलक्षणमेतत् ।&lt;br&gt;&#xA;अतो बलादभेदप्रमाणबाधकत्वमिति शेषः ।&lt;br&gt;&#xA;&lt;em&gt;८,५८२&lt;/em&gt;&lt;br&gt;&#xA;स्यादेतत् ।&lt;br&gt;&#xA;यः सर्वज्ञ इत्यादिश्रुतिर्न जीवभेदकधर्मविशिष्यं ब्रह्म प्रतिपादयति ।&lt;br&gt;&#xA;किन्त्वनुवदत्येव ।&lt;br&gt;&#xA;अतो नानुमानादेस्तद्बाध इत्यत आहनचेति ।&lt;br&gt;&#xA;न च मानान्तरोपेयं ब्रह्म तद् भवति क्वचित् । मनुव्_२,३.५६अब् ।&lt;br&gt;&#xA;न्यायसुधा-&lt;br&gt;&#xA;उपेयं ज्ञेयम् ।&lt;br&gt;&#xA;तदिति सार्वज्ञाद्युपेतम् ।&lt;br&gt;&#xA;क्वचिदिति भ्रान्तिप्रतिपन्नमपि न भवतीति सूचयति ।&lt;br&gt;&#xA;न तावत्सार्वज्ञादिविशिष्यं ब्रह्म श्रीतिव्यतिरिक्तप्रमाणगम्यम् ।&lt;br&gt;&#xA;शास्त्रैकयोनित्वस्य समर्थितत्वात् ।&lt;br&gt;&#xA;नापि भ्रान्तिप्रतिपन्नम् ।&lt;br&gt;&#xA;क्वचित्प्रमितस्यैवान्यत्रारोपात् ।&lt;br&gt;&#xA;नच प्रमाणेन भ्रान्त्या वाप्राप्तस्यानुवादः सम्भवति ।&lt;br&gt;&#xA;अतो नेयं श्रुतिरनुवादिनी ।&lt;br&gt;&#xA;किन्नाम प्रतिपादयत्येवोक्तरूपं ब्रह्मेति ।&lt;br&gt;&#xA;ननु तथापि नोपजीव्यप्रमाणविरोधो ऽनुमानादेः ।&lt;br&gt;&#xA;श्रुत्युपजीवने हि सः स्यात् ।&lt;br&gt;&#xA;न चैवम् ।&lt;br&gt;&#xA;तद्वयतिरिक्तप्रमाणोपजीवनादित्यत आहनचेति ।&lt;br&gt;&#xA;वस्तुव्यवहितो वह्निरधूमस्थले प्रत्यक्षाद्यवेद्यो ऽपि क्वचिद्देशे प्रत्यक्षेणानुमानेन वावगम्यते ।&lt;br&gt;&#xA;प्राक् पतनोत्पत्तेरगम्यमपि गुरुत्वं क्वचित्काले ऽनुमानेन गम्यते ।&lt;br&gt;&#xA;नचैवं ब्रह्म क्वचिन्मानान्तरोपेयम् ।&lt;br&gt;&#xA;येन तदुपजीव्यानुमानादिप्रवृत्तिः स्यात् ।&lt;br&gt;&#xA;&lt;em&gt;८,५८३&lt;/em&gt;&lt;br&gt;&#xA;अस्तु वा ब्रह्म प्रमाणान्तरवेद्यम् ।&lt;br&gt;&#xA;तथाप्यभेदानुमानादेरुपजीव्यप्रमाणविरोधो दुष्परिहरः ।&lt;br&gt;&#xA;श्रुतिवत्तस्यापि प्रमाणस्य भेदप्रत्यायकत्वादित्यभिप्रायवानाहयेनेति ।&lt;br&gt;&#xA;येन मानेन चापेयं भेदस्तेनावगम्यते । मनुव्_२,३.५६च्द् ।&lt;br&gt;&#xA;न्यायसुधा-&lt;br&gt;&#xA;उपेयं ब्रह्मेति शेषः ।&lt;br&gt;&#xA;तत्कथमित्यत आहस(सार्)वज्ञेति ।&lt;br&gt;&#xA;सर्वज्ञानमयैवेशो यद्युपेयः कथञ्चन ।&lt;br&gt;&#xA;सर्वज्ञथ्वगुणेनैव तया भेदो ऽवगम्यते । मनुव्_२,३.५७ ।&lt;br&gt;&#xA;न्यायसुधा-&lt;br&gt;&#xA;धर्मादिकं कस्यचित्प्रत्यक्षं प्रमेयत्वाद्घटवदित्यादिकया सा(सर्)वज्ञसाधकतयानुमया ।&lt;br&gt;&#xA;सर्वकर्तृत्वाद्यनुमानोपलक्षणं चैतत् ।&lt;br&gt;&#xA;एवेति प्रत्यक्षं व्यावर्तयति ।&lt;br&gt;&#xA;कथञ्चनेत्यभ्युपगमवादो ऽयमिति सूचयति ।&lt;br&gt;&#xA;सर्वज्ञत्वेत्युपलक्षणम् ।&lt;br&gt;&#xA;तयैवेत्यन्वयः ।&lt;br&gt;&#xA;ईश्वरे तावत्प्रत्यक्षं शङ्कार्हमेव न भवति ।&lt;br&gt;&#xA;अतो ऽनुमानमेव वक्तव्यम् ।&lt;br&gt;&#xA;प्रतिपक्षादिना पराहतस्यापि तस्य कथञ्चिच्छङ्कार्हत्वात् ।&lt;br&gt;&#xA;अनुमानं च किञ्चित्केनचिद्विशिष्यमेव प्रतिपादयति ।&lt;br&gt;&#xA;नतु निष्कृष्टं वस्तु ।&lt;br&gt;&#xA;नच जीवादिसाधारणधर्मविशिष्याथर्सिद्धावीश्वरः सिध्यति ।&lt;br&gt;&#xA;तस्माद्भेदकधर्मवैशिष्ययेनैव तत्सिद्धिवर्क्तव्या ।&lt;br&gt;&#xA;तथाचानुमानादेरुपजीव्यविरोधो वज्रलेपायितः ।&lt;br&gt;&#xA;यद्यप्यनुमानं स्वतः श्रुतितो दुर्बलं तथापि उपजीव्यतया बाधकं भवत्येवेति ।&lt;br&gt;&#xA;&lt;em&gt;८,५८४&lt;/em&gt;&lt;br&gt;&#xA;तदनेनेश्वरग्राहिकायाः श्रुतेर्भेदकधर्मविश्टि तस्मिन्प्रामाण्यमुपपादितम् ।&lt;br&gt;&#xA;इदानीं जीवग्राहकस्य प्रत्यक्षस्येश्वरभेदक(वि)धर्मिणि जीवे प्रामाण्यं समर्थ्यते ।&lt;br&gt;&#xA;तथाहि ।&lt;br&gt;&#xA;भवतु श्रुतिरदुःखित्वसार्वज्ञादिमदीश्वरे प्रमाणम् ।&lt;br&gt;&#xA;तथापि नाभेदानुमानागमयोरुपजीव्यप्रमाणविरोधेनाप्रामाण्यम् ।&lt;br&gt;&#xA;दुःखित्वादिरूपे हि जीवस्य तात्त्विके सति तथा स्यान्न चैवम् ।&lt;br&gt;&#xA;अहं दुःखीत्यादेरनुभवस्य मिथ्यानुभवत्वात् ।&lt;br&gt;&#xA;अन्तःकरणगतो हि दुःखादिरनर्थः स्वरूपतो मिथ्याभूतो जपाकुसुमारुणिमेव स्फटिके चैतन्ये चकास्ति ।&lt;br&gt;&#xA;नच भ्रान्तिप्रतिपन्नेन(न्नभे)भेदकेन वस्तु भिद्यत इति अत आहनेति ।&lt;br&gt;&#xA;न दुःखानुभवः क्वापि मिथ्यानुभवतां व्रजेत् । मनुव्_२,३.५८अब् ।&lt;br&gt;&#xA;न्यायसुधा-&lt;br&gt;&#xA;क्वापीति ।&lt;br&gt;&#xA;सर्वथेत्यर्थः ।&lt;br&gt;&#xA;भवेदेतद्यद्यहं दुःखीत्याद्यनुभवो मिथ्यानुभवः स्यान्न च तथा ।&lt;br&gt;&#xA;अपि तु प्रमाणमेव ।&lt;br&gt;&#xA;यद्यपि दुःखादिकमन्तःकरणगतं, तथापि स्वरूपेण सदेव ।&lt;br&gt;&#xA;जीवात्मनश्च तद्भोक्तृत्वेन तद्वत्त्वं तात्त्विकमेव ।&lt;br&gt;&#xA;अल्पशक्तित्वपारतन्त्र्यादिकं तु स्वरूपगतमेवेत्याशयः ।&lt;br&gt;&#xA;&lt;em&gt;८,५८५&lt;/em&gt;&lt;br&gt;&#xA;कुत इत्यत आहनहीति ।&lt;br&gt;&#xA;न हि बाधः क्वचिद् दृष्टो दुःखाद्यनुभवस्य तु । मनुव्_२,३.५८च्द् ।&lt;br&gt;&#xA;न्यायसुधा-&lt;br&gt;&#xA;तुशब्दो ऽवधारणे नैवेति सम्बन्धः ।&lt;br&gt;&#xA;असञ्जातबाधभ्रमेषु व्यभिचारपरिहाराय क्वचिदित्युक्तम् ।&lt;br&gt;&#xA;नहि कदाचित्कुत्रचित्कश्चिन्नाहं दुःखी किन्त्वन्तःकरणगतेनैव मिथ्यादुःखेन दुःखितयाऽत्मानममनि(षी)षमिति बाधकप्रत्ययवान्दृश्यत इत्यर्थः ।&lt;br&gt;&#xA;ननु’विमुक्तश्च विमुच्यतेऽ‘तत्त्वमसि’ इत्यादिश्रुतिरेवास्यानुभवस्य बाधिकास्तीति कथं न दुःखानुभूतिर्भ्रान्तिः ।&lt;br&gt;&#xA;अत्र हि दुःखाद्युपप्लवरहितमेवास्यात्मनस्तात्त्विकं रूपमिति प्रतिपाद्यत इत्यत आहयदीति ।&lt;br&gt;&#xA;यदि दुःखानुभूतिश्च भ्रान्तिरित्यवसीयते ।&lt;br&gt;&#xA;अदुःखिताश्रुतिः केन न भ्रान्तिरिति गम्यते । मनुव्_२,३.५९ ।&lt;br&gt;&#xA;&lt;em&gt;८,५८५फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;अवसीयते श्रुतिमाश्रित्येति शेषः ।&lt;br&gt;&#xA;केन कारणेन ।&lt;br&gt;&#xA;भ्रान्तिः स्वरूपतो ऽर्थतश्च ।&lt;br&gt;&#xA;गम्यते अभ्युपगम्यते ।&lt;br&gt;&#xA;अनुभवमाश्रित्येति शेषः ।&lt;br&gt;&#xA;इदमुक्तं भवति ।&lt;br&gt;&#xA;भवेदेषा श्रुतिरस्यानुभवस्य बाधिका ।&lt;br&gt;&#xA;यदि निश्चितप्रमाणभावा भवेत् ।&lt;br&gt;&#xA;नच तथा ।&lt;br&gt;&#xA;धर्मिग्राहकानुभवविरोधेनास्माभिःतदप्रामाण्यस्य प्रतिपाद्यमानत्वात् ।&lt;br&gt;&#xA;परस्य च तत्परिहारायाद्यापि समुद्यतत्वात् ।&lt;br&gt;&#xA;तथाच सति श्रुतिप्रामाण्यनिश्चये ऽनुभवस्य भ्रान्तित्वं तस्मिंश्च सति श्रुतिप्रामाण्यनिश्चय इति परस्पराश्रयत्वप्रसङ्गः ।&lt;br&gt;&#xA;नन्वनुभवविरोधेन श्रुत्यप्रामाण्याभिधाने ऽपि समानमेतत् ।&lt;br&gt;&#xA;न समानम् ।&lt;br&gt;&#xA;अनुभवस्यानपेक्षत्वात् श्रुतेस्तदपेक्षत्वात् ।&lt;br&gt;&#xA;अन्यथा सर्वत्र धर्मिग्राहकविरोधोच्छेदाप(त्ते)त्तिरिति ।&lt;br&gt;&#xA;&lt;em&gt;८,५८६&lt;/em&gt;&lt;br&gt;&#xA;ननु तर्हि नेदं रजतमित्यस्यापि रजतमिदमिति ज्ञानं प्रति बाधकत्वमयुक्तं स्यात् ।&lt;br&gt;&#xA;न स्यात् ।&lt;br&gt;&#xA;नेदं रजतमिति ज्ञानप्रामाण्यस्य साक्षिणा परीक्षया निश्चितत्वात् ।&lt;br&gt;&#xA;इदं रजतमिति ज्ञानस्य तदभावात् ।&lt;br&gt;&#xA;परीक्षितप्रामाण्येनोपजीवकेनोपजीव्यस्यातथाभूतस्य बाधोपगमात् ।&lt;br&gt;&#xA;उपजीव्योपजीवकन्यायस्य तदन्यविषयत्वात् ।&lt;br&gt;&#xA;प्रामाण्यसन्देहे खलु न्यायानुसरणम् ।&lt;br&gt;&#xA;निश्चिते तु प्रामाण्ये किमनेन ।&lt;br&gt;&#xA;वक्ष्यति चैतदाचार्यः ।&lt;br&gt;&#xA;एवं तर्हि श्रुतेरपि प्रामाण्यं परीक्षासहकृतेन साक्षिणा निश्चितमित्यनुभवबाधकत्वमुपपत्स्यत इत्याशयवानाशङ्कतेश्रुतीति ।&lt;br&gt;&#xA;&lt;em&gt;८,५८८&lt;/em&gt;&lt;br&gt;&#xA;एवं तर्हि श्रुतेरपि प्रामाण्यं परीक्षासहकृतेन साक्षिणा निश्चितमित्यनुभवबाधकत्वमुपपत्स्यत इत्याशयवानाशङ्कते श्रुतीति ।&lt;br&gt;&#xA;&lt;em&gt;८,५८९&lt;/em&gt;&lt;br&gt;&#xA;श्रुतिस्वरूपमर्थश्च मानेनैवावसीयते । मनुव्_२,३.६०अब् ।&lt;br&gt;&#xA;न्यायसुधा-&lt;br&gt;&#xA;स्वरूपमर्थश्चेति विवक्षाभेदेन प्रामाण्यमेवोक्तम् ।&lt;br&gt;&#xA;जीवस्य निर्दुःखब्रह्मात्मताप्रतिपादकश्रुतिस्वरूपमस्याः श्रुतेः सो ऽर्थ इत्युभयत्र फलतो ऽर्थभेदाभावात् ।&lt;br&gt;&#xA;एतदेव हि प्रामाण्यमपि ।&lt;br&gt;&#xA;मानेन साक्षिणा ।&lt;br&gt;&#xA;परिहरतितच्चेदिति ।&lt;br&gt;&#xA;तच्चेन्मानं गृहीतं ते किं दुःखानुभवे भ्रमः । मनुव्_२,३.६०च्द् ।&lt;br&gt;&#xA;न्यायसुधा-&lt;br&gt;&#xA;त इत्यव्ययं तृतीयार्थे ।&lt;br&gt;&#xA;ते मत इत्यध्याहारो वा ।&lt;br&gt;&#xA;किं किन्निमित्तम् ।&lt;br&gt;&#xA;दुःखानुभवे भ्रम इति ।&lt;br&gt;&#xA;दुःखानुभवस्य भ्रमत्वमिति(इति) यावत् ।&lt;br&gt;&#xA;अङ्गीक्रियत इति शेषः ।&lt;br&gt;&#xA;तत् साक्षिलक्षणं मानं दुःखानुभवविषये भ्रमः कुतो ऽङ्गीक्रियत इति वा ।&lt;br&gt;&#xA;एतदुक्तं भवति ।&lt;br&gt;&#xA;साक्षिणा श्रुतिप्रामाण्यं निश्चितमिति न परेणाङ्गीकर्तुं शक्यते ।&lt;br&gt;&#xA;तथा सति तत्प्रामाण्यस्याङ्गीकर्तव्यत्वप्रसङ्गात् ।&lt;br&gt;&#xA;इष्यते तदिति चेन्न ।&lt;br&gt;&#xA;तथा सत्यहं दुःखीति दुःखादिविषयो ऽपि स एवेति तत्रापि तस्य प्रामाण्यमेव ग्राह्यं स्यान्न भ्रमत्वम् ।&lt;br&gt;&#xA;नचेत् श्रुतिप्रामाण्यग्रहणे ऽपि भ्रमः स्यादिति ।&lt;br&gt;&#xA;जोस्हि१०&lt;br&gt;&#xA;&lt;em&gt;८,५९१&lt;/em&gt;&lt;br&gt;&#xA;नन्वेकत्र प्रामाण्ये विषयान्तरे ऽपि प्रामाण्येन भाव्यं तत्राप्रामाण्ये चान्यत्रापि अप्रामाण्येन भवितव्यमिति कुत एतत् ।&lt;br&gt;&#xA;मा हि भूदेकस्य चक्षुरादेरयं नियम इत्यत आहनचेति ।&lt;br&gt;&#xA;न च बाधविशेषो ऽस्ति यदबाधितमेव तत् । मनुव्_२,३.६१अब् ।&lt;br&gt;&#xA;&lt;em&gt;८,५९१फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;भेदेदेवैकस्यापि क्वचित्प्रामाण्ये परत्राप्रामाण्यम् ।&lt;br&gt;&#xA;कारणविशेषात् ।&lt;br&gt;&#xA;स चोत्पत्तौ दोषो ज्ञप्तौ बाधः ।&lt;br&gt;&#xA;दोषो ऽपि बाधोन्नेय एव ।&lt;br&gt;&#xA;यथोक्तम् ।&lt;br&gt;&#xA;‘बलवत्प्रमाणतश्चैव ज्ञेया दोषा न चान्यथा’ इति ।&lt;br&gt;&#xA;ततो बाध एव विशेषः ।&lt;br&gt;&#xA;नच दुःखादिविषयस्य साक्ष्यनुभवस्य बाधरूपो विशेषो ऽस्ति ।&lt;br&gt;&#xA;येनासौ श्रुतिप्रामाण्ये प्रमाणभूतो ऽपि दुःखादौ भ्रमः स्यात् ।&lt;br&gt;&#xA;यत् यस्मादेवं तत् तस्मात् श्रुतिप्रामाण्यमिव तत् आत्मनो दुःखित्वादिकमप्यबाधितमेव सत्यमेवाङ्गीकायर्मिति ।&lt;br&gt;&#xA;यद्वा यद्यस्मादेवं त(त्त)स्मात्किं दुःखानुभवे भ्रम इति पूर्वे(णैव)ण सम्बन्धः ।&lt;br&gt;&#xA;&lt;em&gt;८,५९३&lt;/em&gt;&lt;br&gt;&#xA;नन्वेतत् श्रुतिप्रामाण्यं दुःखादिकं च साक्षिगृहीतमेव ।&lt;br&gt;&#xA;नचोभयत्र प्रामाण्यं साक्षिणो युक्तम् ।&lt;br&gt;&#xA;परस्परविरोधात् ।&lt;br&gt;&#xA;तत एकत्राप्रामाण्यावश्यम्भावे दुःखादावेव तदिति ग्राह्यम् ।&lt;br&gt;&#xA;श्रुतिप्रामाण्यस्यापौरुषेयत्वादिपरीक्षासहकृतेन गृहीतत्वात् ।&lt;br&gt;&#xA;अतो मिथ्यैव दुःखित्वादिकमित चेन्न ।&lt;br&gt;&#xA;दुःखादावपि सजातीयविजातीयसंवादरूपपरीक्षासद्भावात् ।&lt;br&gt;&#xA;एवं तर्हि सन्देहान्न दुःखादिसत्यतानिश्चयो भवतां युक्त इति न श्रुतेरनुभवबाधो वक्तुं शक्यत इत्यत आहअबाधितमेवेति ।&lt;br&gt;&#xA;तद् दुःखं सत्यमेवेत्यवधारयतो ऽयमभिसन्धिः ।&lt;br&gt;&#xA;सत्यम् ।&lt;br&gt;&#xA;श्रुतिप्रामाण्यं दुःखादिकं च साक्षिगृहीतमेव ।&lt;br&gt;&#xA;नचैकत्रापि बाधकमस्तीत्युभयमपि प्रमाणं साक्षी ।&lt;br&gt;&#xA;नच विरोधः ।&lt;br&gt;&#xA;अद्वैतसत्तामन्तरेणापि श्रुतिप्रामाण्यसत्तायाः सम्भवात् ।&lt;br&gt;&#xA;नह्यपौरुषेयत्वादियुक्तयो विषयविशेषनियतप्रामाण्यनिश्चये (साक्षिणः) साचिव्यमाचरन्ति ।&lt;br&gt;&#xA;किन्तु प्रामाण्यमात्रनिश्चये ।&lt;br&gt;&#xA;उपक्रमाद्यास्तु तत्र तत्राभासीकृता एव ।&lt;br&gt;&#xA;नच दुःखसत्तामन्तरेण तत्र प्रामाण्यस्य सम्भवो ऽस्ति ।&lt;br&gt;&#xA;नच दुःखसत्तया श्रुतिप्रामाण्यमात्रस्य विरोधो ऽस्ति ।&lt;br&gt;&#xA;विषयान्तरे ऽपि तस्य सम्भवात् ।&lt;br&gt;&#xA;अतः सत्यमेव दुःखादिकमिति ।&lt;br&gt;&#xA;&lt;em&gt;८,५९४&lt;/em&gt;&lt;br&gt;&#xA;श्रुतिरनुभवस्य बाधिका न भवति ।&lt;br&gt;&#xA;किन्तु धर्मिग्राहकतया प्रबलेनानुभवेनैव बाध्यत इत्युक्तम् ।&lt;br&gt;&#xA;न केवलं धमिर्ग्राहकतयानुभव(स्य)प्राबल्यम् ।&lt;br&gt;&#xA;किन्नाम श्रुतिस्वरूपप्रामाण्यग्राहकत्वेनापीत्याशयवानाहश्रुतीति ।&lt;br&gt;&#xA;अर्थ इत्यर्थवत्त्वं प्रामाण्यमिति यावत् ।&lt;br&gt;&#xA;स्वरूपतः प्रामाण्यतश्चावसिता हि श्रुतिरभिप्रेतसिद्धये प्रयोक्तव्या नान्यथा ।&lt;br&gt;&#xA;श्रतिस्वरूपं तत्प्रामाण्यं च मानेनैव साक्षिलक्षणेनावसीयते नान्येन ।&lt;br&gt;&#xA;यद्यपि श्रतिस्वरूपं श्रोत्रवेद्यं तथापि श्रोत्रजनिततद्वृत्तिप्रामाण्यं यावन्न साक्षिणा गृह्यते तावन्न तत् सिद्धयतीत्यतः श्रुतिस्वरूपावसायो ऽपि&lt;br&gt;&#xA;साक्षिण्येवायतते ।&lt;br&gt;&#xA;यद्वा श्रुतिशब्दे(नै)न तज्जनितं ज्ञानमुच्यते ।&lt;br&gt;&#xA;तत्र पृच्छामः ।&lt;br&gt;&#xA;तस्य साक्षिणः प्रामाण्यं भवताप्यभ्युपगतं न वेति ।&lt;br&gt;&#xA;नेति पक्षे श्रुतिस्वरूपाद्यसिद्धेर्न तद्विरोधेन दुःखाद्यनुभवस्य भ्रमत्वं वक्तुं युक्तम् ।&lt;br&gt;&#xA;आद्यं दूषयतितच्चेदिति ।&lt;br&gt;&#xA;तत् साक्षि(स्व)रूपं प्रमाणं त्वया गृहीतं चेत्तदा दुःखानुभवस्य भ्रमत्वं किं (कथं) न कथञ्चित् ।&lt;br&gt;&#xA;श्रुतिविरोधेन खलु तदुच्यते ।&lt;br&gt;&#xA;सा तु स्वरूपप्रामाण्यग्राहकतयोपजीव्येनानुभवेन बाधिता कथं तद्बाधनाय प्रभवतीति ।&lt;br&gt;&#xA;स्यादेतत् ।&lt;br&gt;&#xA;श्रुतिस्वरूपप्रामाण्ययोः साक्षिणः प्रामाण्यमङ्गीक्रियते ।&lt;br&gt;&#xA;दुःखादौ तु विषयान्तरे श्रुतिविरोधेनाप्रामाण्यमाश्रीयते ।&lt;br&gt;&#xA;तत्कथमुक्तदोष इत्यत आहनचेति ।&lt;br&gt;&#xA;बाधस्य बाधकत्वेन अभिमतायाः श्रुतेः विशेषो बाध्यतयाभिमतात्साक्षिणो ऽतिशयो नास्ति ।&lt;br&gt;&#xA;अस्ति चोक्तवक्ष्यमाणरीत्या साक्षिण एव विशेष इति ।&lt;br&gt;&#xA;शिष्यं स्पष्टम् ।&lt;br&gt;&#xA;&lt;em&gt;८,५९५&lt;/em&gt;&lt;br&gt;&#xA;किञ्चाहं दुःखीत्यादिसाक्षिणो भ्रमत्वं वदन्प्रष्टव्यः ।&lt;br&gt;&#xA;किं सर्वत्रापि साक्षिणो भ्रमत्वमङ्गीक्रियते ।&lt;br&gt;&#xA;उत क्वचित्प्रामाण्यमपि ।&lt;br&gt;&#xA;आद्ये दोषमाहश्रुतिस्वरूपमिति ।&lt;br&gt;&#xA;मानेन साक्षिणैव ।&lt;br&gt;&#xA;तथाच तस्य भ्रान्तित्वे तन्न सिद्धयेदिति भावः ।&lt;br&gt;&#xA;परमार्थतो मा सैत्सीदिति च न वाच्यम् ।&lt;br&gt;&#xA;तत्त्वावेदकत्वस्याङ्गीकृतत्वात् ।&lt;br&gt;&#xA;अथ श्रुतिस्वरूपादिविषये तन्मानत्वं स्वीक्रियत इति द्वितीयमनूद्योत्तरमाहतच्चेदिति ।&lt;br&gt;&#xA;एकत्र प्रामाण्ये परत्रापि प्रामाण्यमङ्गीकर्तव्यमित्येतत्कुत इत्यतो ऽविशेषादित्याहनचेति ।&lt;br&gt;&#xA;पूर्ववद्वयाख्यानम् ।&lt;br&gt;&#xA;एवं साक्षिणः प्रमाणान्तरसाधारणरूपता(त्व)मुपेत्य बाधकाभावेनाहं दुःखीत्यादेभ्रम्मत्वं नोपपद्यत इत्युक्तम् ।&lt;br&gt;&#xA;इदानीं साक्षिणो यथार्थत्वनियमाच्च न दुःखादिविषये भ्रमत्वशङ्कोपपद्यते ।&lt;br&gt;&#xA;किं बाधकगवेषणादिनेत्याशयवान्साक्षिणो यथार्थत्वनियमं विपक्षे बाधकेन समर्थयतेबाध इति ।&lt;br&gt;&#xA;&lt;em&gt;८,५९६&lt;/em&gt;&lt;br&gt;&#xA;अनुभूते साक्षिप्रतीते ऽर्थे यदि बाधः प्रवर्तेत साक्षी यदि कुत्रचिदयथार्थः स्यादिति यावत् ।&lt;br&gt;&#xA;अयथात्वर्थस्य बाधोन्नेयत्वादेवमुक्तम् ।&lt;br&gt;&#xA;तदा कथं स्तम्भो ऽयं कुम्भो ऽयमिति पदार्थानां निर्णय ईयते उपेयते ।&lt;br&gt;&#xA;एतदेव प्रपञ्चयतिको ऽपीति ।&lt;br&gt;&#xA;को ऽपि ह्य् अर्थो न निश्चेतुं शक्यते भ्रमवादिना । मनुव्_२,३.६२अब् ।&lt;br&gt;&#xA;न्यायसुधा-&lt;br&gt;&#xA;भ्रमवादिना साक्षिणः क्वचिद्भ्रमत्वं वदता ।&lt;br&gt;&#xA;(यदि) साक्षी क्वचिदयथार्थः स्यात्तदा पदार्थनिर्णयो न स्यादित्यर्थः ।&lt;br&gt;&#xA;यथाऽहुरन्ये ऽपि ।&lt;br&gt;&#xA;‘ज्ञानस्य व्यभिचारित्वे विश्वासः किन्निबन्धनः’ इति ।&lt;br&gt;&#xA;&lt;em&gt;८,५९७&lt;/em&gt;&lt;br&gt;&#xA;ननु च निर्णयो निश्चय इति चावधारणात्मकं ज्ञानमुच्यते ।&lt;br&gt;&#xA;तच्च स्तम्भकुम्भादिष्वर्थेषु तत्तत्कारणसामग्रीवशादेवोत्पद्यते ।&lt;br&gt;&#xA;निर्णायकाभावसहकृतसमानधर्मदर्शनादिना ह्यनवधारणात्मकं ज्ञानं संशयपदवेदनीयं जन्यते ।&lt;br&gt;&#xA;तद्विलक्षणया च सामग्षा अवधारणज्ञानम् ।&lt;br&gt;&#xA;तत्र कः साक्षिणो याथार्थ्यनियमस्योपयोगः ।&lt;br&gt;&#xA;किञ्च तदभावेनापनेष्यते ।&lt;br&gt;&#xA;उच्यते ।&lt;br&gt;&#xA;न स्तम्भो ऽयमित्येकाकारप्रतिनियतं ज्ञानं इह(हि) निर्णयादिशब्दैरभिधीयते ।&lt;br&gt;&#xA;अपि तर्हि तदनन्तरभावी वस्तुतथात्वाश्वासः ।&lt;br&gt;&#xA;तथाहि ।&lt;br&gt;&#xA;वक्तारो भवन्ति ।&lt;br&gt;&#xA;स्तम्भ इति (च) प्रतीयते भवति चायं स्तम्भ इति वा वस्तुतत्त्वं तु न विद्म इति वेति ।&lt;br&gt;&#xA;तत्कस्य हेतोः ।&lt;br&gt;&#xA;एकाकारप्रतिनियतेष्वपि ज्ञानेष केषाञ्चिद्भ्रमत्वस्य केषाञ्चिदभ्रमत्वस्य बहुलमुपलब्धत्वेनेदानीं जायमानेप्ये(ष्वे)काकारनियते ज्ञाने&lt;br&gt;&#xA;वस्तुतथात्वविश्वासायोगात् ।&lt;br&gt;&#xA;&lt;em&gt;८,५९९&lt;/em&gt;&lt;br&gt;&#xA;भवतु वस्तुतथात्वाश्वासो वस्तुदर्शनपृष्ठभावी निर्णयः ।&lt;br&gt;&#xA;सो ऽपि तस्य दशर्नस्य भ्रमत्वाभ्रमत्वनिर्णयमेवापेक्षते ।&lt;br&gt;&#xA;यदि ज्ञानं भ्रमः स्यात्तदा वस्त्वतथाभूतमित्यवसीयते ।&lt;br&gt;&#xA;यदि त्वभ्रमस्तदा तथाभूतमिति ।&lt;br&gt;&#xA;एवञ्च किं साक्षिणो याथार्थ्यनियमेनोपनीयते, किञ्च तस्य भ्रमत्वेनापनीयत इत्यत आहभ्रमत्वमिति ।&lt;br&gt;&#xA;भ्रमत्वमभ्रमत्वं च यदैवानुभवोपगम् ।&lt;br&gt;&#xA;एकस्य भ्रमता तत्र परस्याभ्रमता कुतः । मनुव्_२,३.६२च्फ़् ।&lt;br&gt;&#xA;न्यायसुधा-&lt;br&gt;&#xA;सत्यं प्रत्ययानां भ्रमत्वाभ्रमत्वनिर्णयायत्तो वस्तुनिर्णय इति ।&lt;br&gt;&#xA;सैव तत्र प्रत्ययेष्वेकस्य स्तम्भादौ पुरुषादिप्रत्ययस्य भ्रमतापरस्य स्तम्भादिप्रत्ययस्याभ्रमता च कुतो निर्णेतव्या न कुतो ऽपि ।&lt;br&gt;&#xA;कुतो यदा यतः ।&lt;br&gt;&#xA;प्रत्ययानां भ्रमत्वमभ्रमत्व च अनुभवोपगं साक्षिणैवाध्यवसेयमिति ।&lt;br&gt;&#xA;स्यादेतत् ।&lt;br&gt;&#xA;करणदोषबाधकप्रत्ययाधीनं प्रत्ययानां भ्रमत्वमभ्रमत्वं च संवादायत्तं भविष्यति ।&lt;br&gt;&#xA;तत्कथं तदनवधारणमित्याशङ्कां परिहरन्नुक्तमर्थं स्पष्टमाचष्टेभ्रमत्वमिति ।&lt;br&gt;&#xA;&lt;em&gt;८,६००&lt;/em&gt;&lt;br&gt;&#xA;भ्रमत्वमभ्रमत्वं च सर्वं वेद्यं हि साक्षिणा ।&lt;br&gt;&#xA;स चेत् साक्षी क्वचिद् दुष्यः कथं निर्णय ईयते । मनुव्_२,३.६३ ।&lt;br&gt;&#xA;न्यायसुधा-&lt;br&gt;&#xA;प्रत्ययानां भ्रमत्वमभ्रमत्वं तदवधारणोपयुक्तं च सर्वं करणदोषादिकं साक्षिणा निश्चेयम् ।&lt;br&gt;&#xA;अनिश्चितस्य भ्रमत्वाद्यवधारणाप्रसङ्गात् ।&lt;br&gt;&#xA;स चेत्साक्षी क्वचित् दुष्यः अयथार्थः स्यात्तदा कथं कारणदोषादेर्भ्रमत्वादेर्वस्तुतथात्वादेर्वा निणर्य ईयते ।&lt;br&gt;&#xA;एतदुक्तं भवति ।&lt;br&gt;&#xA;प्रत्ययानां भ्रमत्वावधारणं का(क)रणदोषाद्यायत्तं तथापि साक्षिणो याथार्थ्यनियमाभावे न सिद्धयेत् ।&lt;br&gt;&#xA;नहि तत्स्वरूपेणोपयुक्तम् ।&lt;br&gt;&#xA;अतिप्रसङ्गात् ।&lt;br&gt;&#xA;किन्तु निश्चितमेव तन्निश्चयश्च साक्षात्कारपरम्परया वा साक्षिण्यायतते ।&lt;br&gt;&#xA;स हि का(क)रणदोषादिकं स्वयमेव (वा) तद्ग्राहकप्रामाण्यग्रहणेन वा निश्चित्य भ्रमत्वं निश्चिनोति ।&lt;br&gt;&#xA;ततश्च तस्य क्वचिदयथार्थत्वे ऽविश्वसनीयत्वापत्त्या न निर्णयः स्यात् ।&lt;br&gt;&#xA;अभ्रमत्वनिश्चयस्तु न संवादाधीनः ।&lt;br&gt;&#xA;तथा सत्यनवस्थादिदोषाः प्रादुष्युरित्युक्तम् ।&lt;br&gt;&#xA;किन्तु केवलसाक्षिण्यायत्तः ।&lt;br&gt;&#xA;विपर्ययशङ्कानिरासे तु संवादस्यानुप्रवेशः ।&lt;br&gt;&#xA;नच संवादो ऽप्यनिश्चितो ऽङ्गम् ।&lt;br&gt;&#xA;तन्निश्चयश्च साक्ष्यधीन एव ।&lt;br&gt;&#xA;तस्य च क्वचिदयथार्थत्वे तदुभयनिर्णयो ऽपि न भवेदिति ।&lt;br&gt;&#xA;&lt;em&gt;८,६०२&lt;/em&gt;&lt;br&gt;&#xA;ननु साक्षिणो यथार्थत्वनियमे ऽपि प्रत्ययानां भ्रमत्वाभ्रमत्वनिर्णयो नोपपद्यते ।&lt;br&gt;&#xA;नहि याथार्थ्यं स्वरूपेणैवोपयुक्तम् ।&lt;br&gt;&#xA;अतिप्रसङ्गात् ।&lt;br&gt;&#xA;किन्तु निश्चितमेव ।&lt;br&gt;&#xA;नच तन्निश्चयोपायो ऽस्ति ।&lt;br&gt;&#xA;अतस्तदनिश्चयात्का(क)रणदोषादेर्भ्रमत्वादेः स्तम्भत्वादेरनिश्चय एवेत्यत आहविशेषा इति ।&lt;br&gt;&#xA;विशेषा सर्व एवैते साक्षिप्रत्ययगोचराः । मनुव्_२,३.६४अब् ।&lt;br&gt;&#xA;न्यायसुधा-&lt;br&gt;&#xA;विशिष्यन्ते एतैरिति विशेषाः का(क)रणदोषोपादयः ।&lt;br&gt;&#xA;साक्षिप्रत्यक्षगोचरा एवेति सम्बन्धः ।&lt;br&gt;&#xA;साक्षियाथार्थ्यस्य साक्षिणैव उ(निश्चयो)पपत्तेः ।&lt;br&gt;&#xA;अस्यार्थस्य च वक्ष्यमाणव्यवहारान्यथानुपपत्तिसिद्धत्वादिति भावः ।&lt;br&gt;&#xA;&lt;em&gt;८,६०३&lt;/em&gt;&lt;br&gt;&#xA;यदि साक्षी क्वचिद्वयभिचरेत्तदा तेनाविश्वसनीयेन का(क)रणदोषादिनिश्चयो न स्यात् ।&lt;br&gt;&#xA;तदभावे च प्रत्ययानां भ्रमत्वादि न निश्चीयेत ।&lt;br&gt;&#xA;तथाच वस्तुनिर्णयो न स्यात् ।&lt;br&gt;&#xA;कारणाभावे कार्या(कार्योदया)योगादित्युक्तम् ।&lt;br&gt;&#xA;तत्र मा भूदेतत्सर्वमिति चेन्न ।&lt;br&gt;&#xA;तथा सति हानोपादानादिसर्वव्यवहाविलोपप्रसङ्गात् ।&lt;br&gt;&#xA;कथम् ।&lt;br&gt;&#xA;सर्वव्यवहाराणामतत्कार्यत्वादित्याहऊरीकृत्य चेति ।&lt;br&gt;&#xA;ऊरीकृत्य च तान् सर्वान् व्यवहारः प्रवर्तते । मनुव्_२,३.६४च्द् ।&lt;br&gt;&#xA;न्यायसुधा-&lt;br&gt;&#xA;निश्चित्येत्यर्थः ।&lt;br&gt;&#xA;चो ऽवधारणे ।&lt;br&gt;&#xA;तान्सर्वान्का(क)रणदोषा(दी)न् ऊरीकृत्य व्यवहार प्रवर्तत इति गौणं समानकर्तृकत्वम् ।&lt;br&gt;&#xA;यद्वोरीकृत्य कारणतयोपादाय कारणीकृत्वेति व्याख्येयम् ।&lt;br&gt;&#xA;तथाहि ।&lt;br&gt;&#xA;इदं रजतमिति भ्रान्त्या प्रवृत्तः का(क)रणदोषं बाधकप्रत्ययं (चा)वावधार्य तस्य ज्ञानस्य भ्रमत्वं निश्चित्य नेदं रजतं किन्तु शुक्तिरेवेति वस्तु&lt;br&gt;&#xA;व्यवस्थाप्य जहाति ।&lt;br&gt;&#xA;तथा जलमेददिति प्रतीत्य तस्य प्रत्ययस्यापातत एवान्यथात्वशङ्कायां संवादं निवेश्य तत्स्वरूपप्रामाण्ये गृहीत्वा(च) अभ्रमत्वं निश्चित्य&lt;br&gt;&#xA;जलमेतद्भवत्येवेत्यवधार्य तदुपादत्त इति ।&lt;br&gt;&#xA;&lt;em&gt;८,६०४&lt;/em&gt;&lt;br&gt;&#xA;ननु नायमस्ति नियमो यदुक्तरीत्यार्ऽथतथात्वाध्यवसायपूर्वक एव व्यवहार इति ।&lt;br&gt;&#xA;तत्सन्देहादिनापि(दपि) व्यवहारदर्शनादित्यत आहसाक्षिण इति ।&lt;br&gt;&#xA;साक्षिणो व्यवसायी तु व्यवहारो ऽभिधीयते । मनुव्_२,३.६४एफ़् ।&lt;br&gt;&#xA;न्यायसुधा-&lt;br&gt;&#xA;व्यवसायी निरशङ्को ऽविसंवा(दिव्य)दी च व्यवहारो ऽस्माभिरुक्तरीत्या साक्षिणः कार्यो ऽभिधीयते न तु व्यवहारमात्रम् ।&lt;br&gt;&#xA;नच विशिष्यो व्यवहारो ऽर्थतथात्वाध्यवसायपूर्वकतां व्यभिचरतीति ।&lt;br&gt;&#xA;अस्तु व्यवहारविलोपः किन्नश्छिन्नमित्याशङ्कां परिहरन्नुक्ताप्रसङ्गानां विपर्ययपर्यवसानमाहतस्मादिति ।&lt;br&gt;&#xA;तस्मात् सर्वप्रसिद्धस्य व्यवहारस्य सिद्धये ।&lt;br&gt;&#xA;साक्षी निर्दोष एवैकः सदाङ्गीकार्य एव नः । मनुव्_२,३.६५ ।&lt;br&gt;&#xA;न्यायसुधा-&lt;br&gt;&#xA;यस्मात्साक्षिणः क्वचिदयथार्थत्वे ऽविश्वसनीयत्वापत्त्या का(क)रणदोषाद्यनिश्चयप्रसङ्गेन ज्ञानानां&lt;br&gt;&#xA;भ्रमत्वाभ्रमत्वनिर्धारणाभावसक्त्यार्ऽथतथात्वनिर्णयाभावानुषङ्गेण निश्शङ्को ऽविसंवादी व्यवहारो लुप्येत ।&lt;br&gt;&#xA;नच तल्लोपो ऽङ्गीकर्तुं शक्यः ।&lt;br&gt;&#xA;सवर्लोकप्रसिद्धत्वात् ।&lt;br&gt;&#xA;तथाविधस्य (च) लौकिकैः परीक्षकैश्लोल्लङ्घनायोगात् ।&lt;br&gt;&#xA;प्रमितार्थाननुमतावुन्मत्तत्वप्रसङ्गात् ।&lt;br&gt;&#xA;तस्मात्सर्वलोकप्रसिद्धस्य निश्शङ्कस्याविसंवादिनो व्यवहारस्य कायर्भूतस्य सिद्धये वस्तुतथात्वातथात्वनिश्चयः कारण(करणी)भूतो ऽङ्गीकार्यः ।&lt;br&gt;&#xA;तत्सिद्धये का(क)रणदोषादिनिश्चयद्वारा साक्षिणा ज्ञानानां भ्रमत्वाभ्रमत्वनिर्णयो ऽङ्गीकार्यः ।&lt;br&gt;&#xA;तत्सिद्धये (च) साक्षिणो विश्वसनीयत्वं तत्सिद्धये च साक्षी सदा निर्देषो यथार्थ एव न परीक्षकाणामङ्गीकार्य इति ।&lt;br&gt;&#xA;नन्वेवं तर्हि प्राभाकरादिदिशा सर्वेषामपि प्रत्ययानां यथार्थत्वनियमो ऽस्त्वित्यत आहएक एवेति ।&lt;br&gt;&#xA;एकस्यैव याथार्थ्यनियमेन सर्वस्योपपत्तौ किमप्रामाणिकेन प्रमाणविरुद्धेन सर्वप्रत्यययाथार्थ्यनियमेनेति भावः ।&lt;br&gt;&#xA;&lt;em&gt;८,६०५&lt;/em&gt;&lt;br&gt;&#xA;किमतो यद्येवं साक्षी नियमेनार्थाव्यभिचारीत्यत आहशुद्ध इति ।&lt;br&gt;&#xA;शुद्धः साक्षी यदा सिद्धो दुःखित्वं वार्यते कथम् । मनुव्_२,३.६६अब् ।&lt;br&gt;&#xA;न्यायसुधा-&lt;br&gt;&#xA;दुःखित्वं तेन प्रतीतं जीवस्येति शेषः ।&lt;br&gt;&#xA;ततश्च किमित्यत आहउपजीव्येति ।&lt;br&gt;&#xA;उपजीव्यप्रमाणं तद् भेदग्राहकमेव हि । मनुव्_२,३.६६च्द् ।&lt;br&gt;&#xA;न्यायसुधा-&lt;br&gt;&#xA;श्रुत्यनुमानयोरुपजीव्यप्रमाणं तत् तस्मात् भेदग्राहकं भेदप्रमापकम् ।&lt;br&gt;&#xA;तथा चोपजीव्यविरोधादभेदश्रुत्यादेरप्रामाण्यमिति भावः ।&lt;br&gt;&#xA;ततो ऽपि किमित्यतः सूत्रार्थमुपसंहरतिअत इति ।&lt;br&gt;&#xA;अतो जीवेशयोर्भेदः श्रुतिसामर्थ्यसुस्थिरः । मनुव्_२,३.६६एफ़् ।&lt;br&gt;&#xA;न्यायसुधा-&lt;br&gt;&#xA;श्रुतिः’भिन्नो ऽचिन्त्यः’ इत्यादिका ।&lt;br&gt;&#xA;सामर्थ्यमप्रति(सत्प्रति)पक्षत्वम् ।&lt;br&gt;&#xA;। ओं तद्गुणसारत्वात्तु तद्वयपदेशः प्राज्ञवत् ओं ।&lt;br&gt;&#xA;यद्येवं जीवेश्वरयोर्भेद एव पारमार्थिको व्यवस्थितस्तदा तत्त्वमसीत्याद्यद्वैतश्रुतीनामहं हरिरित्यादिस्मृतीनां च का गतिः ।&lt;br&gt;&#xA;नहि तासामनुमानवत्सर्वथाप्रामाण्यं युक्तम् ।&lt;br&gt;&#xA;अपौरुषेयत्वेनाप्तोक्तत्वेन च तत्कारणाभावादित्याशङ्कापरिहाराय सूत्रम् ।&lt;br&gt;&#xA;तद्गुणसारत्वात्तु तद्वयपदेशः प्राज्ञवदिति ।&lt;br&gt;&#xA;तद्वयाचष्टेतथापीति ।&lt;br&gt;&#xA;तद्गुणसारत्वात् तु तद्व्यपदेशः प्राज्ञवत् । ब्ब्स्_२,३.२९ ।&lt;br&gt;&#xA;तथापि तु चिदानन्दपूर्वास्तत्सदृशा गुणाः ।&lt;br&gt;&#xA;सारस्वरूपमस्यापि मुक्तावप्यवशिष्यते । मनुव्_२,३.६७ ।&lt;br&gt;&#xA;अतो ऽभेदवदेवैताः श्रुतयः प्रवदन्ति हि ।&lt;br&gt;&#xA;पौराणानि च वाक्यानि सादृश्याभेदसंश्रयात् । मनुव्_२,३.६८ ।&lt;br&gt;&#xA;&lt;em&gt;८,६०६&lt;/em&gt;&lt;br&gt;&#xA;न्यायसुधा-&lt;br&gt;&#xA;यद्यपि जीवब्रह्मणोर्भेद एव तथाप्यभेदवदिति सम्बन्धः ।&lt;br&gt;&#xA;तुशब्दो विशेषार्थः ।&lt;br&gt;&#xA;तं च वक्ष्यामः ।&lt;br&gt;&#xA;तत्सदृशः परमात्मगुणसदृशाः ।&lt;br&gt;&#xA;सार इत्यनुवादेन स्वरूपमिति व्याख्यानम् ।&lt;br&gt;&#xA;अस्य जीवस्य ।&lt;br&gt;&#xA;कुतः ।&lt;br&gt;&#xA;मुक्तावपि कैवल्ये ऽप्यवशिष्यते यतः ।&lt;br&gt;&#xA;अभेदवत् अभेदमिव’तत्र तस्येव’ इत्यत्रोपसङ्खयेयमेतत् ।&lt;br&gt;&#xA;शिष्यप्रयोगात् ।&lt;br&gt;&#xA;यद्वाभेद इति तत्प्रतिपादकमुपलक्ष्यते ।&lt;br&gt;&#xA;अत एवेति सम्बन्धः ।&lt;br&gt;&#xA;एताः परोदाहृताः ।&lt;br&gt;&#xA;हीति मुख्ये बाधकं सूचयति ।&lt;br&gt;&#xA;अत एवेत्यस्यैव विवरणं सादृश्येति ।&lt;br&gt;&#xA;सादृश्यमेवाभेदः सादृश्याभेदः ।&lt;br&gt;&#xA;सिंहो देवदत्त इत्यादिवद्गौणो ऽयं व्यपदेश इति वाक्यार्थः ।&lt;br&gt;&#xA;अद्वैतवादिभिः खलु तत्त्वम्पदयोर्विरुद्धस्वार्थैकदेशत्यागेनैकदेशलक्षणया सामानाधिकरण्यमात्रं मुख्यमङ्गीकृतम् ।&lt;br&gt;&#xA;ततो वरं पदद्वयस्य मुख्यार्थत्वमभ्युपगम्य सामानाधिकरण्यमात्रस्य गौणत्वमभ्युपगन्तुम् ।&lt;br&gt;&#xA;तात्पर्यलिङ्गानि च तत्र तत्रान्यथा नीतानि ।&lt;br&gt;&#xA;&lt;em&gt;८,६१०&lt;/em&gt;&lt;br&gt;&#xA;उपलक्षणं चैतत् सौत्रमभेदागमव्याख्यानमित्याशयवानुक्तानुवादेनार्थान्तरमप्याहसादृश्याच्चेति ।&lt;br&gt;&#xA;सादृश्याच्च प्रधानत्वात् स्वातन्त्र्यादपिचाभिदाम् ।&lt;br&gt;&#xA;आहुरीशेन जीवस्य &amp;hellip; । मनुव्_२,३.६९अच् ।&lt;br&gt;&#xA;&lt;em&gt;८,६११&lt;/em&gt;&lt;br&gt;&#xA;न्यायसुधा-&lt;br&gt;&#xA;प्रधानत्वादपीत्यन्वयः ।&lt;br&gt;&#xA;आहुः श्रुतयः ।&lt;br&gt;&#xA;पौराणानि (च) वाक्यानीति वर्तते ।&lt;br&gt;&#xA;उक्तानुवादः प्रतिपत्तिसौकर्यार्थः ।&lt;br&gt;&#xA;प्रधानत्वं वैशिष्ययम् ।&lt;br&gt;&#xA;तत्त्वमसीत्यादिव्यपदेशः सादृश्याद्गौण इत्युक्तम् ।&lt;br&gt;&#xA;नान्यो ऽतो ऽस्ति द्रष्टेत्यादि निर्देशस्तु स्वातन्त्र्यप्राधान्याभ्यां लाक्षणिकः ।&lt;br&gt;&#xA;द्रष्टृपदेन तत्रारोपितवैशिष्ययं स्वातन्त्र्यं चोपलक्ष्यते ।&lt;br&gt;&#xA;तथाच द्रष्टा विशिष्यः स्वातन्त्र्यश्चान्यो नास्ति इत्यर्थः सम्पद्यते ।&lt;br&gt;&#xA;यद्वा तत्त्वमसीत्यादिनिर्देशो ऽपि प्राधान्यस्वातन्त्र्याभ्यां लाक्षणिको व्याख्यायते ।&lt;br&gt;&#xA;तथाहि ।&lt;br&gt;&#xA;तच्छब्देन तदीये स्वातन्त्र्यप्राधान्ये लक्ष्येते ।&lt;br&gt;&#xA;पुनस्ताभ्यां तद्विषयता लक्ष्यते ।&lt;br&gt;&#xA;ततश्च तत्प्रधानकस्तत्तन्त्रश्चेति वाक्यार्थो भवति ।&lt;br&gt;&#xA;एतदप्युपलक्षणम् ।&lt;br&gt;&#xA;अतत्त्वमसीत्यादिव्याख्यानान्तरमप्यत्र द्रष्टव्यम् ।&lt;br&gt;&#xA;स्यादेतत् ।&lt;br&gt;&#xA;तुशब्दो हि सौत्रो ऽवधारणार्थस्तेन च सादृश्यातिरिक्तो ऽर्थो निवर्त्यते ।&lt;br&gt;&#xA;तत्कथमर्थान्तरवर्णनमित्यतो ऽन्यथा व्याचष्टेनेति ।&lt;br&gt;&#xA;&amp;hellip; न स्वरूपाभिदां क्वचित् । मनुव्_२,३.६९द् ।&lt;br&gt;&#xA;न्यायसुधा-&lt;br&gt;&#xA;क्वचित् प्रदेशे ।&lt;br&gt;&#xA;स्वरूपाभिदां नाहुरिति तुशब्दार्थः ।&lt;br&gt;&#xA;नतु प्राधान्यादिनिवृत्तिरिति ।&lt;br&gt;&#xA;अस्त्वेवं जीवस्य ब्रह्मैक्यं मुक्तस्य तत्कथं व्याख्येयम् ।&lt;br&gt;&#xA;नच तदप्युक्तन्यायेनेति युक्तम् ।&lt;br&gt;&#xA;तथा सति यत्र त्वस्येत्यादिविशेषोक्त्यनुपपत्तेरित्यत आहस्थानैक्यमिति ।&lt;br&gt;&#xA;स्थानैक्यमैकमत्यं च मुक्तस्य तु विशिष्टते । मनुव्_२,३.७०अब् ।&lt;br&gt;&#xA;न्यायसुधा-&lt;br&gt;&#xA;ईशेनेति वर्तते ।&lt;br&gt;&#xA;न केवलमुक्तनिमित्तत्रयं किन्नामैतन्निमित्तद्वयं विशिष्यते ।&lt;br&gt;&#xA;अतो विशेषणाभेदोक्तिरुपपद्यते ।&lt;br&gt;&#xA;तत्र स्थानैक्येनैक्यव्यपदेशो लाक्षणिकः ।&lt;br&gt;&#xA;स्थानगतस्यैकस्य स्थानिषु प्रयोगात् ।&lt;br&gt;&#xA;ऐकमत्यनिमित्ते तु प्रयोगे लक्षितलक्षणा ।&lt;br&gt;&#xA;विषयैक्यान्मत्यैक्यं ततश्च मतिमतामिति ।&lt;br&gt;&#xA;&lt;em&gt;८,६१६&lt;/em&gt;&lt;br&gt;&#xA;किञ्च यत्सादृश्यं सज्जीवमात्रसाधारणतयोक्तं तत्संसारिण्यनभिव्यक्तं मुक्ते तु व्यक्तमिति तदभिप्रायेणापि विशेषतो&lt;br&gt;&#xA;ऽभेदोक्तिर्युक्तेत्याशयवानाहसादृश्यं चेति ।&lt;br&gt;&#xA;सादृश्यं च विशेषेण &amp;hellip; । मनुव्_२,३.७०च् ।&lt;br&gt;&#xA;न्यायसुधा-&lt;br&gt;&#xA;मुक्तस्येशेनेति वर्तते ।&lt;br&gt;&#xA;ननु सादृयादिकं जडेष्वपि विद्यते ।&lt;br&gt;&#xA;तत्कथं तेषां’सर्वं खल्विदं ब्रह्म’ ।&lt;br&gt;&#xA;‘भूतानि विष्णुर्भुवनानि विष्णुर्वनानि विष्णुर्गिरयो दिशश्च’ इत्यादौ क्वचिदेव परमात्मैक्यव्यपदेशो न पुनर्जीवत्प्राचुर्येणेत्यत आहजडानामिति ।&lt;br&gt;&#xA;&amp;hellip; जडानां द्वयमेव तु । मनुव्_२,३.७०द् ।&lt;br&gt;&#xA;न्यायसुधा-&lt;br&gt;&#xA;तत्प्रधानकं तत्तन्त्रत्वमेव ।&lt;br&gt;&#xA;जडानां त्विति सम्बन्धः ।&lt;br&gt;&#xA;सादृश्यस्यापि तृतीयस्य विद्यमानत्वात्कथं द्वयमेवेत्यत आहभवेदिति ।&lt;br&gt;&#xA;भवेत् सादृश्यमत्यल्पं तृतीयं परमात्मना । मनुव्_२,३.७०एफ़् ।&lt;br&gt;&#xA;&lt;em&gt;८,६१६फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;जडानामिति वर्तते ।&lt;br&gt;&#xA;सत्यमस्ति सादृश्यं किन्तु तत्सत्वा(त्ता)दिनैव ।&lt;br&gt;&#xA;नतु जीववदानन्दादिना ।&lt;br&gt;&#xA;अतो द्वयस्यैव सत्त्वादुपपन्नाप्रचुरोक्तिः ।&lt;br&gt;&#xA;नन्वानन्दादिना सादृश्यं जीवेष्वपि नास्ति ।&lt;br&gt;&#xA;केषाञ्चिज्जीवानामतद्रूपताभ्युपगमादिति चेन्मा भूत् ।&lt;br&gt;&#xA;नहि जीवमात्रं प्रति तत्त्वमसीत्युच्यते ।&lt;br&gt;&#xA;तस्य वेदानधिकारित्वात् ।&lt;br&gt;&#xA;किन्तु भोक्षयोग्यं पतीत्यदोषः ।&lt;br&gt;&#xA;अत्र स्थानैक्यं च क्षीराब्ध्यादिस्थितभगवद्रूपापेक्षयोक्तमिति न जीवजडसाधारणम् ।&lt;br&gt;&#xA;जडाभेदव्याख्यानेन प्राज्ञवदिति दृष्टान्तो ऽपि व्याख्यातो भवति ।&lt;br&gt;&#xA;&lt;em&gt;८,६१७&lt;/em&gt;&lt;br&gt;&#xA;सूत्रे प्राज्ञवदित्युक्तम् ।&lt;br&gt;&#xA;तस्या(यमर्)थः ।&lt;br&gt;&#xA;प्राज्ञे यथाभेदव्यपदेशो ऽमुख्यस्तथेति ।&lt;br&gt;&#xA;तत्र प्रतियोगिविशेषानुक्तेर्विज्ञानमानन्दं ब्रह्मेत्यादिरखिलो ऽप्यभेदव्यपदेशो नित्यत्वादिसादृश्येनामुख्य इति ज्ञायेत ।&lt;br&gt;&#xA;तन्मा विज्ञायीत्याशयवानाहईशेति ।&lt;br&gt;&#xA;&lt;em&gt;८,६१८&lt;/em&gt;&lt;br&gt;&#xA;ईशरूपक्रियाणां च गुणानामपि सर्वशः ।&lt;br&gt;&#xA;तथैवावयवानां तत्स्वरूपैक्यं तु मुख्यतः । मनुव्_२,३.७१ ।&lt;br&gt;&#xA;न्यायसुधा-&lt;br&gt;&#xA;रूपाणि मत्स्यादीनि ।&lt;br&gt;&#xA;क्रियाः सृष्टयाद्याः ।&lt;br&gt;&#xA;गुणा ज्ञानादयः ।&lt;br&gt;&#xA;सवर्श इति प्रत्येकं सम्बन्धः ।&lt;br&gt;&#xA;तथाशब्दः समुच्चये ।&lt;br&gt;&#xA;एवशब्दस्य मुख्यत इत्येनान्वयः ।&lt;br&gt;&#xA;अवयवा हस्ताद्याः ।&lt;br&gt;&#xA;तत्स्वरूपैक्यम् ईश्वरस्वरूपेणै(पै)क्यं तत्प्रतिपादकं वाक्यमिति यावत् ।&lt;br&gt;&#xA;मुख्यत एव व्याख्येयमिति शेषः ।&lt;br&gt;&#xA;तुशब्दो जडव्यावृत्त्यर्थः ।&lt;br&gt;&#xA;तथाच जडविशेष एवायं दृष्टान्त इति भावः ।&lt;br&gt;&#xA;नचैवं साध्यसमत्वदोषः ।&lt;br&gt;&#xA;जीवमात्राभेदवादिनं प्रत्यक्षस्याधिकरणस्यारब्धत्वादिति ।&lt;br&gt;&#xA;कुत एतदिति चेत्(न) ।&lt;br&gt;&#xA;तत्र भेददर्शने प्रत्यवायस्योक्तत्वादित्याहयथेति ।&lt;br&gt;&#xA;यथोदकं दुर्गे वृष्टं पर्वतेषु विधावति ।&lt;br&gt;&#xA;एवं धर्मान् पृथक् पश्यंस्तानेवानुविधावति ।&lt;br&gt;&#xA;इति श्रुतेर् &amp;hellip; । मनुव्_२,३.७२अए ।&lt;br&gt;&#xA;न्यायसुधा-&lt;br&gt;&#xA;पर्वतेषु दुर्गे शिखरे वृष्टमुदकं यथाधो (वि)धावत्येवं पारमेश्वरान्धर्मास्ततः पृथक् पश्यंस्तानेव तद्दर्शनमन्वेवाविलम्बेन नरकं विधावतीत्यर्थः ।&lt;br&gt;&#xA;&lt;em&gt;८,६२०&lt;/em&gt;&lt;br&gt;&#xA;नन्वीश्वरधर्माणां भेदाभेदौ भवताम् ।&lt;br&gt;&#xA;तथा चात्यन्ताभेदोक्तिरमुख्येति सौत्रो दृष्टान्तो ऽसङ्कुचितवृत्तिर्भविष्यति ।&lt;br&gt;&#xA;इयं च श्रुतिरत्यन्तभेददर्शननिन्दापरा भवत्वित्यत आहनोभयं चेति ।&lt;br&gt;&#xA;&amp;hellip; नोभयं च भेदाभेदाख्यमिष्यते । मनुव्_२,३.७२एफ़् ।&lt;br&gt;&#xA;न्यायसुधा-&lt;br&gt;&#xA;इष्यते सूत्रकृतेति शेषः ।&lt;br&gt;&#xA;भेदाभेदौ नेष्यते इति वक्तव्ये भेदाभेदाख्यमुभयमिति वचनं वक्ष्यमाणश्रुतिव्याख्यानानुसारेणेति ज्ञातव्यम् ।&lt;br&gt;&#xA;कुतो नेष्यत इत्यत आहएकमेवेति ।&lt;br&gt;&#xA;एकमेवाद्वितीयं नेह नानास्ति किञ्चन ।&lt;br&gt;&#xA;मृत्योः स मृत्युमाप्नोति य इह नानेव पश्यति । मनुव्_२,३.७३ ।&lt;br&gt;&#xA;इति श्रुताविवेत्यस्माद् भेदाभेदनिराकृतिः । मनुव्_२,३.७४अब् ।&lt;br&gt;&#xA;न्यायसुधा-&lt;br&gt;&#xA;एकम् अभिन्नम् ।&lt;br&gt;&#xA;एकमपि घटादिकमवयवभेदवदुपलब्धमत एवेत्युक्तम् ।&lt;br&gt;&#xA;अद्वितीयं समाधिकरहितम् ।&lt;br&gt;&#xA;इह ब्रह्मणि किञ्चन गुणादिकमिति नानाभूतं नास्ति ।&lt;br&gt;&#xA;यस्त्विह ब्रह्मणि विद्यमानं गुणादिकं नाना भिन्नं, इव शब्दादभिन्नं च पश्यति ।&lt;br&gt;&#xA;स मृत्योरनन्तरं मृत्युं नरकमाप्नोति ।&lt;br&gt;&#xA;इति श्रुताविवेत्यस्माच्छब्दात् ।&lt;br&gt;&#xA;उपलक्षणं चैतत् ।&lt;br&gt;&#xA;एवशब्दाच्च भेदाभेदनिराकृतिः कृता ज्ञायते ।&lt;br&gt;&#xA;अतो नेष्यत इति योजना ।&lt;br&gt;&#xA;इवशब्दप्रयोगात्कथमेतल्लभ्यत इत्यत आहइवेति ।&lt;br&gt;&#xA;इवोभये च सादृश्य इति वाक् शब्दनिर्णये । मनुव्_२,३.७४च्द् ।&lt;br&gt;&#xA;न्यायसुधा-&lt;br&gt;&#xA;उभये यदुक्तं पूर्वपदेन तत्प्रतियोगिनि द्वितीये वर्तत इत्यर्थः ।&lt;br&gt;&#xA;अत्र च नानो(क्त्वा)क्त्या प्रयुक्त इवशब्दो ऽनाना (सं)गृह्णातीति भेदाभेदाख्यमुख्यं निराकृतं भवति ।&lt;br&gt;&#xA;वागस्तीति शेषः ।&lt;br&gt;&#xA;शब्दनिर्णयो नाम ग्रन्थविशेषः ।&lt;br&gt;&#xA;। इति श्रीमन्न्यायसुधायां पृथगुपदेशाधिकरणम् ।&lt;/p&gt;</description>
    </item>
    <item>
      <title>२८ अंशाधिकरण</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/28_aMshAdhikaraNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/28_aMshAdhikaraNa/</guid>
      <description>&lt;p&gt;। अथ श्रीमन्न्यायसुधायां अंशाधिकरणम् ।&lt;br&gt;&#xA;। ओं अंशो नानाव्यपदेशादन्यथा चापि ताशकितवादित्वमधीयत एके ओं ।&lt;br&gt;&#xA;केचिदिदमेवं व्याचक्षते ।&lt;br&gt;&#xA;जीवः परमात्मनोंऽशः ।&lt;br&gt;&#xA;अंशत्वं च नारम्भकत्वम् ।&lt;br&gt;&#xA;परमात्मनो ऽनारब्धत्वात् ।&lt;br&gt;&#xA;नापि खण्डत्वम् ।&lt;br&gt;&#xA;अच्छेद्यत्वात् ।&lt;br&gt;&#xA;नच प्रदेशत्वम् ।&lt;br&gt;&#xA;प(घ)टादिवदनित्यत्वप्रसङ्गात् ।&lt;br&gt;&#xA;किन्नाम भिन्नाभिन्नत्वम् ।&lt;br&gt;&#xA;अत्र भेद औपाधिको ऽभेदस्तु स्वाभाविकः ।&lt;br&gt;&#xA;उपाधिश्च अनाद्यनिर्वाच्याविद्येत्येके ।&lt;br&gt;&#xA;अन्ये तु सत्यमेवान्तःकरणादिकमिति ।&lt;br&gt;&#xA;कुत एतत् ।&lt;br&gt;&#xA;‘द्वा सुपर्णाऽ‘नित्यो नित्यानाम्’ इत्यादिनानाव्यपदेशात् ।&lt;br&gt;&#xA;अन्यथा चापि’तत्त्वमसिऽ‘अहं ब्रह्मास्मि’ इत्याद्यभेदव्यपदेशात् ।&lt;br&gt;&#xA;नचैकस्यैव जीवस्य ब्रह्मणा भेदाभेदौ किन्तु सर्वेषाम् ।&lt;br&gt;&#xA;यतो ब्रह्मदाशा ब्रह्मकितवा इत्येके ब्रह्मररो दाशकितवादित्वमधीयत इत्यादि ।&lt;br&gt;&#xA;तदिदमयुक्तम् ।&lt;br&gt;&#xA;तथाहि ।&lt;br&gt;&#xA;को ऽयमभेदः ।&lt;br&gt;&#xA;किं मुख्य एवोतामुख्यः ।&lt;br&gt;&#xA;सादृश्यादिलक्षणः ।&lt;br&gt;&#xA;आद्यं निराकरोतिभेदस्येति ।&lt;br&gt;&#xA;&lt;em&gt;८,६२३&lt;/em&gt;&lt;br&gt;&#xA;अंशो नानाव्यपदेशाद् अन्यथा चापि दाशकितवादित्वम् अधीयत एके । ब्ब्स्_२,३.४३ ।&lt;br&gt;&#xA;भेदस्य मुक्तौ वचनादपि तत्पक्षनिग्रहः । मनुव्_२,३.७५अब् ।&lt;br&gt;&#xA;न्यायसुधा-&lt;br&gt;&#xA;मुक्तावपीति सम्बन्धः ।&lt;br&gt;&#xA;तत्पक्षो मुख्याभेदपक्षः ।&lt;br&gt;&#xA;जीवस्यौपाधिक एव परमात्मनो भेदः ।&lt;br&gt;&#xA;अभेदस्तु स्वाभाविक इति वदता मुक्तौ भेदाभावो (वाच्यः) ।&lt;br&gt;&#xA;तत्राविद्याया अन्तःकरणादेश्चाभावात् ।&lt;br&gt;&#xA;नच तद्युज्यते ।&lt;br&gt;&#xA;मुक्तावपि जीवब्रह्मभे(णोर्भे)दस्य प्रागुदाहृताभिः श्रुतिस्मृतिभिरभिहितत्वात् ।&lt;br&gt;&#xA;अतः प्रमाणविरुद्धत्वादस्य पक्षस्य हेयत्वमेव ।&lt;br&gt;&#xA;द्वितीयं निराचष्टेचेतनत्वादीति ।&lt;br&gt;&#xA;चेतनत्वादिसादृश्यं यद्यभेद इतीष्यते ।&lt;br&gt;&#xA;अङ्गीकृतं तदस्माभिर्न स्वरूपैकता क्वचित् । मनुव्_२,३.७५च्फ़् ।&lt;br&gt;&#xA;न्यायसुधा-&lt;br&gt;&#xA;सादृश्यमित्युपलक्षणम् ।&lt;br&gt;&#xA;तत्प्रधान(क)त्वाद्यपीति द्रष्टव्यम् ।&lt;br&gt;&#xA;अभेदो ऽङ्गीकृतश्चेत्कथं तत्पक्षनिग्रह इत्युक्तमित्यत(मत) आहनेति ।&lt;br&gt;&#xA;क्वचिदिति संसारे मुक्तौ वे(चे)त्यर्थः ।&lt;br&gt;&#xA;&lt;em&gt;८,६२५&lt;/em&gt;&lt;br&gt;&#xA;न केवलं युक्तिविरुद्धो जीवब्रह्मणोर्भेदाभेदाङ्गीकारः किं तर्हि श्रुतिविरुद्धो ऽपीत्याहन केनचिदिति ।&lt;br&gt;&#xA;न केनचिदभेदो ऽस्ति भेदाभेदो ऽपिवा क्वचित् ।&lt;br&gt;&#xA;समुदायमृते विष्णोः स्वगुणादीन् विनापि वा । मनुव्_२,३.७६ ।&lt;br&gt;&#xA;इति श्रुतेर्न तस्यास्ति भेदाभेदो ऽपि केनचित् । मनुव्_२,३.७७अब् ।&lt;br&gt;&#xA;&lt;em&gt;८,६२५फ़्.&lt;/em&gt;&lt;br&gt;&#xA;न्यायसुधा-&lt;br&gt;&#xA;भेदेन सहितो ऽभेदो भेदाभेदः ।&lt;br&gt;&#xA;क्वचिदपीति सम्बन्धः ।&lt;br&gt;&#xA;वाशब्दः समुच्चये ।&lt;br&gt;&#xA;ऋतेयोगे द्वितीयाप्युपसङ्खयातव्या ।&lt;br&gt;&#xA;श्रौतप्रयोगात् ।&lt;br&gt;&#xA;अपिशब्दः समुच्चये ।&lt;br&gt;&#xA;वाशब्दो विकल्पार्थः ।&lt;br&gt;&#xA;स च व्यवस्थितो विकल्पः ।&lt;br&gt;&#xA;समुदायमृते(न) केनचिद्भेदाभेदो(दो ऽस्ति) नास्ति ।&lt;br&gt;&#xA;स्वगुणादीन्विनाभेदो नास्तीति ।&lt;br&gt;&#xA;केनचिदपीत्यन्वयः ।&lt;br&gt;&#xA;एतेन जीवब्रह्मणोर्भेदाभेदौ द्वावपि स्वाभाविकौ ।&lt;br&gt;&#xA;नतु भेदो ऽविद्याद्युपाधिनिबन्धनः ।&lt;br&gt;&#xA;अतो मुक्तावपि भेदसद्भावान्नास्माकं मुक्तभेदवचनविरोध इति वदन्यादवप्रकाशो ऽपि निरस्तः ।&lt;br&gt;&#xA;क्वचित्केनचिदिति विशेषश्रुतिविरोधादिति ।&lt;br&gt;&#xA;&lt;em&gt;८,६२८&lt;/em&gt;&lt;br&gt;&#xA;यद्येवं जीवब्रह्मणोर्न भेदाभेदौ कथं तर्हि सौत्रं भेदाभेदश्रुत्युदाहरणमित्यतः स्वमतेन सूत्रतात्पर्यमाहअभेदेति ।&lt;br&gt;&#xA;अभेदश्रुतयो ऽंशत्वात् &amp;hellip; । मनुव्_२,३.७७च् ।&lt;br&gt;&#xA;न्यायसुधा-&lt;br&gt;&#xA;उपलक्षणमेतत् ।&lt;br&gt;&#xA;भेदश्रुतयश्चेत्यपि द्रष्टव्यम् ।&lt;br&gt;&#xA;अंशत्वादेव हि उपपद्यन्त इति शेषः ।&lt;br&gt;&#xA;दिनानाविधसम्बन्धव्यपदेशहेतुमभिधायान्यथा चापीत्यादिनार्ऽथापत्तिरप्युच्यते ।&lt;br&gt;&#xA;तथाहि ।&lt;br&gt;&#xA;जीवब्रह्मणोर्भेदमभेदं च वदन्त्यः श्रुतयस्तावद्विद्यन्ते ।&lt;br&gt;&#xA;ताश्च जीवस्य ब्रह्मांशत्वादेव हि उपपद्यन्ते नान्यथा ।&lt;br&gt;&#xA;यदि जीवो ब्रह्मणो घट इव पटादत्यन्तभिन्नः स्यात्तदाभेदश्रुतय उपरुध्येरन् ।&lt;br&gt;&#xA;यदि वा ब्रह्माभिन्नः स्यात्तर्हि भेदश्रुतयो बाध्येरन् ।&lt;br&gt;&#xA;नच भेदाभेदाश्रयणेन श्रुतिद्वयसामञ्जस्यं वाच्यम् ।&lt;br&gt;&#xA;न केनचिदित्युदाहृतश्रुतिविरोधात् ।&lt;br&gt;&#xA;अतो भेदाभेदश्रुत्यन्यथानुपपत्त्या जीवो ब्रह्मां(णों)शो ऽङ्गीकार्य इत्येव सूत्रार्थ इति ।&lt;br&gt;&#xA;एतदर्थं च न केनचिदित्याद्येकवाक्यतया वा योज्यम् ।&lt;br&gt;&#xA;यथोक्तम् ।&lt;br&gt;&#xA;‘यतो भेदेन तस्यायमभेदेन च गीयते ।&lt;br&gt;&#xA;अतश्चांशत्वमुद्दिष्यं भेदाभेदौ न मुख्यतः’ इति ।&lt;br&gt;&#xA;&lt;em&gt;८,६२९&lt;/em&gt;&lt;br&gt;&#xA;परमात्मांशत्वं चेदुपगतं कथं तर्हि न भेदाभेदाङ्गीकारः ।&lt;br&gt;&#xA;प्रकारान्तरेणांशत्वस्य निर्वक्तुमशक्यत्वात् ।&lt;br&gt;&#xA;मत्स्यादिषु परमेश्वरांशेष्वभेदस्याङ्गीकृतत्वाच्चेत्यत आहसादृश्यं चेति ।&lt;br&gt;&#xA;&amp;hellip; सादृश्यं चांशतास्य तु । मनुव्_२,३.७७द् ।&lt;br&gt;&#xA;न्यायसुधा-&lt;br&gt;&#xA;अस्य जीवस्य परमेश्वरांशता तु तत्सादृश्यम् ।&lt;br&gt;&#xA;चशब्दात्तदधीनसत्तादिमत्त्वं चेत्यर्थः ।&lt;br&gt;&#xA;एतेन पुंस्त्वादिवदित्यनेनैवेदं गतार्थमधिकरणमित्यपि निरस्तम् ।&lt;br&gt;&#xA;यद्वा चशब्दो ऽवधारणार्थः ।&lt;br&gt;&#xA;सत्यम् ।&lt;br&gt;&#xA;मत्स्यादिष्वभेदनिमित्तकोंऽशशब्दः ।&lt;br&gt;&#xA;तथापि मुख्यांशसादृश्यं तत्सत्तयैव सत्तावत्त्वलक्षणमेव जीवस्यांशत्वं गौणो ऽयमंशशब्द इति इति यावत् ।&lt;br&gt;&#xA;अंशशब्दस्यानेकार्थत्वं तत्र मत्स्याद्याः स्वरूपांशा एव जीवाः भिन्नांशा एवेत्यत्र असम्भावनानिरासाय(दीनां स्वरूपांशत्वं जीवानां&lt;br&gt;&#xA;त्वतथाभूतांशत्वमित्येतत्कुत इत्यतो ऽत्र) आगमवाकयं पठतिअंशस्त्विति ।&lt;br&gt;&#xA;&lt;em&gt;८,६३०&lt;/em&gt;&lt;br&gt;&#xA;अंशस्तु द्विविधो ज्ञेयः स्वरूपांशो ऽन्य एव च ।&lt;br&gt;&#xA;विभिन्नांशो ऽल्पशक्तिः स्यात् किञ्चित्सादृश्यमात्रयुक् । मनुव्_२,३.७८ ।&lt;br&gt;&#xA;अंशिनो यत्तु सामर्थ्यं यत् स्वरूपं यथा स्थितिः ।&lt;br&gt;&#xA;स एव चेत् स्वरूपांशः प्रादुर्भावा हरेर्यथा । मनुव्_२,३.७९ ।&lt;br&gt;&#xA;न्यायसुधा-&lt;br&gt;&#xA;द्विविध एव न त्वेकविध एवेत्यन्वयः ।&lt;br&gt;&#xA;किञ्चित्सादृश्यमात्रयुगिति पुरोवदुभयथा व्याख्येयम् ।&lt;br&gt;&#xA;सामर्थ्यं सृष्टयादिकर्तृत्वादिलक्षणम् ।&lt;br&gt;&#xA;स्वरूपं पूर्णानन्दादिकम् ।&lt;br&gt;&#xA;स्थितिः सर्वगतत्वादिपरिमाणम् ।&lt;br&gt;&#xA;स एव चेत् तत्सामर्थ्यादियुक्तश्चेदंशस्तदासौ तत्स्वरूपांशो ज्ञातव्यः ।&lt;br&gt;&#xA;प्रादुर्भावा इति तस्यैवोदाहरणम् ।&lt;br&gt;&#xA;एवं जीवा यथेत्याद्यस्याप्युदाहरणं द्रष्टव्यम् ।&lt;br&gt;&#xA;अनेन प्रकाशादिवन्नैवं पर इत्यस्य तात्पर्यमुक्तं भवति ।&lt;br&gt;&#xA;&lt;em&gt;८,६३३&lt;/em&gt;&lt;br&gt;&#xA;मत्स्यादीनां जीवानां च परमेश्वरांशत्वासाम्ये ऽपि नैकप्रकारता किन्तु मत्स्याद्याः स्वरूपांशा एव जीवा विभिन्नांशा एवेत्यत्रासम्भावनानिरासाय&lt;br&gt;&#xA;प्रकाशवदिति सूत्रकृता दृष्टान्ता दत्ताः ।&lt;br&gt;&#xA;ते चायुक्ता इव प्रतीयन्ते उभयत्र भेदाभेदसाम्या(सद्भावा)दित्याशङ्कानिरासा(यर्)थं भाष्यम्’अभिमानिदेवतापेक्षयैतद्’ इति ।&lt;br&gt;&#xA;तदविस्पष्टमित्यतः सौत्रान्दृष्टान्तान्स्पष्टयतिसूर्येति ।&lt;br&gt;&#xA;सूर्यमण्डलमान्येकस्तत्प्रकाशाभिमानवान् ।&lt;br&gt;&#xA;सूर्यो ऽथ सप्तमाब्धेश्च बाह्योदस्य च वारिपः । मनुव्_२,३.८० ।&lt;br&gt;&#xA;कठिनत्वेन मेर्वादेः पृथिव्या अपि देवता ।&lt;br&gt;&#xA;धरादेव्य् &amp;hellip; । मनुव्_२,३.८१अच् ।&lt;br&gt;&#xA;न्यायसुधा-&lt;br&gt;&#xA;सूर्यमण्डलमान्यंशी सूर्यस्तत्प्रकाशाभिमानवांस्तदंशश्चैक एव ।&lt;br&gt;&#xA;यथेति सर्वत्रान्वीयते ।&lt;br&gt;&#xA;अथशब्दः समुच्चये ।&lt;br&gt;&#xA;बाह्योदस्याभिमान्यंशी वारिपः सप्तमाब्धेरभिमानी तदंशश्चैक एव ।&lt;br&gt;&#xA;पृथिव्याः पञ्चाशत्कोटिविस्तीर्णाया अभिमानिन्यंशिभूता (देवता) धरादेवी मेर्वा(देर)द्यभिमानिनी देवताप्यंशरूपैकैव ।&lt;br&gt;&#xA;मेरुहिमवदादेः पुरुषा अभिमानिनः पुराणेषु (प्र)सिद्धा इत्यत उक्तङ्कठिणत्वेनेति ।&lt;br&gt;&#xA;यत्कठिनं(णं) सा पृथिवीति श्रुतेर्धरादेव्येव सर्वस्याः पृथिव्या अभिमानिनी ।&lt;br&gt;&#xA;अवान्तराभिमानिनस्त्वन्ये इति ।&lt;br&gt;&#xA;अनेन स्वरूपांशो निदर्शितः ।&lt;br&gt;&#xA;दार्ष्यान्तिकं दर्शयतिएवमेवेति ।&lt;br&gt;&#xA;&amp;hellip; एवमेवैको भगवान् विष्णुरव्ययः ।&lt;br&gt;&#xA;नानावताररूपेण स्थितः पूर्णगुणः सदा । मनुव्_२,३.८१च्फ़् ।&lt;br&gt;&#xA;न्यायसुधा-&lt;br&gt;&#xA;भगवान्विष्णुरंशी नानावताररूपेण स्थितोंऽशश्चैक एवेति योजना ।&lt;br&gt;&#xA;अव्ययः सदा पूर्णगुण इत्यागामिसूत्रानुसारेणाभेदोपपादनम् ।&lt;br&gt;&#xA;विभिन्नांशदृष्टान्तविवरणपूर्वकं दार्ष्यान्तिकं विवृणोतिविण्मूत्रेति ।&lt;br&gt;&#xA;विण्मूत्राक्ष्यादिमानिन्यो यथापभ्रष्टदेवताः ।&lt;br&gt;&#xA;सूर्यादिभ्यस्तथैवायं संसारी परमात् पृथक् । मनुव्_२,३.८२ ।&lt;br&gt;&#xA;&lt;em&gt;८,६३५&lt;/em&gt;&lt;br&gt;&#xA;न्यायसुधा-&lt;br&gt;&#xA;अपभ्रष्टनामका देवता अंशरूपाः सूर्यादिभ्यः सूर्यवरुणपृथिवीभ्योंऽशिभ्यो व्युत्क्रमेण यथा पृथक् ।&lt;br&gt;&#xA;जीवांशानामंशिनः परमेश्वरात्पृथक्त्वं युक्तितः समर्थयितुं सूत्रम् अनुज्ञापरिहारौ देहसम्बन्धाज्ज्योतिरादिवदिति ।&lt;br&gt;&#xA;अत्रापि दृष्टान्तानामसङ्गतिमाशङ्कयाभिमानिविषयतया व्याख्यातिदेहेति ।&lt;br&gt;&#xA;अनुज्ञापरिहारौ देहसम्बन्धाज् ज्योतिरादिवत् । ब्ब्स्_२,३.४८ ।&lt;br&gt;&#xA;देहदोषैश्च दुष्टत्वादपभ्रष्टाख्यदेवताः ।&lt;br&gt;&#xA;अन्याः सूर्यादिदेवेभ्यो ह्यनुग्राह्याश्च तैः सदा । मनुव्_२,३.८३ ।&lt;br&gt;&#xA;एवमेव पराद् विष्णोः पृथक् संसारिणो मताः ।&lt;br&gt;&#xA;अनुग्राह्याश्च तेनैव तत्प्रसादाच्च मोक्षिणः । मनुव्_२,३.८४ ।&lt;br&gt;&#xA;न तु मत्स्यादिरूपाणामनुग्राह्यत्वमिष्यते । मनुव्_२,३.८५अब् ।&lt;br&gt;&#xA;न्यायसुधा-&lt;br&gt;&#xA;परदेहगतदोषैः ।&lt;br&gt;&#xA;देवतात्वं त्वन्तर्धानादिशक्तियोगः ।&lt;br&gt;&#xA;चश(ब्दौ)ब्दो हेत्वोः समुच्चये ।&lt;br&gt;&#xA;हि यस्मादनुग्राह्याश्च तैः सूर्यादिभिस्तत्प्रसादायत्तप्रतिबन्धनिवृत्तित्वाच्चेत्यपि द्रष्टव्यम् ।&lt;br&gt;&#xA;अनुग्राह्यश्चेत्यादौ यत इति शेषः ।&lt;br&gt;&#xA;देहदोषलिप्तत्वादित्यपि ग्राह्यम् ।&lt;br&gt;&#xA;नन्वनुज्ञादिहेतुत्रयं स्वरूपांशेषु मत्स्यादिष्वस्तीत्यनैकान्तिकं न जीवांशानां परमेश्वराद्भेदं साधयितुमलमित्यत आहनत्विति ।&lt;br&gt;&#xA;अनुग्राह्यत्वमित्युपलक्षणम् ।&lt;br&gt;&#xA;नेष्यते’नैव ते जायन्ते’ इत्यादिश्रुतिबलेनेति शेषः ।&lt;br&gt;&#xA;&lt;em&gt;८,६३७&lt;/em&gt;&lt;br&gt;&#xA;अत्रैव सूत्रम्असन्ततेश्चाव्यतिकरः’ इति ।&lt;br&gt;&#xA;तज्जीवांशानां परमेश्वराद्भेदमेव साधयत्प्रतीयते ।&lt;br&gt;&#xA;नतु मत्स्यादीनामभेदमपि ।&lt;br&gt;&#xA;अत उ(तदु)पलक्षणत्वेन व्याचष्टेगुणैरिति ।&lt;br&gt;&#xA;असन्ततेश् चाव्यतिकरः । ब्ब्स्_२,३.४९ ।&lt;br&gt;&#xA;गुणैरशेषैः पूर्णत्वान्मुख्याभेदो ऽपरैर्नच । मनुव्_२,३.८५च्द् ।&lt;br&gt;&#xA;न्यायसुधा-&lt;br&gt;&#xA;मत्स्यादिरूपाणामिति वर्तते ।&lt;br&gt;&#xA;मुख्याभेदाएंऽशिना ।&lt;br&gt;&#xA;अपरैर्जीवैरीश्वरस्याभेदो न च तेषामपरिपूर्णगुणत्वाच्चेति ।&lt;br&gt;&#xA;अनुज्ञापरिहारावित्येतदप्येवमुपलक्षणतया व्याख्येयम् ।&lt;br&gt;&#xA;तदर्थं वा नतु मत्स्यादिरूपाणामिति वाक्यं योज्यम् ।&lt;br&gt;&#xA;&lt;em&gt;८,६३८&lt;/em&gt;&lt;br&gt;&#xA;। ओं आभास एव च ओं ।&lt;br&gt;&#xA;एवमंशस्यापि जीवस्येश्वराद्भेदः प्रमाणैस्समर्थितः ।&lt;br&gt;&#xA;यस्त्वंशत्वादभेदं साधयेत्तस्यांशशब्दवाच्यत्वमात्रत्वं चेद्धेतुस्तदानैकान्तिकत्वमुक्तमेव ।&lt;br&gt;&#xA;मुख्यांशत्वं चेद्धेतुस्तदासिद्धिरिति प्रतिपादयदाभास एव चेति सूत्रं व्याचष्टेअंशेति ।&lt;br&gt;&#xA;आभास एव च । ब्ब्स्_२,३.५० ।&lt;br&gt;&#xA;अंशाभासाश्च सर्वे ऽपि परस्यांशा न मुख्यतः । मनुव्_२,३.८६अब् ।&lt;br&gt;&#xA;न्यायसुधा-&lt;br&gt;&#xA;सर्वे ऽपि जीवाः ।&lt;br&gt;&#xA;जीवानामंशाभासत्वं श्रुत्यन्तरेण द्रढयतियथेति ।&lt;br&gt;&#xA;यथैषा पुरुषे च्छाया एतस्मिन्नेतदाततम् । मनुव्_२,३.८६च्द् ।&lt;br&gt;&#xA;न्यायसुधा-&lt;br&gt;&#xA;तथैतस्मिन्पुरुषोत्तमे एतज्जीवजातमाततमेतदेवास्य तदंशत्वमिति भावः ।&lt;br&gt;&#xA;नन्वेतत् श्रुतिविरुद्धं’पादो ऽस्य विश्वा भूतानि त्रिपादस्यामृतं दिवि’ इत्यस्मिन्मन्त्रे ऽनन्तासनश्वेतद्वीपवैकुण्ठेषु&lt;br&gt;&#xA;द्युशब्दवाच्येष्ववस्थितरूपत्रयवद्भूतशब्दवाच्यानां जीवानामपि परमपुरुषपादत्वाभिधानात् इत्याशङ्कय विशेषश्रुतिबलेन&lt;br&gt;&#xA;पादशब्दस्यानेकार्थत्वकल्पनं न्याय्यमित्याशयवानाहनत्विति ।&lt;br&gt;&#xA;न तु पुम्पादवत् पादा जीवा एते परात्मनः ।&lt;br&gt;&#xA;पूर्णास्तस्य गुणा एव प्रादुर्भावतया स्थिताः ।&lt;br&gt;&#xA;एवं जगाद परमश्रुतिर्नारायणं परम् । मनुव्_२,३.८७ ।&lt;br&gt;&#xA;न्यायसुधा-&lt;br&gt;&#xA;पुम्पादवत् पुरुषस्यामृतपादत्रयमिव ।&lt;br&gt;&#xA;कुतः ।&lt;br&gt;&#xA;पूर्णाः ।&lt;br&gt;&#xA;नारायणं प्रादुर्भावरूपम् ।&lt;br&gt;&#xA;जीवांशेभ्यः परं विलक्षणम् ।&lt;br&gt;&#xA;जगाद ।&lt;br&gt;&#xA;&lt;em&gt;८,६३९&lt;/em&gt;&lt;br&gt;&#xA;अधिदैवादिस्वरूपनिर्णयाय पादो ऽयमारब्ध इत्युक्तम् ।&lt;br&gt;&#xA;तत्र कीदृशो ऽत्र निर्णयो जात इत्यतस्तं बुद्धयारोहाय पिण्डीकृत्याहअक्षय इति ।&lt;br&gt;&#xA;अक्षयो भगवान् विष्णुर्लक्ष्म्यावासो लये स्थितः । मनुव्_२,३.८८अब् ।&lt;br&gt;&#xA;न्यायसुधा-&lt;br&gt;&#xA;देहादिक्षयरहित एव प्रलये स्थितः ।&lt;br&gt;&#xA;अनेन’असम्भवस्तु सतो ऽनुपपत्तेःऽ,’नात्मा श्रुतेर्नित्यत्वाच्च ताभ्यः’ इत्यधिकरणतात्पर्यमुक्तं भवति ।&lt;br&gt;&#xA;लक्ष्म्यावास इति ।&lt;br&gt;&#xA;देव्या अपि प्रलये ऽवस्थानोक्त्या वियत्प(देनोप)दोपलक्षितायास्तस्या न जीववज्जननमिति ।&lt;br&gt;&#xA;वियदादिपदोपादानेन तदभिमानित्वदशायामेव ब्रह्मादीनां देहाद्युत्पत्तिर्न मुक्ताविति सूचितम् ।&lt;br&gt;&#xA;तत्सूचयतिमुक्तैरिति ।&lt;br&gt;&#xA;मुक्तैः सदा चिन्त्यमानो ब्रह्माद्यैस्तारतम्यगैः । मनुव्_२,३.८८च्द् ।&lt;br&gt;&#xA;न्यायसुधा-&lt;br&gt;&#xA;तथापि सृष्टि(प्र)लयक्रमसमर्थनेन सूचितं तारतम्यं तु तत्रापि नापैतीत्याशयेनोक्तम्तारतम्यगौरिति ।&lt;br&gt;&#xA;विपर्ययेण तु क्रमो ऽत्र इति सृष्टिक्रमविपर्ययेण (प्र)लये क्रमो ऽभिहितः ।&lt;br&gt;&#xA;तत्र कः सृष्टौ क्रम इत्यतस्तं दर्शयन्वियदधिकरणतात्पर्यमाहप्रकृतिरिति ।&lt;br&gt;&#xA;प्रकृतिः पुरुषः कालो वेदाश्चेति चतुष्ययम् ।&lt;br&gt;&#xA;नित्यं स्वरूपतो विष्णोर्विशेषावाप्तिमात्रतः ।&lt;br&gt;&#xA;उत्पत्तिमादिति प्रोक्तं लक्ष्मीस्तदभिमानिनी । मनुव्_२,३.८९ ।&lt;br&gt;&#xA;&lt;em&gt;८,६४०&lt;/em&gt;&lt;br&gt;&#xA;न्यायसुधा-&lt;br&gt;&#xA;ततो जातः पुमान् नाम ब्रह्मास्यां वासुदेवतः ।&lt;br&gt;&#xA;सूत्रात्मा प्राणनामा च देव्यौ प्रकृतिमानिनी । मनुव्_२,३.९० ।&lt;br&gt;&#xA;ततो रूपं महान् नाम ब्रह्मणो ऽहङ्कृतिः शिवः ।&lt;br&gt;&#xA;ब्रह्मणो बुद्धिनाम्नोमा तत इन्द्रो मनो ऽभिधः ।&lt;br&gt;&#xA;स्कन्दश्च तत एवान्ये सर्वे देवाः प्रजज्ञिरे । मनुव्_२,३.९१ ।&lt;br&gt;&#xA;न्यायसुधा-&lt;br&gt;&#xA;तदभिमानिनी लक्ष्मीश्चैवमित्यर्थः ।&lt;br&gt;&#xA;ततः कः सृष्टौ क्रम इत्यतस्तं दर्शयन्वियदधिकरणतात्पर्यमाहप्रकृतिरिति ।&lt;br&gt;&#xA;तदभिमानिनी लक्ष्मीश्चैवमित्यर्थः ।&lt;br&gt;&#xA;ततः तदनन्तरम् ।&lt;br&gt;&#xA;प्राणनामा सङ्कर्षणात् ।&lt;br&gt;&#xA;देव्यौ सरस्वतीभारत्यौ ।&lt;br&gt;&#xA;प्रकृतिमानिनी महत्तत्त्वरूपात् ।&lt;br&gt;&#xA;ततः अहङ्कारात् ।&lt;br&gt;&#xA;तत एव इन्द्रस्कन्दाभ्याम् ।&lt;br&gt;&#xA;अन्ये तत्त्वाभिमानिनः ।&lt;br&gt;&#xA;अत्रोपलक्षितानामप्यधिकाशङ्कानिरासाय’तथा प्राणःऽइत्यादिना निर्णयः करिष्यत इत्यदोषः ।&lt;br&gt;&#xA;सृष्टिप्रलययोः क्रमविपयर्यसमर्थनाय तात्पर्यमाहतत्रेति ।&lt;br&gt;&#xA;तत्र पूर्वतनः श्रेयान् गुणैः सर्वैः समस्तशः । मनुव्_२,३.९२अब् ।&lt;br&gt;&#xA;न्यायसुधा-&lt;br&gt;&#xA;समस्तशः समस्तेषु ।&lt;br&gt;&#xA;‘तेजो ऽतःऽ,’तदभिध्यानात्’ इत्यादेस्तात्पर्यमाहतेभ्यश्चेति ।&lt;br&gt;&#xA;तेभ्यश्च भगवान् विष्णुस् &amp;hellip; । मनुव्_२,३.९२च् ।&lt;br&gt;&#xA;न्यायसुधा-&lt;br&gt;&#xA;श्रेयानिति वर्तते ।&lt;br&gt;&#xA;समस्तश इति पञ्चम्यन्तमत्र वा सम्बद्धयते ।&lt;br&gt;&#xA;सर्वस्य जन्मलयौ परमेश्वरायत्तावित्युक्तम् ।&lt;br&gt;&#xA;‘परात्तु तच्छतेः’ इत्यादिना प्रवृत्तिश्च ।&lt;br&gt;&#xA;तत्तात्पर्यमाहतदधीना इति ।&lt;br&gt;&#xA;&amp;hellip; तदधीना इमे सदा । मनुव्_२,३.९२द् ।&lt;br&gt;&#xA;जन्मस्थितिलयाज्ञाननियतिज्ञानसंसृतिः ।&lt;br&gt;&#xA;मोक्षश्च &amp;hellip; । मनुव्_२,३.९३अच् ।&lt;br&gt;&#xA;न्यायसुधा-&lt;br&gt;&#xA;इमे जन्माद्या मोक्षान्ता भावाः ।&lt;br&gt;&#xA;एतेषामिति वक्ष्यमाणमत्रापि सम्बद्धयते ।&lt;br&gt;&#xA;द्वन्द्वैकवद्भावे ऽपि नपुंसकत्वाभावश्छान्दसः ।&lt;br&gt;&#xA;युवोरनाकाविति यथा ।&lt;br&gt;&#xA;मुक्तौ जन्माभावे ऽपि स्थित्यादौ भगवदधीनत्वमस्त्येवेत्याहतदधीनत्वमिति ।&lt;br&gt;&#xA;&amp;hellip; तदधीनत्वमेतेषां नैव हीयते । मनुव्_२,३.९३च्द् ।&lt;br&gt;&#xA;मुक्तावपि &amp;hellip; । मनुव्_२,३.९४अ ।&lt;br&gt;&#xA;&lt;em&gt;८,६४१&lt;/em&gt;&lt;br&gt;&#xA;न्यायसुधा-&lt;br&gt;&#xA;एतेषां ब्रह्मादीनाम् ।&lt;br&gt;&#xA;परमप्रमेयमाहस एवेति ।&lt;br&gt;&#xA;&amp;hellip; स एवैकः स्वतन्त्रः पूर्णसद्गुणः । मनुव्_२,३.९४अब् ।&lt;br&gt;&#xA;न्यायसुधा-&lt;br&gt;&#xA;उपसंहरतिइतीति ।&lt;br&gt;&#xA;इति श्रुत्युपपत्तिभ्यां पादे ऽस्मिन् प्रभुणोदितम् । मनुव्_२,३.९४च्द् ।&lt;br&gt;&#xA;न्यायसुधा-&lt;br&gt;&#xA;। इति श्रीमत्पूर्णप्रमतिभगवत्पादसुकृतेरनुव्याख्यानस्य प्रगुणजयतीर्थाख्ययतिना ।&lt;br&gt;&#xA;कृतायां टीकायां विषमदवाक्यार्थविवृतौ द्वितीये ऽध्याये ऽस्मिन्गगनचरणः पर्यवसितः ।&lt;br&gt;&#xA;। इति द्वितीयाध्यायस्य तृतीयः पादः ।&lt;/p&gt;</description>
    </item>
  </channel>
</rss>
