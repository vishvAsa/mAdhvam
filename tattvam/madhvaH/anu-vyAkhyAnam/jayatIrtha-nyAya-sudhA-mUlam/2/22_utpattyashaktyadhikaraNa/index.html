<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>माध्व-मते विश्वासटिप्पन्यः  | २२ उत्पत्त्य्(अशक्त्य्)अधिकरण</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/" rel="alternate" type="application/rss+xml" title="माध्व-मते विश्वासटिप्पन्यः" />
    <link href="/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/" rel="feed" type="application/rss+xml" title="माध्व-मते विश्वासटिप्पन्यः" />

    <meta property="og:url" content="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/">
  <meta property="og:site_name" content="माध्व-मते विश्वासटिप्पन्यः">
  <meta property="og:title" content="२२ उत्पत्त्य्(अशक्त्य्)अधिकरण">
  <meta property="og:description" content="। अथ श्रीमन्न्यायसुधायां उत्पत्त्य(शक्त्य)धिकरणम् ।
। ओं उत्पत्त्यसम्भवात् ओं ।
शाक्तं मतमत्रापाक्रियते ।
न निराकर्तव्यमेवैतत् ।
स्कान्दादिमतवदस्यापि पूर्वन्यायेनैव निरस्तत्वात् ।
यथा हि ।
पत्युरित्यस्य स्थाने स्कन्दस्येत्यादि पठित्वासामञ्जस्ये तदनुसारिण्यः श्रुतय उदाह्रियन्ते ।
सम्बन्धानुपपत्त्यादिकं च तद्विषयं योज्यते ।
तथा शक्तावपि वक्तुं शक्यमेव(ते) ।
अन्यथा स्कन्दादिशर्नमपि पृथगपाकरणीयं स्यात् ।
अथोच्येत ।
शाक्तमते पाशुपतादाचारभेदादेर्विद्यमानत्वात्तत्सिद्धान्ताविशेषो नास्तीति ।
तन्न ।
सौरादिमतेष्वपि तस्य विद्यमानत्वात् ।
अथ किं तेन ।
देवताविशेषपरिग्रहमन्तरेणोक्तार्थविरुद्धो दूष्यो ऽथर्ः सर्वत्र समान एवेति ब्रूषे ।
तच्छाक्ते ऽपि समानमित्यतो नैतदपि पृथगपाकरणीयमित्यत आहनिराकृताविति ।
उत्पत्त्यसम्भवात् । ब्ब्स्_२,२.४२ ।
निराकृतौ विशेषस्य भावाच्छक्तिमतं पृथक् ।
दूष्यते … । मनुव्_२,२.२७७अच् ।
न्यायसुधा-
सत्यम् ।
स्कन्दादिवच्छाक्तस्यापि मतस्य न पाशुपताद्विशेषः ।
अत एवोक्तदोषग्रामविषयत्वमपि ।
तथापि तत्रासाधारणस्य दूषण(स्यापि वि)स्य विद्यमानत्वात्तद्विवक्षया शक्तिमतं पृथग्भङ्गया दूष्यते सूत्रकारेण ।
उत्पत्त्यसम्भवो हि शाक्तस्यैवासाधारणदोषो न तु पुरुषदैवतानाम् ।
एतच्च वक्ष्याम इति ।
८,४३६
एवमधिकरणारम्भमुपपाद्येदानीं शाक्तमत(स्थिति)मुपन्यस्यतिमहतीति ।
… महती देवी ह्रीङ्करी सर्वकारणम् ।
त्रिपुराभैरवीत्यादिनामभिः साभिधीयते । मनुव्_२,२.२७७च्फ़् ।
न्यायसुधा-
शक्तिमतमिति वर्तते ।
सर्वस्यागामिना इतिशब्देन सम्बन्धः ।
देवी महती सर्वोत्कृष्टेति शक्तिमतमिति ।
कथं महतीत्यत उक्तम्सर्वकारणमिति ।
सकलजगत्सृष्टयादिकारणत्वात् सार्वज्ञादिसर्वगुणवती समस्तदोषदूरा भ(ग)वतीत्यतः सर्वोत्कृष्टेति ।
नन्विदं शास्त्रमन्योन्यव्याहतं कथं प्रमाणं स्यात् ।
भुवनेश्वरीतन्त्रे हि सैव महती सर्वकारणमिति चोच्यते ।
त्रिपुरातन्त्रे तु त्रिपुरैव ।
तथा भैवरीतन्त्रे भैरवी ।
एवं कुब्जिकादितन्त्रेष्वन्या चान्या च ।
नच बह्वीनां सर्वोत्तमत्वमुपपद्यत इत्यत उक्तम् ।
ह्रीङ्कारी त्रिपुरा भैरवीत्यादिनामभिः सा भगवत्येकैवाभिधीयते ।
अतो न (नान्योन्य) व्याघात इति ।
शाक्ताश्च त्रिविधाः ।
महावामा मध्यवामा अणुवामाश्चेति ।
एत एव क्वचिच्छाक्तशाम्भवाऽणशब्दैरुच्यन्ते ।
तत्राद्यानां मतविशेषं दर्शयतितस्या इति ।
तस्याः सदाशिवाद्याश्च जायन्ते देवमानुषाः ।
भूतभौतिकमप्येतदिति … । मनुव्_२,२.२७८अद् ।
न्यायसुधा-
तस्याः केवलाया एव शक्तेः ।
सदाशिवग्रहणेन मतान्तराद्भेदो दर्शितः ।
तत्र सदाशिवस्य शक्तितो जन्मानभ्युपगमात् ।
एवमुपन्यस्तं महावाममतं तावदयुक्तमित्याहतदिति ।
… तन्नोपपद्यते । मनुव्_२,२.२७८द् ।
८,४३७
न्यायसुधा-
निरन्तरोपन्यस्तं महावाममतं तदिति परामृशति ।
कुत इत्याकाङ्क्षायां सूत्रम् उत्पत्त्यसम्भवादिति ।
तद्वयाख्यातुं तावद्वयाप्तिमुपपादयतिदृष्टेति ।
दृष्टा पुम्भ्यः सदा सृष्टिः स्त्रीपुम्भ्यो वा विशेषतः ।
केवलाभ्यो नहि स्त्रीभ्यस्तत उत्पत्त्यसम्भवात् । मनुव्_२,२.२७९ ।
नार्च्यं महावाममतं … । मनुव्_२,२.२८०अ ।
८,४३८
न्यायसुधा-
अत्र सृष्टिशब्देनापत्त्योत्पत्तिर्विवक्षिता न सृष्टिमात्रम् ।
तस्य केवलाभ्यो ऽपि स्त्रीभ्यो दर्शनात् ।
सदेति व्यभिचाराभावं सूचयति ।
वाशब्दस्तुशब्दार्थः ।
विशेषतः प्राचुर्येण ।
केषाञ्चिदेव हि द्रोणादीनां सृष्टिः केवलेभ्यः पुरुषेभ्यो दृष्टा ।
नन्वचतुरादिसूत्रेण स्त्रीपुंसेभ्य इति भवितव्यम् ।
स्त्रीपुम्भ्य इति कथम् ।
‘समासान्तो विधिरनित्यः’ इति भविष्यति ।
यद्वा द्वन्द्वात्परः समासान्तो ऽसौ निपातितः ।
अत्र तु स्त्रीभिः सहिताः पुमांसः (स्त्रीमुमांसस्ते)तेभ्य इति न द्वन्द्व इति न भविष्यति ।
केवलाभ्यः पुरु(षानुग्रहहीनाभ्यः)षाननुगृहीताभ्यः ।
ततः किमित्यतः सूत्रं व्याख्यातितत इति ।
यत एवं व्याप्तिर्यतश्च प्रकृता(तिः) केवला ।
शिवादीनां ततो जन्माङ्गीकारात् ।
ततः कारणात्ततः शक्तेरपत्योत्पत्त्यसम्भवात् इत्यर्थः ।
८,४३९
अयमत्र प्रयोगः ।
आदिकालीनापत्त्योत्पत्तिर्न केवलस्त्रीकृता(कर्तृका) अपत्योत्पत्तित्वात् ।
यापत्त्योत्पत्तिः सा न केवलस्त्रीकर्तृका ।
यथा सम्प्रतिपन्ना ।
सा हि कदाचित् पुरुषमात्रात्क्वचित्पुरुषानुगृहीताभ्यः स्त्रीभ्यो दृष्टा ।
न पुनः क्वापि केवलाभ्यः स्त्रीभ्यो दृष्टा ।
येनोक्तव्याप्तेर्व्यभिचारः स्यादिति ।
यद्वा शक्तिर्नापत्त्यप्रसवित्री केवलस्त्रीत्वात्सम्प्रतिपन्नकेवलस्त्रीवत् ।
अत्र केवलाभ्यो न हि स्त्रीभ्य इत्यन्वयकथनं दृष्टेत्यादि तद्वयभिचारपरिहारार्थमिति ज्ञातव्यम् ।
यदि वा केवलस्त्रीत्वान्नापत्यप्रसवित्री चेच्छक्तिः स्यात्तदा केवलपु(लात्पु)रुषत्वात् पुरुषोत्तमो ऽपि तथा न स्यादित्याक्षेपमपाकर्तुं प्रागेव
दृष्टेत्याद्युक्तम् ।
असिद्धं च केवलत्वं तस्य लक्ष्मीपतेरित्याशयेन स्त्रीपुम्भ्य इत्युक्तम् ।
केवलाभ्य इति तु व्याप्त्युपपादकम् ।
अथवा यत्’निराकृतौ विशेषस्य भावात्’ इत्यनेनास्य दोषस्यासाधारणत्वमुक्तम् तदुपपादनाय दृष्टेत्याद्युपन्यासः ।
८,४४१
इदानीमधिकाशङ्कया मतान्तरमुत्थापयतिवामैरिति ।
… वामैरन्यदुदीर्यते । मनुव्_२,२.२८०ब् ।
न्यायसुधा-
मध्यवामैरित्यर्थः ।
अन्यत् महावामसिद्धान्तात् ।
किं तदित्यत आहशिवेति ।
शिवोपसर्जना शक्तिः ससर्जेदं समन्ततः । मनुव्_२,२.२८० ।
इति … । मनुव्_२,२.२८१अ ।
न्यायसुधा-
शिव उपसर्जनं यस्याः सा शिवोपसर्जना ।
इदमित्यस्यैव व्याख्यानं समन्ततो देशे काले च वर्तमानं कार्यमिति ।
एतदुक्तं भवति ।
नोत्पत्त्यसम्भवो ऽस्मन्मते ऽस्ति ।
अस्माभिः शिवसहितायाः शक्तेर्विश्वप्रस(भ)वस्याङ्गीकृतत्वात् ।
नचैवं (त)द्वयोः सर्वोत्कृष्टत्वं विरुद्धमापद्यते ।
शिवस्य शक्तिं पत्युपसर्जनत्वाङ्गीकारादिति ।
एतत्प्रतिषेधतितच्चेति ।
… तच्चोपपन्नं न … । मनुव्_२,२.२८१अब् ।
न्यायसुधा-
अत्राप्युत्पत्त्यसम्भवस्यापरिहारादिति भावः ।
न च कर्तुः करणम् । ब्ब्स्_२,२.४३ ।
… शिवस्याकरणत्वतः ।
अदेहत्वाद् … । मनुव्_२,२.२८१ब्च् ।
८,४४१फ़्.
न्यायसुधा-
अकरणत्वत इत्यस्यैव स्वपदस्य वर्णनमदेहत्वादिति ।
यद्वाकरणत्वतो ज्ञानादिकारणाभावादित्यर्थः ।
तदेव कथमित्यतो ऽकरणत्वतो निरिन्द्रियत्वादित्युक्तम् ।
तदपि कुत इत्यत उक्तमदेहत्वादिति ।
एतदुक्तं भवति ।
देहवता हि शिवेनापत्योत्पत्तौ शक्तेः साचिव्यमाचरणीयम् ।
न विदेहेन ।
तस्य प्र(वि)लीनवदिन्द्रियादिविज्ञानादिविकलस्य तदनुपपत्तेः ।
नच शिवदेहोत्पत्तौ केवलायाः शक्तेः शक्तिरस्ति ।
प्रागुक्तदोषात् ।
अन्यथात्रापि तथोपपत्तौ शिवाङ्गीकारवैयर्थ्यापत्तेश्च ।
नच शिवसहितायाः ।
विदेहस्य साहाय्यकरणानुपपत्तेः ।
अतः अङ्गीकृतस्यापि शिवस्याजागलस्तनायितत्वेनात्राप्युत्पत्त्यसम्भव एवेति ।
मतान्तरमुत्थापयतिअपि हीति ।
… अपि ह्यन्ये ब्रूयुः सर्वज्ञमीश्वरम् । मनुव्_२,२.२८१च्द् ।
अणुवामा … । मनुव्_२,२.२८२अ ।
८,४४३
न्यायसुधा-
अन्ये ऽपीत्यन्वयः ।
तानेव विशेषनाम्नाऽहअणुवामा इति ।
अस्य मतस्य लोके प्रचुरतां सूचयितुं हिशब्दः ।
सर्वज्ञमित्युपलक्षणम् ।
जगत्सृष्टयाद्युपयुक्तसकलकारणोपेतम् ।
इदमुक्तं भवति ।
शिवसहिता शक्तिर्जगज्जननीत्यभ्युपच्छतो मम नोक्तदोषः ।
शिवस्य स्वाभाविकसार्वज्ञादिमत्त्वेन देहेन्द्रियानपेक्षणात् ।
लीलाविग्रहग्रहणेन शक्तिसाहाय्यकरणस्या(सम्भोगस्या)प्युपपत्तेरिति ।
तदिदं दूषयतिन तदिति ।
… न तद्युक्तम् … । मनुव्_२,२.२८२अ ।
न्यायसुधा-
कुत इत्यत्र सूत्रम् ओं विज्ञानादिभावे वा तदप्रतिषेधः ओं ।
इति ।
तस्यार्थः ।
शिवस्य विज्ञानादिभावे अङ्गीकृते तस्य मतस्य प्रतिषेधो न क्रियत इति ।
नन्विदं मतमनुमानं न वा ।
नाद्यः ।
उक्तार्थविरुद्धत्वात् ।
न तद्युक्तमित्यस्य चायोगात् ।
द्वितीये कथं तदप्रतिषेध इत्युक्तम् ।
कथं च न तद्युक्तमित्यत्रास्य हेतुत्वमित्यतस्तदप्रतिषेध इति निवेशयितुमुत्सूत्रं तावद्धेतुमाहईशेति ।
विज्ञानादिभावे वा तदप्रतिषेधः । ब्ब्स्_२,२.४४ ।
… ईशवादप्रवेशनात् । मनुव्_२,२.२८२ब् ।
न्यायसुधा-
शैवमतप्रवेशापत्तेरित्यर्थः ।
८,४४४
ननु शैवाः सार्वज्ञादिगुणोपेतं शिवमेकमेवाभ्युपयन्ति ।
शाक्तास्तु शिवं शक्तिं चेत्यस्ति महान्सिद्धान्तभेदः ।
तत्कथं शाक्तानां शैवमतानुप्रवेश इत्यत आपादितदोषो ऽयमित्याशयवानाहसार्वज्ञादीति ।
सार्वज्ञ्यादिगुणैर्युक्तं गुरुकल्पनया द्वयम् । मनुव्_२,२.२८२च्द् ।
न युज्यते … । मनुव्_२,२.२८३अ ।
न्यायसुधा-
सत्यं शाक्तैः सार्वज्ञादिगुणैर्युक्तं शिवशक्त्याख्यं द्वयमभ्युपगतमिति ।
तत्तु न युज्यते ।
कल्पनागौरवात् ।
तथाहि ।
न तावत्सार्वज्ञाद्युपेतं प्रत्यक्षेण सिद्धम् ।
परचित्तवृत्तीनां परं प्रत्यतीन्द्रियत्वात् ।
नाप्यागमेन ।
शक्तागमस्य प्रामाण्यसन्देहात् ।
अपौरुषेयागमस्य परेण प्रामाण्यानादरणात् ।
आदरणे वा तत एव स्वमतहानेः ।
ततः प्रपञ्चरचनानुपपत्त्यैव तथाविधं वस्तु कल्पनीयम् ।
एकेनैव सार्वज्ञादिमता सर्वं निर्वहत्येव ।
तथाच वृथा तथाभूत(वस्तु)द्वयकल्पने कल्पनागौरवमेव ।
अत एकमेव तादृशं वस्त्वङ्गीकार्यमिति ।
ततः किमित्यत आहतत इति ।
… ततस्त्वीश एक एव प्रयोजकः । मनुव्_२,२.२८३ब् ।
न्यायसुधा-
उक्तहेतोरेकस्यैव सार्वज्ञादिमतो ऽङ्गीकार्यत्वे केवलशक्तेरङ्गीकृतावुत्पत्त्यसम्भवप्रसङ्गादीश एव सार्वज्ञाद्युपेतः प्रपञ्चरचनायाः प्रयोजकः
शाक्तैरङ्गीकर्तव्यः स्यात् ।
एवञ्च कथं न शैवमतप्रवेशः शाक्तमतस्येति ।
८,४४५
किमतो यद्येवम् ।
शाक्तस्यापसिद्धान्तेन पराजयः स्यादिति चेत्सत्यम् ।
तावतापि भगवत्सिद्धान्तानवक्ळ्प्तिरेव ।
शैवमतस्यापि भवत्सिद्धान्तविरोधित्वेन निराकतर्व्यत्वादित्यतस्तदप्रतिषेध इति सूत्रांशं सोपपत्तिकं निवेशयतिउक्तेति ।
उक्तदोषश्च तत्पक्ष इति नैवात्र दूष्यते । मनुव्_२,२.२८३ ।
न्यायसुधा-
यतः शैवपक्षो निरन्तरातीताधिकरण एवोक्तदोषो ऽतो ऽत्र न पुनर्दूष्यते पुनरुक्तिदोषभयादिति ।
एवं प्रत्येकमपाकृतानि त्रीण्यपि मतानि साधारणदूषणेन निराकर्तुं सूत्रम् ।
ओं विप्रतिषेधाच्च ओं इति ।
तद्व्याचष्टेश्रुतीति ।
विप्रतिषेधाच् च । ब्ब्स्_२,२.४५ ।
श्रुतिस्मृतीतिहासानां सामस्त्येन विरोधतः ।
सतां जुगुप्सितत्वाच्च नाङ्गीकार्यं हि तन्मतम् । मनुव्_२,२.२८४ ।
न्यायसुधा-
सतां मध्ये जुगुप्सितत्वात् गोप्तुमिष्टत्वात् ।
यद्वा कर्तृकर्मणोः कृतीति कर्तरि षष्ठी ।
सद्भिर्निन्दितत्वादित्यर्थः ।
हिशब्देन श्रुत्यादीनां प्रसिद्धतां द्योतयति ।
८,४४७
केचिदिमां चतुःसूत्रीं भागवतमतनिराकरणपरतया व्याचक्षते ।
तथाहि ।
पाञ्चरात्रिका वासुदेवात्सङ्कर्षणो नाम जीवो जायते सङ्कर्षणात्प्रद्युम्नसञ्ज्ञकं मनो जायते ।
प्रद्युम्नादनिरुद्धसञ्ज्ञको ऽहङ्कारो जायत इति प्रक्रियामाहुः ।
तत्र सूत्रम्उत्पत्त्यसम्भवादिति ।
वासुदेवात्सङ्कर्षणो नाम जीवो जायत इति तावदयुक्तम् ।
जीवभ्योत्पत्त्यसम्भवात् ।
उत्पत्तिमतो हि जीवस्यानित्यत्वादयो दोषाः प्रसज्येरन् ।
ततश्च नैवास्य भगवत्प्राप्तिर्मोक्षः स्यात् ।
न जायते(न)म्रियत इत्यादिश्रुतिस्मृतिविरोधाच्च ।
नच कर्तुः करणम् ।
सङ्कर्षणसञ्ज्ञकाज्जीवात्प्रद्युम्नसञ्ज्ञकस्य मनसो जन्मापि पञ्चरोत्रोक्तं नोपपद्यते ।
नहि लोके कर्तुर्देवदत्तादेः (करणं) परश्वधाद्युत्पद्यमानं करणं दृश्यते ।
यदा चोत्पद्यते तदा कर्मैव न करणम् ।
जीवस्य कर्ता मनश्च करणम् ।
ततस्तन्न ततो जनिमद्भवितुमर्हति ।
एतस्माज्जायते प्राणो मनःसर्वेन्द्रियाणि चेतांश्वरादेव मनोजननश्रवणाच्च ।
एतेन प्रद्युम्नादनिरुद्धसञ्ज्ञको ऽहङ्कारो जायत इत्यपि प्रत्युक्तम् ।
अथापि स्यात् ।
नैवैते सङ्कषर्णादयो जीवादिभावेनाभिप्रेयन्ते ।
किं तर्हीश्वरा एवैते सर्वे ज्ञानैश्वर्यशक्तिबलवीर्यतेजोभिरैश्वरैर्धर्मैरन्विता अभ्युपगम्यन्ते ।
तस्मान्नायं दोष इति ।
अत्र परिहारं पठति विज्ञानादिभावे वा तदप्रतिषेधः ।
परमात्मनो वासुदेवस्येव सङ्कर्षणादीनामपि विज्ञानादिषाड्गुण्यसद्भावे तत एव चेश्वरत्वे ऽभ्युपगम्यमाने ऽपि
तस्योत्पत्त्यसम्भवदोषस्याप्रतिषेधः ।
प्रकारान्तरेण प्राप्नोत्येवायमुत्पत्त्यसम्भवदोषः ।
तथाहि ।
न तावदेते चत्वारः परस्परं भिन्नाः ।
अनेकेश्वरकल्पनायां गौरवादिदोषापत्तेः ।
अभेदे तु कथं स्वत एव स्वस्योत्पत्तिः सम्भवेत् ।
निरतिशयत्वात् ।
नचैते भगवद्व्यूहाश्चतुःसङ्खयायामेवावतिष्ठेरन् ।
तद्व्यूहानामनन्तत्वाभ्युपगमात् ।
विप्रतिषेधाच्च ।
परस्परविरोधश्च पञ्चरात्रे भवति ।
ज्ञानैश्वर्यबलवीर्यशक्तितेज्सां भगवतो गुणा इति क्वचिदुच्यते ।
आत्मान एवैते भग(वतो)वन्तो वासुदे(वा इ)वस्येति क्वचिद्भगवत्स्वरूपत्वमित्यदि ।
वेदप्रतिषेधश्चात्र भवति ।
भगवाञ्छाण्डिल्यः षडङ्गं वेदमधीत्य तस्मिन्महत्याम्नाये निष्ठामनधिगच्छन्यः सर्वपरो धर्मो यस्मान्न भूयो ऽस्ति कथं तं विद्यामित्येवं
बलवद्विवेकमातिष्ठमानो बभूव ।
तत्र भगवते शाण्डिल्याय भगवता सङ्कर्षणेन व्यक्तेन शब्दवच्छास्त्रं प्रोक्तमिति वेदनिन्दादर्शनात् ।
तथा चान्यत्र ।
‘अधीता भगवन्वेदाः साङ्गोपाङ्गाः सविस्तराः ।
श्रुतानि च मयाङ्गानि वाको वाक्ययुतानि च ।
‘न चैतेषु समस्तेषु संशयेन विना क्वचित् ।
श्रेयोमार्गं प्रपश्यामि येन सिद्धिर्भविष्यति’ इति ।
तस्मादयुक्तं पञ्चरात्रशास्त्रमिति ।
८,४४८
तामिमामपव्याख्यां प्रत्याख्यातिपञ्चरात्रेति ।
पञ्चरात्रनिषेधार्थमेतान्याचक्षते यदि ।
सूत्राण्यतिविरुद्धं तद् … । मनुव्_२,२.२८५अच् ।
न्यायसुधा-
आचक्षते व्याचक्षते ।
यदित्यस्यार्थे यदिशब्दः ।
तद्वयाख्यानमति(अति)शयेन विरुद्धं स्वव्याहतं प्रमाणान्तरप्रतिहतं चेत्यर्थः ।
तत्कथमित्यतः स्वव्याहतिं तावदुपपादयतियत इति ।
… यत आह स भारते । मनुव्_२,२.२८५द् ।
न्यायसुधा-
यस्मात्सूत्रकार एव भारते पञ्चरात्रस्य प्रामाण्यमाह ।
तस्मादत्र तन्निराकरणे सूत्रकारस्य स्ववचनव्याहतिः स्यादित्यर्थः ।
८,४४९फ़्.
तद्भारतवचनमुदाहरतिपञ्चरात्रस्येति ।
पञ्चरात्रस्य कृत्स्नस्य वक्ता नारायणः स्वयम् ।
ज्ञानेष्वेतेषु राजेन्द्र सर्वेष्वेतद् विशिष्टते । मनुव्_२,२.२८६ ।
पञ्चरात्रविदो ये तु यथाक्रमपरा नृप ।
एकान्तभावोपगता वासुदेवं विशन्ति ते । मनुव्_२,२.२८७ ।
इति … । मनुव्_२,२.२८८अ ।
८,४५०
न्यायसुधा-
‘साङ्खयं योगः पाशुपतं वेदारण्यकमेव च ।
ज्ञानान्येतानि भिन्नान्युताहो नेति चोच्यताम्’ इति ।
ज्ञानकारणत्वज्ज्ञानशब्दवाच्यानि साङ्खयादीनि शास्त्राण्यन्योन्यविरुद्धान्युताविरुद्धानीति प्रश्नस्य’साङ्खयं योगः पाशुपतं
वेदारण्यकमेव च ।
ज्ञानान्येतानि भिन्नानि नात्र कार्या विचारणा’ इति परिहारो ऽभिहितः ।
ततः पुनर्वस्तुविकल्पानुपपत्तेः परस्परविरुद्धानां सर्वेषां प्रामाण्ययोगादेतेषु किं प्रमाणमिति जिज्ञासायां,’साङ्खयस्य वक्ता कपिलः’
इत्यादिना साङ्खयादीनामनाप्तकर्तृत्वमभिधाय प्राग्वेदारण्यकपदोपलक्षितस्य पञ्चरात्रस्य परमाप्तत्वेन नारायणेन
प्रणीतत्त्वात्प्रामाण्यमित्यनेन वाक्येनोच्यते ।
वेदानां त्वपौरुषेयतया स्वत एव प्रामाण्यं सिद्धमेवेति नोक्तम् ।
फलवत्प्रवृत्तिजनकत्वादपि पञ्चरात्रस्य प्रामाण्यमिति ।
पञ्चरात्रविद इत्यनेन वाक्येनोच्यते ।
यथाक्रमपरा देवतातारतम्यपराः ।
एकान्तभावोपगताः अव्यभिचारिणीं भक्तिं प्राप्ताः ।
प्रकारान्तरेण स्वव्याहतिमाहगीता चेति ।
… गीता च तच्छास्त्रसङ्क्षेप इति हीरितम् । मनुव्_२,२.२८८अब् ।
न्यायसुधा-
तच्छास्त्रसङ्क्षेपः पञ्चरात्रसङ्क्षेप इति हीरितम् ।
‘ब्रह्मरुद्रेन्द्रसूर्याणां यद्दत्तं विष्णुना पुरा ।
पञ्चरात्रात्मकं ज्ञानं व्यासो ऽदात्पाण्डवेषु तत् ।
तेषामेवावतारेषु सेनामध्ये ऽर्जुनाय च ।
प्रादाद्गीतेति
विनिर्दिष्यं(विज्ञातं)(विख्यातं) सङ्क्षेपेणायुयुत्सवे’ (ते) इत्यादिना पुराणवाक्येनेति शेषः ।
ततः प्रमाणतया पञ्चरात्रसङ्क्षेपरूपां गीतां प्रणीतवतो बादरायणस्य पञ्चरात्रप्रामाण्यमनुमतमेवेति पुनरत्र तन्निराकरणे कथं स्वव्याहतिर्न
भवेदिति ।
स्वव्याहतिं प्रकारान्तरेण दर्शयतिवेदेनेति ।
वेदेन पञ्चरात्रेण भक्तया यज्ञेन चैव हि । मनुव्_२,२.२८८च्द् ।
दृश्यो ऽहं नान्यथा दृश्यो वर्षकोटिशतैरपि ।
इति वाराहवचनं … । मनुव्_२,२.२८९अच् ।
८,४५१
न्यायसुधा-
एवं वराहपुराणे भगवद्दर्शनसाधनत्वेन वेदवत्पञ्चरात्रस्य प्रामाण्यमभ्युपगम्येह पुनस्तन्निराकरणे व्याघात एवेति ।
८,४५२
एवं स्वव्याहतिमुपपाद्य प्रमाणान्तरविरोधं दर्शयतिश्लोका इति ।
… श्लोका इति वचः श्रुतौ । मनुव्_२,२.२८९द् ।
८,४५२फ़्.
न्यायसुधा-
वचः अस्तीति शेषः ।
‘ऋग्वेदो यजुर्वेदः सामवेदो ऽथर्वाङ्गिरस इतिहासपु(सःपु)राणं विद्या उपनिषदः श्लोकाः सूत्राण्यनुव्याख्यानानि व्याख्यानानि’ इत्यस्यां
श्रुतौ ऋग्वेदादिप्रमाणोद्देशप्रसङ्गे श्लोका इति पञ्चरात्रमुपात्तम् ।
‘पञ्चरात्रविदो मुख्याः’ इति प्रकृतपञ्चरात्रविषयत्वेन’ऋषीनुवाच तान्सर्वानदृश्यः पुरुषोत्तमः ।
कृतं शतसहस्रं हि श्लोकानां हितमुत्तमम्’ इति श्लोकशब्दस्य भारते प्रयोगात् ।
छन्दोगश्रुतौ ऋग्वेदो यजुर्वेद इत्यारभ्यैकायनमिति पञ्चरात्रमुच्यते ।
तत्समाख्यया श्लोकशब्दः पञ्चरात्रविषयो ऽशेषो(ऽवगम्यते)ज्ञायते ।
अतः श्रुत्या पञ्चरात्रप्रामाण्यं सिद्धमिति तदप्रामाण्यवादः श्रुतिविरुद्धः ।
स्पष्टश्रुतिविरोधं च दर्शयतिवेदैश्चेति ।
८,४५३
वेदैश्च पञ्चरात्रैश्च ध्येयो नारायणः परः । मनुव्_२,२.२९०अब् ।
न्यायसुधा-
वेदपञ्चरात्रोक्तप्रकारेणणेत्यर्थः ।
संहिताभेदात्पञ्चरात्रैरिति बहुवचनम् ।
परस्परविरुद्धशास्त्रद्वयानुसारेण कथं ध्यानमित्यत उक्तम्पञ्चरात्रं चेति ।
इत्यादिवेदवचनैश्च पञ्चरात्राप्रामाण्यकथनं विरुद्धमिति शेषः ।
ततः किमित्यत आहपञ्चरात्रमिति ।
पञ्चरात्रं च वेदाश्च विद्यैकैव द्विधेयते । मनुव्_२,२.२९०च्द् ।
इत्यादिवेदवचनैः पञ्चरात्रमपोद्यते ।
कथमेव … । मनुव्_२,२.२९१अच् ।
न्यायसुधा-
यत एवं पञ्चरात्रनिराकरणं स्वव्याहतं प्रमाणान्तरव्याहतं च ।
अतो ऽत्र सूत्रकारेण पञ्चरात्रं अपोद्यते दूष्यत इति कथमे(वं)व वक्तुं शक्यते ।
नहि व्याहतभाषी भगवानिति ।
८,४५४
स्यान्मतम् ।
नास्त्ययं व्याघातः ।
‘यो ऽसौ नारायणः परो ऽवक्तात् प्रसिद्धः परमात्मा स आत्मनाऽत्मानमनेकधा व्यूह्य व्यवस्थितः ।
तमित्थम्भूतं षाड्गुण्यविग्रहं भगवन्तमभिगमनोपादानेज्यास्वाध्याययोगैः पञ्चकालाभि(धैर)धानैरनेककालमिष्ट्वा क्षीणक्लेशो भगवन्तमेव
प्रतिपाद्यते’ इत्यादेः पञ्चरात्रादितस्यार्थस्य स्वीकृतत्वात् ।
तत्परतैव भारतादिवाक्यानामुपपत्तेरिति ।
मैवम् ।
एवं सति साङ्खयादिशास्त्रेष्वप्युपादेयांशस्य विद्यमानत्वेन विशेषतः पञ्चरात्रप्रामाण्याभिधानानुपपत्तेः ।
कृत्स्नस्येति विशेषणानुपपत्तेश्च ।
‘ऋगाद्या भारतं चैव पञ्चरात्रमथाखिलम् ।
वेदार्थपूरकं ज्ञेयं पञ्चरात्रं यतो ऽखिलम्’ इत्यखिलशब्दविरोधाच्चेति ।
८,४५५
इतश्च न पञ्चरात्रदूषणं युक्तमित्याहअत्रेति ।
… अत्र दोषः कः … । मनुव्_२,२.२९१च् ।
न्यायसुधा-
अत्र पञ्चरात्रे को दोषो येन तन्निराक्रियेत न को ऽपीत्यर्थः ।
ननु कथं दोषो नास्ति जीवोत्पत्तेरसम्भावितायास्तत्रोक्तत्वादित्यतो ऽङ्गीकारवादेनाहउत्पत्तिरिति ।
… उत्पत्तिर्ज्ञो ऽत इत्यपि । मनुव्_२,२.२९१द् ।
इहैवोक्ता … । मनुव्_२,२.२९२अ ।
न्यायसुधा-
किं जीवोत्पत्यभिधानमात्रं पञ्चरात्राप्रामाण्यहेतुतयोपादीयते ।
उताभूतभवनरूपजीवोत्पत्त्यभिधानम् ।
आद्ये तूत्पत्तिमात्रं इहैव, प्रमाणतयाभ्युपगते मीमांसाशास्त्रे,’ज्ञो ऽत एव’ इति सूत्रेणोक्तम् ।
अपिपदेन’सर्व एव (वै) त आत्मानो व्युच्चरन्ति’ इति श्रुतावुक्तेति समुच्चिनोति ।
ततो वेदतन्मीमांसयोरप्यप्रामाण्यं स्यात् ।
अन्यथा हेतोरनैकान्त्यापत्तेरिति भावः ।
‘ज्ञो ऽत एव’ इति सूत्रार्थे विप्रतिपन्नं प्रति श्रुतिरेवोदाहतर्व्या ।
स्यादेतत् ।
द्वितीय एव हेतुरुपादीयते ।
नचासौ श्रुतिसूत्रयोर्वर्तते ।
तत्र हि प्राग्विद्यमानस्यैव जीवस्य देहाद्युपाध्यपेक्षयैवोत्पत्तिरुच्यते ।
नत्वभूतभावलक्षणेत्यत आहनचेति ।
… नचाभूतभावस्तत्रापि कथ्यते । मनुव्_२,२.२९२अब् ।
८,४५६
न्यायसुधा-
तत्रापि पञ्चरात्रे ऽपि ।
यथा हि श्रुतिसूत्रयोः प्रतीतमपि जीवजननमभूतभवनं विहाय उपाधिविषयं व्याख्यायते ।
तथा पञ्चरात्रोक्तमपि तत्तथा व्याख्यायताम् ।
ततश्च स्वरूपासिद्धो हेतुरिति भावः ।
जोस्हि७
८,४५७
नु विषमो ऽयमुपन्यासः ।
श्रुतिसूत्रयोः खलु’अनादिमायया सुप्तः’ ।
‘नानादित्वात्’ इत्यादिनानादिकर्म(कर्मादि)सम्बन्धो ऽभिधीयते ।
न ह्यभूत्वा (भवतो)भाववतो जीवस्यासावुपपद्यते ।
अतस्तदनुरोधात्तत्र प्रतीतमपि जीवजननमन्यथा नेतव्यमेव ।
नच तथाविधं बाधकमिहास्ति ।
येन मुख्यार्थं परित्याज्यामुख्यार्थं प्रतिपद्येमहि ।
ततो मुख्यार्थे ग्राह्ये न हेतोरसिद्धिरित्यत आहअनादीति ।
अनादिकर्मणा बद्धो जीवः संसारमण्डले । मनुव्_२,२.२९२च्द् ।
वासुदेवेच्छया नित्यं भ्रमतीति हि तद्वचः । मनुव्_२,२.२९३अब् ।
न्यायसुधा-
तद्वचः पञ्चरात्रवाक्यम् ।
श्रुतिसूत्रवत्पञ्चरात्रे ऽपि जीवस्यानादिकर्मसम्बन्धाभिधानात्तदनुरोधेन तत्रोक्तं जीवजननमप्यन्यथाव्याख्यातव्यमेव ।
पक्षपाते कारणाभावात् ।
तथाच हेतोरसिद्धिस्तदवस्थेत्यर्थः ।
अथापि स्यात् ।
न कुत्रापि वेदादौ संसारसादित्वादिकं जीवानामभूत्वाभवनज्ञापकं स्पष्टमुक्तम् ।
अतः सावकाशमिदमन्यथा योज्यमेवेति चेत् ।
एतदपि समानमत्रेति भावेनाहनहीति ।
८,४५८
न हि संसारसादित्वं पञ्चरात्रोदितं क्वचित् । मनुव्_२,२.२९३च्द् ।
न्यायसुधा-
अनेनैव न्यायेन’नच कर्तुः करणम्’ इत्येतदप्यपाकरणीयम् इति ।
तथाहि ।
किं करणं कर्तुर्न जायत इति व्याप्तिः किं वा यस्यां क्रियायां यत्करणं तत्तत्क्रियाकर्तुर्न जायत इति ।
नाद्यः ।
व्यभिचारात् ।
अन्यथा करणानामनुत्पत्तिप्रसङ्गात् ।
न द्वितीयः ।
प्रकृते ऽपि तथाभावासिद्धेः ।
एतस्माज्जायत इति श्रुतिविरोधो ऽपि किं जीवान्मनसो जननमात्राभ्युपगमे स्यात् ।
उत जननविशेषाभ्युपगमे ।
नाद्यः ।
‘अन्नमशितं त्रेधा विधीयते’ इत्यादिश्रुतेः प्रत्यहं मनसो जीवादुत्पत्तेः ।
न द्वितीयः ।
तथात्वस्य प्रकृते ऽप्यसम्मतेः ।
एवं मनसो ऽप्यहङ्कारजन्मनि दोषः परिहरणीयः ।
८,४६०
एवं जीवादिपदानां यथाश्रुतार्थाभ्युपगमेन सूत्रद्वयारोपितदोषपरिहारो ऽ(वि)भिहितः ।
इदानीं वासुदेवात्सङ्कषर्णो नाम जीवो जायत इत्यादिवाक्यस्य परकल्पितादर्थादर्थान्तरमाहजीवेति ।
जीवाभिमानिशेषस्य नाम्ना सङ्कर्षणस्य तु ।
वासुदेवाज्जनिः प्रोक्ता प्रद्युम्नस्य ततस्तथा । मनुव्_२,२.२९४ ।
मनो ऽभिमानिनः कामस्यैवं … । मनुव्_२,२.२९५अब् ।
न्यायसुधा-
जीवशब्दस्य प्रवृत्तिनिमित्तमुपपादयितुं जीवाभिमानीत्युक्तम् ।
सङ्कर्षणस्य भगवतो जनेरभावात्तद्व्युदासाय नाम्ना सङ्कर्षणस्य शेषस्येत्युक्तम् ।
प्रोक्ता वासुदेवादित्यादिना वाक्येन ।
ततः सङ्कर्षणात् ।
तथाशब्दः समुच्चये ।
जनिः प्रोक्तेत्यर्थः ।
मनोभिमानिनः कामस्येत्यस्य पूर्ववदेव प्रयोजनम् ।
एवंशब्देन प्रद्युम्नादनिरुद्धसञ्ज्ञको ऽहङ्कारो जायत इत्यत्राप्युक्तव्याख्यानन्यायमतिदिशति ।
प्रद्युम्नादहङ्काराभिमानिनः कामपुत्रस्यानिरुद्धस्य जनिः प्रोक्तेति ।
८,४६१
नन्वेवमप्युत्पत्त्यसम्भवदोषस्तदवस्थः शेषादीनामपि जीवत्वादिति ।
मैवम् ।
न ह्यत्र सङ्कर्षणादीनामुत्पत्तिरुच्यते ।
किन्तु जायत इत्रत जनिरुच्यते ।
जनिश्च प्रादुर्भावः ।
जनी प्रादुर्भाव इति पठन्ति ।
प्रादुर्भावश्च शरीरोत्पत्तौ जीवस्य सुप्रसिद्धः ।
तदिदमुक्तं जनिः प्रोक्तेति ।
अत एव पूर्वो ऽभ्युपगमवादः ।
अर्थान्तरमप्याहसाक्षादिति ।
… साक्षाद्धरेः क्वचित् ।
सङ्कर्षणादिनाम्नैव नित्याचिन्त्योरुशक्तितः ।
व्यूह उक्तो … । मनुव्_२,२.२९५ब्ए ।
न्यायसुधा-
शेषादयो ऽपि (हि) भगवदंशत्वाद्धरित्वेनोच्यते ।
तद्व्युदासाय साक्षादित्युक्तम् ।
साक्षाद्धरेरेव सङ्कर्षणादिनाम्ना व्यूह उक्त इत्यन्वयः ।
नन्वत्रोक्तं तदप्रतिषेधो हरेरुत्पत्त्यभावादित्यत उक्तं व्यूहो विभाग एवोक्तो न तूत्पत्तिरिति ।
यदप्युक्तं किमेते ऽन्योन्यं भिन्ना उत नेति ।
तस्योत्तरं हरेः एकस्यैवेति ।
नन्वेवं तर्हि निरतिशयत्वात्कथं स्वस्मादेव स्वस्य विभाग इत्यत उक्तम्नित्येति ।
किन्नाम दुर्विभाव्यं भगवति यत्प्रमितमित्यर्थः ।
यदप्युक्तं नैवेते भगवद्व्यूहाश्चतुःसङ्खयामेव परिनिष्ठिताः अनन्तत्वादिति ।
तत्रोत्तरं क्वचिदिति ।
कालविशेषे प्रयोजनविशेषे चेत्यर्थः ।
अनभिज्ञो भ(ग)वान्भागवतसम्प्रदायस्य ।
आदिकाले हि भगवान्नारायणो निजमुक्तिपदप्रदानाद्यर्थं वासुदेवादिचतुर्व्यूहो बभूव ।
ततः कालान्तरे प्रयोजनान्तरार्थं दशद्वादशादिव्यूहो जातः ।
सेयं शुद्धसृष्टिरिति पाञ्चरात्रिकैरभिधीयते ।
तदपेक्षया चतुर्व्यूहवर्णनं कथं नामानुपपन्नमिति ।
एवमधिकारिविशेषाराधनार्थमियमुक्तिर्युक्तैव ।
यथोक्तम् ‘एकमूर्तिश्चतुर्मूतिरथवा पञ्चमूर्तिकः ।
द्वादशादिप्रभेदो वा पूज्यते सज्जनैर्हरिः’ इति ।
८,४६३
अर्थान्तरकथनस्य प्रयोजनमाहअन्यथेति ।
… ऽन्यथानूद्य कथं दुष्टत्वमुच्यते । मनुव्_२,२.२९५एफ़् ।
न्यायसुधा-
एवमर्थान्तरविवक्षया प्रयुक्तस्य वाक्यस्यान्यथानुवादं विधाय दूषणाभिधानं कथं क्रियते ।
छलप्रसङ्गादिति ।
नच जीवादिशब्दानामनुपपत्तिः ।
भगवत एव मुख्यतः प्राणधारणादिमतस्तदथर्त्वात् यच्च विप्रतिषेधाच्चेति सूत्रार्थतया कल्पितं परस्परव्याघातो ऽस्ति पञ्चरात्र इति ।
तदपि नित्याचिन्त्योरुशक्तित इत्यनेनैव परिहृतम् ।
भगवच्छक्त्यैव गुणगुण्यादिव्यवहारोपपत्तिरिति ।
समर्थितश्च भेदपदे ऽभिषिक्तः प्रमितसर्वनिर्वाहहेतुर्विशेषः ।
यदप्युक्तं शाण्डिल्यवृत्तान्तकथने पञ्चरात्रस्य वेदविद्वेषः प्रतीयत इति ।
तत् निराकरोतियदीति ।
यदि विद्याच्चतुर्वेदानितिवद् वेदपूरणम् ।
पञ्चरात्रादिति कुतो द्वेषः शाण्डिल्यवर्तने । मनुव्_२,२.२९६ ।
८,४६३फ़्.
न्यायसुधा-
‘यदि विद्याच्चतुर्वेदान्साङ्गोपनिषदान्द्विजः ।
नचेत्पुराणं संविद्यान्नैव स स्याद्विचक्षणः’ इत्यत्र वाक्ये यथेतिहासपुराणादितो वेदपूरणमभिप्रेयते ।
तथात्रापि पञ्चरात्राद्वेदपूरणमेवाभिप्रेतं इति व्याख्याने सति, शाण्डिल्यवर्तने ऽभिधीयमाने पञ्चरात्रस्य वेदविद्वेषः प्रतीयत इति कुतः ।
न प्रतीयत इत्यर्थः ।
यद्वैवं वाक्यद्वये समाने सति शाण्डिल्यवर्तनाभिधायिन्येव वाक्ये भवतो द्वेषः कुतो येन यदि
विद्यादित्येतदितिहासपुराणयोर्वेदपूरकत्वाभिप्रायमादाय’भगवान् शाण्डिल्यः’ इत्यादिकं पञ्चरात्रस्य वेदविरोधित्वाभिप्रायमिति
व्याख्यायत इति ।
८,४६४
अयमत्रोत्तरक्रमः ।
यद्येतद्वाक्यबलात्पञ्चरात्रस्य चेदविरोधित्वं कल्प्यते ।
तदा यदि विद्यादिति वाक्यबलादितिहासपुराणयोरपि तत्कल्प्यतां विशेषाभावात्(मविशेषात्) ।
अथ तत्र इतिहासादेर्वेदपूरकत्वमभिप्रायः ।
अत्रापि स एव कल्प्यताम् ।
विशेषाभावात् ।
‘इतिहासपुराणाभ्यां वेदं समुपबृंहयेत्’ इत्युत्तरवा(क्यविरो)क्यानुरोधात्तथा कल्पनं युक्तमिति चेत् ।
अत्रापि’वेदार्थपूरकं ज्ञेय पञ्चरात्रम्’ इत्यादिवाक्यानुरोधात्तथा कल्पनमिति न कश्चिद्विशेषः ।
अन्यत्र विद्वेषादिति परमसंहितावाक्यमप्येवमेव व्याख्यातव्यम् ।
अपव्याख्याननिराकरणमुपसंहरतिअतः परमेति ।
अतः परमशास्त्रोरुद्वेषादुदितमासुरैः ।
दूषणं पञ्चरात्रस्य वीक्षायामपि न क्षमम् । मनुव्_२,२.२९७ ।
८,४६५
न्यायसुधा-
वीक्षायामपि न क्षमं व्यधिकरणमित्यर्थः ।
तर्हि कस्मादुदितमित्यत उक्तम्परमेति ।
परमशास्त्रं पञ्चरात्रम् ।
द्वेष एव किं निबन्धन इत्यत उक्तम्आसुरैरिति ।
भागवतशास्त्रे हि स्वाभाविक एव हि विद्वेषो ऽसुराणाम् ।
नतु दोषदर्शननिमित्तः ।
एते चासुरसम्बन्धिनस्तत्स्वभावाश्च वृत्तिकाराः ।
आसुरैरेवोक्तं नतु सूत्रकारेणेत्यनेन तस्मान्नायं सूत्रार्थः, किन्तु शाक्तमतनिरास एवेत्युक्तं भवति ।
एतेनैतदपि प्रत्युक्तम् ।
यत्केचिदिदमधिकरणं साङ्खयादिवत्पञ्चरात्रस्याप्यप्रामाण्यमाशङ्कय तन्निरासार्थमिति वर्णयन्ति ।
तथाहि ।
उक्तरीत्या’उत्पत्त्यसम्भवात्ऽ‘नच कर्तुः करणम्’ इति सूत्रद्वयेन पञ्चरात्राप्रामाण्यं पूर्वपक्षयित्वा विज्ञानादिभावे वा तदप्रतिषेध इति
सिद्धान्तितम् ।
वाशब्दात्पक्षो विपरिवर्तते ।
विज्ञानं चादि चेति परम्ब्रह्म विज्ञानादि, सङ्कर्षणप्रद्युम्नानिरुद्धानामपि परब्रह्मभावे सति तत्प्रतिपाद(कस्य)नस्य शास्त्रस्य प्रामाण्यं न
प्रतिषिद्धयते ।
विप्रतिषेधाच्च प्रतिषिद्धा हि जीवोत्पत्तिरस्मिन्नपि तन्त्रे ।
यथोक्तं परमसंहितायां ।
‘अचेतना परार्था च नित्या सततविक्रिया ।
त्रिगुणा कर्मणां क्षेत्रं प्रकृते रूपमुच्यते ।
प्राप्तिरूपेण सम्बन्धस्तस्याश्च पुरुषस्य च ।
स ह्यनादिरनन्तश्च परमार्थेन निश्चितः’ इति ।
८,४६५फ़्.
पञ्चरात्राप्रामाण्यशङ्कायां प्राप्तायामेव हि तन्निरासाय प्रयासः साथर्कः स्यात् ।
नच व्यधिकरणानि दूषणानि तच्छङ्कां प्रापयितुमीशते ।
नहि छलोत्तराण्येतावदधिकरणं प्रयोजयन्ति ।
अतिप्रसङ्गात् ।
प्रकरणाननुगुरं चैतत् ।
परमतनिरासो ह्यत्र प्रकृतो न तु स्वमतसमर्थनम् ।
कृतं च तत्’न विलक्षणत्वात्’ इत्यादिना ।
सूत्राक्षराननुरूपं चैतद्वयाख्यानम् ।
नह्यत्र विज्ञानादिपदं ब्रह्मणि क्वचित्प्रयुक्तम् ।
तदप्रतिषेध इति च व्यर्थम् ।
न प्राज्ञत्वादित्येव वक्तव्यम् ।
लघु चैवं सूत्रं व्यक्तं च स्यात् ।
तस्मादुक्त एव सूत्रार्थ इति स्थितम् ।
८,४६७
पादार्थमुपसंहरतिअतो ऽशेषेति ।
अतो ऽशेषजगद्धाता निर्दोषोरुगुणार्णवः ।
नारायणः श्रुतिगणतात्पर्यादवसीयते । मनुव्_२,२.२९८ ।
न्यायसुधा-
साङ्खयादिविरोधिसमयानां निरस्तत्वात्प्रथमाध्याये यत्सकलश्रुतिसमन्वयेन भगवतो लक्षणद्वयं साधितं तन्निर्णीतमेवेत्यर्थः ।
८,४६७फ़्.
स्यादेतत् ।
‘न निगृह्य कथां कुर्यात्’ इत्यादिस्मृतिनिषिद्धं परनिराकरणमिदं न कार्यमेव ।
तत्कुतः साङ्खयादिनिराकरणं कृतमिति चेन्न ।
अस्य निषेधस्य सद्विषयत्वात् ।
कुतः सङ्कोच इति चेत् ।
श्रुतिस्मृत्योः श्रुतेर्बलवत्त्वात् ।
श्रुतौ च परनिराकरणस्य कर्तव्यतया अवगतत्वादित्याशयवान्’अन्धन्तमः प्रविशन्ति ये ऽविद्यामुपासते ।
ततो भूय इव ते तमो य उ विद्यायां रताः ।
विद्यां चाविद्यां च यस्तद्वेदोभयं सह ।
अविद्यया मृत्युं तीर्त्वा विद्ययामृतमश्नुते’ इति मन्त्रद्वयमर्थतो ऽनुवदतिअन्धमिति ।
८,४६८
अन्धं तमः प्रविशन्ति ये त्वविद्यामुपासते ।
ततो भूय इवाप्स्यन्ति ये तस्या नैव निन्दकाः । मनुव्_२,२.२९९ ।
ततो विद्यामविद्यां च यो जानात्युभयं सह ।
दोषज्ञानादतीत्यैतान् विद्ययामृतमश्नुते । मनुव्_२,२.३०० ।
न्यायसुधा-
अविद्याम् अविद्यकल्पितमविद्यमानार्थम् ।
आयान्ति तमः ।
इवशब्दः किञ्चिदर्थः ।
उशब्दो ऽवधारणार्थः ।
ये केवलं विद्यायामेव रता इत्युक्त्या लब्धस्यार्थस्य कथनम् ,तस्या नैव निन्दका इति ।
अन्यथा विद्ययामृतमश्नुत इत्यनेन विरोधः स्यात् ।
ततः अविद्यानिराकरणाभावे दोषसद्भावात् ।
सहेति समुच्चयनियमं द्योतयति ।
दोषज्ञानादतीत्यैताम् इत्यनेन अविद्यया दुष्टत्वेन ज्ञातया मृत्युं तामेवाविद्यां तत्कार्यं दुःखादिकं चातीत्य तीर्त्वा
इत्यर्थो ज्ञायते ।
यद्यपि तत्त्वज्ञानं न स्वपक्षप्रमाणमात्रेण भवति, यावत्परपक्षप्रमाणं न निराक्रियते ।
सत्प्रतिपक्षस्य प्रमाणस्य निर्णयानङ्गत्वात् ।
अतस्तत्त्वज्ञानं कामयमानेनावश्यं स्वपक्षसाधनमिव परपक्षनिरसो ऽपि विधेय एवेत्युपपत्तिसिद्धो ऽयमर्थः ।
तथाप्यागमावष्टम्भेन प्रत्यवतिष्ठमानस्तथैव बोधनीय इत्याशयवता मन्त्रावुदाहृताविति सर्वमनवद्यम् ।
। इति श्रीमत्पूर्णप्रमतिभगवत्पादसुकृतेरनुव्याख्यानस्य प्रगुणजयतीर्थाख्ययतिना ।
कृतायां टीकायां विषमपदवाक्याथर्विवृतौ द्वितीये ऽध्याये ऽयं समयचरणः पर्यवसितः ।">
  <meta property="og:locale" content="en_us">
  <meta property="og:type" content="article">
    <meta property="article:section" content="tattvam">

  <meta itemprop="name" content="२२ उत्पत्त्य्(अशक्त्य्)अधिकरण">
  <meta itemprop="description" content="। अथ श्रीमन्न्यायसुधायां उत्पत्त्य(शक्त्य)धिकरणम् ।
। ओं उत्पत्त्यसम्भवात् ओं ।
शाक्तं मतमत्रापाक्रियते ।
न निराकर्तव्यमेवैतत् ।
स्कान्दादिमतवदस्यापि पूर्वन्यायेनैव निरस्तत्वात् ।
यथा हि ।
पत्युरित्यस्य स्थाने स्कन्दस्येत्यादि पठित्वासामञ्जस्ये तदनुसारिण्यः श्रुतय उदाह्रियन्ते ।
सम्बन्धानुपपत्त्यादिकं च तद्विषयं योज्यते ।
तथा शक्तावपि वक्तुं शक्यमेव(ते) ।
अन्यथा स्कन्दादिशर्नमपि पृथगपाकरणीयं स्यात् ।
अथोच्येत ।
शाक्तमते पाशुपतादाचारभेदादेर्विद्यमानत्वात्तत्सिद्धान्ताविशेषो नास्तीति ।
तन्न ।
सौरादिमतेष्वपि तस्य विद्यमानत्वात् ।
अथ किं तेन ।
देवताविशेषपरिग्रहमन्तरेणोक्तार्थविरुद्धो दूष्यो ऽथर्ः सर्वत्र समान एवेति ब्रूषे ।
तच्छाक्ते ऽपि समानमित्यतो नैतदपि पृथगपाकरणीयमित्यत आहनिराकृताविति ।
उत्पत्त्यसम्भवात् । ब्ब्स्_२,२.४२ ।
निराकृतौ विशेषस्य भावाच्छक्तिमतं पृथक् ।
दूष्यते … । मनुव्_२,२.२७७अच् ।
न्यायसुधा-
सत्यम् ।
स्कन्दादिवच्छाक्तस्यापि मतस्य न पाशुपताद्विशेषः ।
अत एवोक्तदोषग्रामविषयत्वमपि ।
तथापि तत्रासाधारणस्य दूषण(स्यापि वि)स्य विद्यमानत्वात्तद्विवक्षया शक्तिमतं पृथग्भङ्गया दूष्यते सूत्रकारेण ।
उत्पत्त्यसम्भवो हि शाक्तस्यैवासाधारणदोषो न तु पुरुषदैवतानाम् ।
एतच्च वक्ष्याम इति ।
८,४३६
एवमधिकरणारम्भमुपपाद्येदानीं शाक्तमत(स्थिति)मुपन्यस्यतिमहतीति ।
… महती देवी ह्रीङ्करी सर्वकारणम् ।
त्रिपुराभैरवीत्यादिनामभिः साभिधीयते । मनुव्_२,२.२७७च्फ़् ।
न्यायसुधा-
शक्तिमतमिति वर्तते ।
सर्वस्यागामिना इतिशब्देन सम्बन्धः ।
देवी महती सर्वोत्कृष्टेति शक्तिमतमिति ।
कथं महतीत्यत उक्तम्सर्वकारणमिति ।
सकलजगत्सृष्टयादिकारणत्वात् सार्वज्ञादिसर्वगुणवती समस्तदोषदूरा भ(ग)वतीत्यतः सर्वोत्कृष्टेति ।
नन्विदं शास्त्रमन्योन्यव्याहतं कथं प्रमाणं स्यात् ।
भुवनेश्वरीतन्त्रे हि सैव महती सर्वकारणमिति चोच्यते ।
त्रिपुरातन्त्रे तु त्रिपुरैव ।
तथा भैवरीतन्त्रे भैरवी ।
एवं कुब्जिकादितन्त्रेष्वन्या चान्या च ।
नच बह्वीनां सर्वोत्तमत्वमुपपद्यत इत्यत उक्तम् ।
ह्रीङ्कारी त्रिपुरा भैरवीत्यादिनामभिः सा भगवत्येकैवाभिधीयते ।
अतो न (नान्योन्य) व्याघात इति ।
शाक्ताश्च त्रिविधाः ।
महावामा मध्यवामा अणुवामाश्चेति ।
एत एव क्वचिच्छाक्तशाम्भवाऽणशब्दैरुच्यन्ते ।
तत्राद्यानां मतविशेषं दर्शयतितस्या इति ।
तस्याः सदाशिवाद्याश्च जायन्ते देवमानुषाः ।
भूतभौतिकमप्येतदिति … । मनुव्_२,२.२७८अद् ।
न्यायसुधा-
तस्याः केवलाया एव शक्तेः ।
सदाशिवग्रहणेन मतान्तराद्भेदो दर्शितः ।
तत्र सदाशिवस्य शक्तितो जन्मानभ्युपगमात् ।
एवमुपन्यस्तं महावाममतं तावदयुक्तमित्याहतदिति ।
… तन्नोपपद्यते । मनुव्_२,२.२७८द् ।
८,४३७
न्यायसुधा-
निरन्तरोपन्यस्तं महावाममतं तदिति परामृशति ।
कुत इत्याकाङ्क्षायां सूत्रम् उत्पत्त्यसम्भवादिति ।
तद्वयाख्यातुं तावद्वयाप्तिमुपपादयतिदृष्टेति ।
दृष्टा पुम्भ्यः सदा सृष्टिः स्त्रीपुम्भ्यो वा विशेषतः ।
केवलाभ्यो नहि स्त्रीभ्यस्तत उत्पत्त्यसम्भवात् । मनुव्_२,२.२७९ ।
नार्च्यं महावाममतं … । मनुव्_२,२.२८०अ ।
८,४३८
न्यायसुधा-
अत्र सृष्टिशब्देनापत्त्योत्पत्तिर्विवक्षिता न सृष्टिमात्रम् ।
तस्य केवलाभ्यो ऽपि स्त्रीभ्यो दर्शनात् ।
सदेति व्यभिचाराभावं सूचयति ।
वाशब्दस्तुशब्दार्थः ।
विशेषतः प्राचुर्येण ।
केषाञ्चिदेव हि द्रोणादीनां सृष्टिः केवलेभ्यः पुरुषेभ्यो दृष्टा ।
नन्वचतुरादिसूत्रेण स्त्रीपुंसेभ्य इति भवितव्यम् ।
स्त्रीपुम्भ्य इति कथम् ।
‘समासान्तो विधिरनित्यः’ इति भविष्यति ।
यद्वा द्वन्द्वात्परः समासान्तो ऽसौ निपातितः ।
अत्र तु स्त्रीभिः सहिताः पुमांसः (स्त्रीमुमांसस्ते)तेभ्य इति न द्वन्द्व इति न भविष्यति ।
केवलाभ्यः पुरु(षानुग्रहहीनाभ्यः)षाननुगृहीताभ्यः ।
ततः किमित्यतः सूत्रं व्याख्यातितत इति ।
यत एवं व्याप्तिर्यतश्च प्रकृता(तिः) केवला ।
शिवादीनां ततो जन्माङ्गीकारात् ।
ततः कारणात्ततः शक्तेरपत्योत्पत्त्यसम्भवात् इत्यर्थः ।
८,४३९
अयमत्र प्रयोगः ।
आदिकालीनापत्त्योत्पत्तिर्न केवलस्त्रीकृता(कर्तृका) अपत्योत्पत्तित्वात् ।
यापत्त्योत्पत्तिः सा न केवलस्त्रीकर्तृका ।
यथा सम्प्रतिपन्ना ।
सा हि कदाचित् पुरुषमात्रात्क्वचित्पुरुषानुगृहीताभ्यः स्त्रीभ्यो दृष्टा ।
न पुनः क्वापि केवलाभ्यः स्त्रीभ्यो दृष्टा ।
येनोक्तव्याप्तेर्व्यभिचारः स्यादिति ।
यद्वा शक्तिर्नापत्त्यप्रसवित्री केवलस्त्रीत्वात्सम्प्रतिपन्नकेवलस्त्रीवत् ।
अत्र केवलाभ्यो न हि स्त्रीभ्य इत्यन्वयकथनं दृष्टेत्यादि तद्वयभिचारपरिहारार्थमिति ज्ञातव्यम् ।
यदि वा केवलस्त्रीत्वान्नापत्यप्रसवित्री चेच्छक्तिः स्यात्तदा केवलपु(लात्पु)रुषत्वात् पुरुषोत्तमो ऽपि तथा न स्यादित्याक्षेपमपाकर्तुं प्रागेव
दृष्टेत्याद्युक्तम् ।
असिद्धं च केवलत्वं तस्य लक्ष्मीपतेरित्याशयेन स्त्रीपुम्भ्य इत्युक्तम् ।
केवलाभ्य इति तु व्याप्त्युपपादकम् ।
अथवा यत्’निराकृतौ विशेषस्य भावात्’ इत्यनेनास्य दोषस्यासाधारणत्वमुक्तम् तदुपपादनाय दृष्टेत्याद्युपन्यासः ।
८,४४१
इदानीमधिकाशङ्कया मतान्तरमुत्थापयतिवामैरिति ।
… वामैरन्यदुदीर्यते । मनुव्_२,२.२८०ब् ।
न्यायसुधा-
मध्यवामैरित्यर्थः ।
अन्यत् महावामसिद्धान्तात् ।
किं तदित्यत आहशिवेति ।
शिवोपसर्जना शक्तिः ससर्जेदं समन्ततः । मनुव्_२,२.२८० ।
इति … । मनुव्_२,२.२८१अ ।
न्यायसुधा-
शिव उपसर्जनं यस्याः सा शिवोपसर्जना ।
इदमित्यस्यैव व्याख्यानं समन्ततो देशे काले च वर्तमानं कार्यमिति ।
एतदुक्तं भवति ।
नोत्पत्त्यसम्भवो ऽस्मन्मते ऽस्ति ।
अस्माभिः शिवसहितायाः शक्तेर्विश्वप्रस(भ)वस्याङ्गीकृतत्वात् ।
नचैवं (त)द्वयोः सर्वोत्कृष्टत्वं विरुद्धमापद्यते ।
शिवस्य शक्तिं पत्युपसर्जनत्वाङ्गीकारादिति ।
एतत्प्रतिषेधतितच्चेति ।
… तच्चोपपन्नं न … । मनुव्_२,२.२८१अब् ।
न्यायसुधा-
अत्राप्युत्पत्त्यसम्भवस्यापरिहारादिति भावः ।
न च कर्तुः करणम् । ब्ब्स्_२,२.४३ ।
… शिवस्याकरणत्वतः ।
अदेहत्वाद् … । मनुव्_२,२.२८१ब्च् ।
८,४४१फ़्.
न्यायसुधा-
अकरणत्वत इत्यस्यैव स्वपदस्य वर्णनमदेहत्वादिति ।
यद्वाकरणत्वतो ज्ञानादिकारणाभावादित्यर्थः ।
तदेव कथमित्यतो ऽकरणत्वतो निरिन्द्रियत्वादित्युक्तम् ।
तदपि कुत इत्यत उक्तमदेहत्वादिति ।
एतदुक्तं भवति ।
देहवता हि शिवेनापत्योत्पत्तौ शक्तेः साचिव्यमाचरणीयम् ।
न विदेहेन ।
तस्य प्र(वि)लीनवदिन्द्रियादिविज्ञानादिविकलस्य तदनुपपत्तेः ।
नच शिवदेहोत्पत्तौ केवलायाः शक्तेः शक्तिरस्ति ।
प्रागुक्तदोषात् ।
अन्यथात्रापि तथोपपत्तौ शिवाङ्गीकारवैयर्थ्यापत्तेश्च ।
नच शिवसहितायाः ।
विदेहस्य साहाय्यकरणानुपपत्तेः ।
अतः अङ्गीकृतस्यापि शिवस्याजागलस्तनायितत्वेनात्राप्युत्पत्त्यसम्भव एवेति ।
मतान्तरमुत्थापयतिअपि हीति ।
… अपि ह्यन्ये ब्रूयुः सर्वज्ञमीश्वरम् । मनुव्_२,२.२८१च्द् ।
अणुवामा … । मनुव्_२,२.२८२अ ।
८,४४३
न्यायसुधा-
अन्ये ऽपीत्यन्वयः ।
तानेव विशेषनाम्नाऽहअणुवामा इति ।
अस्य मतस्य लोके प्रचुरतां सूचयितुं हिशब्दः ।
सर्वज्ञमित्युपलक्षणम् ।
जगत्सृष्टयाद्युपयुक्तसकलकारणोपेतम् ।
इदमुक्तं भवति ।
शिवसहिता शक्तिर्जगज्जननीत्यभ्युपच्छतो मम नोक्तदोषः ।
शिवस्य स्वाभाविकसार्वज्ञादिमत्त्वेन देहेन्द्रियानपेक्षणात् ।
लीलाविग्रहग्रहणेन शक्तिसाहाय्यकरणस्या(सम्भोगस्या)प्युपपत्तेरिति ।
तदिदं दूषयतिन तदिति ।
… न तद्युक्तम् … । मनुव्_२,२.२८२अ ।
न्यायसुधा-
कुत इत्यत्र सूत्रम् ओं विज्ञानादिभावे वा तदप्रतिषेधः ओं ।
इति ।
तस्यार्थः ।
शिवस्य विज्ञानादिभावे अङ्गीकृते तस्य मतस्य प्रतिषेधो न क्रियत इति ।
नन्विदं मतमनुमानं न वा ।
नाद्यः ।
उक्तार्थविरुद्धत्वात् ।
न तद्युक्तमित्यस्य चायोगात् ।
द्वितीये कथं तदप्रतिषेध इत्युक्तम् ।
कथं च न तद्युक्तमित्यत्रास्य हेतुत्वमित्यतस्तदप्रतिषेध इति निवेशयितुमुत्सूत्रं तावद्धेतुमाहईशेति ।
विज्ञानादिभावे वा तदप्रतिषेधः । ब्ब्स्_२,२.४४ ।
… ईशवादप्रवेशनात् । मनुव्_२,२.२८२ब् ।
न्यायसुधा-
शैवमतप्रवेशापत्तेरित्यर्थः ।
८,४४४
ननु शैवाः सार्वज्ञादिगुणोपेतं शिवमेकमेवाभ्युपयन्ति ।
शाक्तास्तु शिवं शक्तिं चेत्यस्ति महान्सिद्धान्तभेदः ।
तत्कथं शाक्तानां शैवमतानुप्रवेश इत्यत आपादितदोषो ऽयमित्याशयवानाहसार्वज्ञादीति ।
सार्वज्ञ्यादिगुणैर्युक्तं गुरुकल्पनया द्वयम् । मनुव्_२,२.२८२च्द् ।
न युज्यते … । मनुव्_२,२.२८३अ ।
न्यायसुधा-
सत्यं शाक्तैः सार्वज्ञादिगुणैर्युक्तं शिवशक्त्याख्यं द्वयमभ्युपगतमिति ।
तत्तु न युज्यते ।
कल्पनागौरवात् ।
तथाहि ।
न तावत्सार्वज्ञाद्युपेतं प्रत्यक्षेण सिद्धम् ।
परचित्तवृत्तीनां परं प्रत्यतीन्द्रियत्वात् ।
नाप्यागमेन ।
शक्तागमस्य प्रामाण्यसन्देहात् ।
अपौरुषेयागमस्य परेण प्रामाण्यानादरणात् ।
आदरणे वा तत एव स्वमतहानेः ।
ततः प्रपञ्चरचनानुपपत्त्यैव तथाविधं वस्तु कल्पनीयम् ।
एकेनैव सार्वज्ञादिमता सर्वं निर्वहत्येव ।
तथाच वृथा तथाभूत(वस्तु)द्वयकल्पने कल्पनागौरवमेव ।
अत एकमेव तादृशं वस्त्वङ्गीकार्यमिति ।
ततः किमित्यत आहतत इति ।
… ततस्त्वीश एक एव प्रयोजकः । मनुव्_२,२.२८३ब् ।
न्यायसुधा-
उक्तहेतोरेकस्यैव सार्वज्ञादिमतो ऽङ्गीकार्यत्वे केवलशक्तेरङ्गीकृतावुत्पत्त्यसम्भवप्रसङ्गादीश एव सार्वज्ञाद्युपेतः प्रपञ्चरचनायाः प्रयोजकः
शाक्तैरङ्गीकर्तव्यः स्यात् ।
एवञ्च कथं न शैवमतप्रवेशः शाक्तमतस्येति ।
८,४४५
किमतो यद्येवम् ।
शाक्तस्यापसिद्धान्तेन पराजयः स्यादिति चेत्सत्यम् ।
तावतापि भगवत्सिद्धान्तानवक्ळ्प्तिरेव ।
शैवमतस्यापि भवत्सिद्धान्तविरोधित्वेन निराकतर्व्यत्वादित्यतस्तदप्रतिषेध इति सूत्रांशं सोपपत्तिकं निवेशयतिउक्तेति ।
उक्तदोषश्च तत्पक्ष इति नैवात्र दूष्यते । मनुव्_२,२.२८३ ।
न्यायसुधा-
यतः शैवपक्षो निरन्तरातीताधिकरण एवोक्तदोषो ऽतो ऽत्र न पुनर्दूष्यते पुनरुक्तिदोषभयादिति ।
एवं प्रत्येकमपाकृतानि त्रीण्यपि मतानि साधारणदूषणेन निराकर्तुं सूत्रम् ।
ओं विप्रतिषेधाच्च ओं इति ।
तद्व्याचष्टेश्रुतीति ।
विप्रतिषेधाच् च । ब्ब्स्_२,२.४५ ।
श्रुतिस्मृतीतिहासानां सामस्त्येन विरोधतः ।
सतां जुगुप्सितत्वाच्च नाङ्गीकार्यं हि तन्मतम् । मनुव्_२,२.२८४ ।
न्यायसुधा-
सतां मध्ये जुगुप्सितत्वात् गोप्तुमिष्टत्वात् ।
यद्वा कर्तृकर्मणोः कृतीति कर्तरि षष्ठी ।
सद्भिर्निन्दितत्वादित्यर्थः ।
हिशब्देन श्रुत्यादीनां प्रसिद्धतां द्योतयति ।
८,४४७
केचिदिमां चतुःसूत्रीं भागवतमतनिराकरणपरतया व्याचक्षते ।
तथाहि ।
पाञ्चरात्रिका वासुदेवात्सङ्कर्षणो नाम जीवो जायते सङ्कर्षणात्प्रद्युम्नसञ्ज्ञकं मनो जायते ।
प्रद्युम्नादनिरुद्धसञ्ज्ञको ऽहङ्कारो जायत इति प्रक्रियामाहुः ।
तत्र सूत्रम्उत्पत्त्यसम्भवादिति ।
वासुदेवात्सङ्कर्षणो नाम जीवो जायत इति तावदयुक्तम् ।
जीवभ्योत्पत्त्यसम्भवात् ।
उत्पत्तिमतो हि जीवस्यानित्यत्वादयो दोषाः प्रसज्येरन् ।
ततश्च नैवास्य भगवत्प्राप्तिर्मोक्षः स्यात् ।
न जायते(न)म्रियत इत्यादिश्रुतिस्मृतिविरोधाच्च ।
नच कर्तुः करणम् ।
सङ्कर्षणसञ्ज्ञकाज्जीवात्प्रद्युम्नसञ्ज्ञकस्य मनसो जन्मापि पञ्चरोत्रोक्तं नोपपद्यते ।
नहि लोके कर्तुर्देवदत्तादेः (करणं) परश्वधाद्युत्पद्यमानं करणं दृश्यते ।
यदा चोत्पद्यते तदा कर्मैव न करणम् ।
जीवस्य कर्ता मनश्च करणम् ।
ततस्तन्न ततो जनिमद्भवितुमर्हति ।
एतस्माज्जायते प्राणो मनःसर्वेन्द्रियाणि चेतांश्वरादेव मनोजननश्रवणाच्च ।
एतेन प्रद्युम्नादनिरुद्धसञ्ज्ञको ऽहङ्कारो जायत इत्यपि प्रत्युक्तम् ।
अथापि स्यात् ।
नैवैते सङ्कषर्णादयो जीवादिभावेनाभिप्रेयन्ते ।
किं तर्हीश्वरा एवैते सर्वे ज्ञानैश्वर्यशक्तिबलवीर्यतेजोभिरैश्वरैर्धर्मैरन्विता अभ्युपगम्यन्ते ।
तस्मान्नायं दोष इति ।
अत्र परिहारं पठति विज्ञानादिभावे वा तदप्रतिषेधः ।
परमात्मनो वासुदेवस्येव सङ्कर्षणादीनामपि विज्ञानादिषाड्गुण्यसद्भावे तत एव चेश्वरत्वे ऽभ्युपगम्यमाने ऽपि
तस्योत्पत्त्यसम्भवदोषस्याप्रतिषेधः ।
प्रकारान्तरेण प्राप्नोत्येवायमुत्पत्त्यसम्भवदोषः ।
तथाहि ।
न तावदेते चत्वारः परस्परं भिन्नाः ।
अनेकेश्वरकल्पनायां गौरवादिदोषापत्तेः ।
अभेदे तु कथं स्वत एव स्वस्योत्पत्तिः सम्भवेत् ।
निरतिशयत्वात् ।
नचैते भगवद्व्यूहाश्चतुःसङ्खयायामेवावतिष्ठेरन् ।
तद्व्यूहानामनन्तत्वाभ्युपगमात् ।
विप्रतिषेधाच्च ।
परस्परविरोधश्च पञ्चरात्रे भवति ।
ज्ञानैश्वर्यबलवीर्यशक्तितेज्सां भगवतो गुणा इति क्वचिदुच्यते ।
आत्मान एवैते भग(वतो)वन्तो वासुदे(वा इ)वस्येति क्वचिद्भगवत्स्वरूपत्वमित्यदि ।
वेदप्रतिषेधश्चात्र भवति ।
भगवाञ्छाण्डिल्यः षडङ्गं वेदमधीत्य तस्मिन्महत्याम्नाये निष्ठामनधिगच्छन्यः सर्वपरो धर्मो यस्मान्न भूयो ऽस्ति कथं तं विद्यामित्येवं
बलवद्विवेकमातिष्ठमानो बभूव ।
तत्र भगवते शाण्डिल्याय भगवता सङ्कर्षणेन व्यक्तेन शब्दवच्छास्त्रं प्रोक्तमिति वेदनिन्दादर्शनात् ।
तथा चान्यत्र ।
‘अधीता भगवन्वेदाः साङ्गोपाङ्गाः सविस्तराः ।
श्रुतानि च मयाङ्गानि वाको वाक्ययुतानि च ।
‘न चैतेषु समस्तेषु संशयेन विना क्वचित् ।
श्रेयोमार्गं प्रपश्यामि येन सिद्धिर्भविष्यति’ इति ।
तस्मादयुक्तं पञ्चरात्रशास्त्रमिति ।
८,४४८
तामिमामपव्याख्यां प्रत्याख्यातिपञ्चरात्रेति ।
पञ्चरात्रनिषेधार्थमेतान्याचक्षते यदि ।
सूत्राण्यतिविरुद्धं तद् … । मनुव्_२,२.२८५अच् ।
न्यायसुधा-
आचक्षते व्याचक्षते ।
यदित्यस्यार्थे यदिशब्दः ।
तद्वयाख्यानमति(अति)शयेन विरुद्धं स्वव्याहतं प्रमाणान्तरप्रतिहतं चेत्यर्थः ।
तत्कथमित्यतः स्वव्याहतिं तावदुपपादयतियत इति ।
… यत आह स भारते । मनुव्_२,२.२८५द् ।
न्यायसुधा-
यस्मात्सूत्रकार एव भारते पञ्चरात्रस्य प्रामाण्यमाह ।
तस्मादत्र तन्निराकरणे सूत्रकारस्य स्ववचनव्याहतिः स्यादित्यर्थः ।
८,४४९फ़्.
तद्भारतवचनमुदाहरतिपञ्चरात्रस्येति ।
पञ्चरात्रस्य कृत्स्नस्य वक्ता नारायणः स्वयम् ।
ज्ञानेष्वेतेषु राजेन्द्र सर्वेष्वेतद् विशिष्टते । मनुव्_२,२.२८६ ।
पञ्चरात्रविदो ये तु यथाक्रमपरा नृप ।
एकान्तभावोपगता वासुदेवं विशन्ति ते । मनुव्_२,२.२८७ ।
इति … । मनुव्_२,२.२८८अ ।
८,४५०
न्यायसुधा-
‘साङ्खयं योगः पाशुपतं वेदारण्यकमेव च ।
ज्ञानान्येतानि भिन्नान्युताहो नेति चोच्यताम्’ इति ।
ज्ञानकारणत्वज्ज्ञानशब्दवाच्यानि साङ्खयादीनि शास्त्राण्यन्योन्यविरुद्धान्युताविरुद्धानीति प्रश्नस्य’साङ्खयं योगः पाशुपतं
वेदारण्यकमेव च ।
ज्ञानान्येतानि भिन्नानि नात्र कार्या विचारणा’ इति परिहारो ऽभिहितः ।
ततः पुनर्वस्तुविकल्पानुपपत्तेः परस्परविरुद्धानां सर्वेषां प्रामाण्ययोगादेतेषु किं प्रमाणमिति जिज्ञासायां,’साङ्खयस्य वक्ता कपिलः’
इत्यादिना साङ्खयादीनामनाप्तकर्तृत्वमभिधाय प्राग्वेदारण्यकपदोपलक्षितस्य पञ्चरात्रस्य परमाप्तत्वेन नारायणेन
प्रणीतत्त्वात्प्रामाण्यमित्यनेन वाक्येनोच्यते ।
वेदानां त्वपौरुषेयतया स्वत एव प्रामाण्यं सिद्धमेवेति नोक्तम् ।
फलवत्प्रवृत्तिजनकत्वादपि पञ्चरात्रस्य प्रामाण्यमिति ।
पञ्चरात्रविद इत्यनेन वाक्येनोच्यते ।
यथाक्रमपरा देवतातारतम्यपराः ।
एकान्तभावोपगताः अव्यभिचारिणीं भक्तिं प्राप्ताः ।
प्रकारान्तरेण स्वव्याहतिमाहगीता चेति ।
… गीता च तच्छास्त्रसङ्क्षेप इति हीरितम् । मनुव्_२,२.२८८अब् ।
न्यायसुधा-
तच्छास्त्रसङ्क्षेपः पञ्चरात्रसङ्क्षेप इति हीरितम् ।
‘ब्रह्मरुद्रेन्द्रसूर्याणां यद्दत्तं विष्णुना पुरा ।
पञ्चरात्रात्मकं ज्ञानं व्यासो ऽदात्पाण्डवेषु तत् ।
तेषामेवावतारेषु सेनामध्ये ऽर्जुनाय च ।
प्रादाद्गीतेति
विनिर्दिष्यं(विज्ञातं)(विख्यातं) सङ्क्षेपेणायुयुत्सवे’ (ते) इत्यादिना पुराणवाक्येनेति शेषः ।
ततः प्रमाणतया पञ्चरात्रसङ्क्षेपरूपां गीतां प्रणीतवतो बादरायणस्य पञ्चरात्रप्रामाण्यमनुमतमेवेति पुनरत्र तन्निराकरणे कथं स्वव्याहतिर्न
भवेदिति ।
स्वव्याहतिं प्रकारान्तरेण दर्शयतिवेदेनेति ।
वेदेन पञ्चरात्रेण भक्तया यज्ञेन चैव हि । मनुव्_२,२.२८८च्द् ।
दृश्यो ऽहं नान्यथा दृश्यो वर्षकोटिशतैरपि ।
इति वाराहवचनं … । मनुव्_२,२.२८९अच् ।
८,४५१
न्यायसुधा-
एवं वराहपुराणे भगवद्दर्शनसाधनत्वेन वेदवत्पञ्चरात्रस्य प्रामाण्यमभ्युपगम्येह पुनस्तन्निराकरणे व्याघात एवेति ।
८,४५२
एवं स्वव्याहतिमुपपाद्य प्रमाणान्तरविरोधं दर्शयतिश्लोका इति ।
… श्लोका इति वचः श्रुतौ । मनुव्_२,२.२८९द् ।
८,४५२फ़्.
न्यायसुधा-
वचः अस्तीति शेषः ।
‘ऋग्वेदो यजुर्वेदः सामवेदो ऽथर्वाङ्गिरस इतिहासपु(सःपु)राणं विद्या उपनिषदः श्लोकाः सूत्राण्यनुव्याख्यानानि व्याख्यानानि’ इत्यस्यां
श्रुतौ ऋग्वेदादिप्रमाणोद्देशप्रसङ्गे श्लोका इति पञ्चरात्रमुपात्तम् ।
‘पञ्चरात्रविदो मुख्याः’ इति प्रकृतपञ्चरात्रविषयत्वेन’ऋषीनुवाच तान्सर्वानदृश्यः पुरुषोत्तमः ।
कृतं शतसहस्रं हि श्लोकानां हितमुत्तमम्’ इति श्लोकशब्दस्य भारते प्रयोगात् ।
छन्दोगश्रुतौ ऋग्वेदो यजुर्वेद इत्यारभ्यैकायनमिति पञ्चरात्रमुच्यते ।
तत्समाख्यया श्लोकशब्दः पञ्चरात्रविषयो ऽशेषो(ऽवगम्यते)ज्ञायते ।
अतः श्रुत्या पञ्चरात्रप्रामाण्यं सिद्धमिति तदप्रामाण्यवादः श्रुतिविरुद्धः ।
स्पष्टश्रुतिविरोधं च दर्शयतिवेदैश्चेति ।
८,४५३
वेदैश्च पञ्चरात्रैश्च ध्येयो नारायणः परः । मनुव्_२,२.२९०अब् ।
न्यायसुधा-
वेदपञ्चरात्रोक्तप्रकारेणणेत्यर्थः ।
संहिताभेदात्पञ्चरात्रैरिति बहुवचनम् ।
परस्परविरुद्धशास्त्रद्वयानुसारेण कथं ध्यानमित्यत उक्तम्पञ्चरात्रं चेति ।
इत्यादिवेदवचनैश्च पञ्चरात्राप्रामाण्यकथनं विरुद्धमिति शेषः ।
ततः किमित्यत आहपञ्चरात्रमिति ।
पञ्चरात्रं च वेदाश्च विद्यैकैव द्विधेयते । मनुव्_२,२.२९०च्द् ।
इत्यादिवेदवचनैः पञ्चरात्रमपोद्यते ।
कथमेव … । मनुव्_२,२.२९१अच् ।
न्यायसुधा-
यत एवं पञ्चरात्रनिराकरणं स्वव्याहतं प्रमाणान्तरव्याहतं च ।
अतो ऽत्र सूत्रकारेण पञ्चरात्रं अपोद्यते दूष्यत इति कथमे(वं)व वक्तुं शक्यते ।
नहि व्याहतभाषी भगवानिति ।
८,४५४
स्यान्मतम् ।
नास्त्ययं व्याघातः ।
‘यो ऽसौ नारायणः परो ऽवक्तात् प्रसिद्धः परमात्मा स आत्मनाऽत्मानमनेकधा व्यूह्य व्यवस्थितः ।
तमित्थम्भूतं षाड्गुण्यविग्रहं भगवन्तमभिगमनोपादानेज्यास्वाध्याययोगैः पञ्चकालाभि(धैर)धानैरनेककालमिष्ट्वा क्षीणक्लेशो भगवन्तमेव
प्रतिपाद्यते’ इत्यादेः पञ्चरात्रादितस्यार्थस्य स्वीकृतत्वात् ।
तत्परतैव भारतादिवाक्यानामुपपत्तेरिति ।
मैवम् ।
एवं सति साङ्खयादिशास्त्रेष्वप्युपादेयांशस्य विद्यमानत्वेन विशेषतः पञ्चरात्रप्रामाण्याभिधानानुपपत्तेः ।
कृत्स्नस्येति विशेषणानुपपत्तेश्च ।
‘ऋगाद्या भारतं चैव पञ्चरात्रमथाखिलम् ।
वेदार्थपूरकं ज्ञेयं पञ्चरात्रं यतो ऽखिलम्’ इत्यखिलशब्दविरोधाच्चेति ।
८,४५५
इतश्च न पञ्चरात्रदूषणं युक्तमित्याहअत्रेति ।
… अत्र दोषः कः … । मनुव्_२,२.२९१च् ।
न्यायसुधा-
अत्र पञ्चरात्रे को दोषो येन तन्निराक्रियेत न को ऽपीत्यर्थः ।
ननु कथं दोषो नास्ति जीवोत्पत्तेरसम्भावितायास्तत्रोक्तत्वादित्यतो ऽङ्गीकारवादेनाहउत्पत्तिरिति ।
… उत्पत्तिर्ज्ञो ऽत इत्यपि । मनुव्_२,२.२९१द् ।
इहैवोक्ता … । मनुव्_२,२.२९२अ ।
न्यायसुधा-
किं जीवोत्पत्यभिधानमात्रं पञ्चरात्राप्रामाण्यहेतुतयोपादीयते ।
उताभूतभवनरूपजीवोत्पत्त्यभिधानम् ।
आद्ये तूत्पत्तिमात्रं इहैव, प्रमाणतयाभ्युपगते मीमांसाशास्त्रे,’ज्ञो ऽत एव’ इति सूत्रेणोक्तम् ।
अपिपदेन’सर्व एव (वै) त आत्मानो व्युच्चरन्ति’ इति श्रुतावुक्तेति समुच्चिनोति ।
ततो वेदतन्मीमांसयोरप्यप्रामाण्यं स्यात् ।
अन्यथा हेतोरनैकान्त्यापत्तेरिति भावः ।
‘ज्ञो ऽत एव’ इति सूत्रार्थे विप्रतिपन्नं प्रति श्रुतिरेवोदाहतर्व्या ।
स्यादेतत् ।
द्वितीय एव हेतुरुपादीयते ।
नचासौ श्रुतिसूत्रयोर्वर्तते ।
तत्र हि प्राग्विद्यमानस्यैव जीवस्य देहाद्युपाध्यपेक्षयैवोत्पत्तिरुच्यते ।
नत्वभूतभावलक्षणेत्यत आहनचेति ।
… नचाभूतभावस्तत्रापि कथ्यते । मनुव्_२,२.२९२अब् ।
८,४५६
न्यायसुधा-
तत्रापि पञ्चरात्रे ऽपि ।
यथा हि श्रुतिसूत्रयोः प्रतीतमपि जीवजननमभूतभवनं विहाय उपाधिविषयं व्याख्यायते ।
तथा पञ्चरात्रोक्तमपि तत्तथा व्याख्यायताम् ।
ततश्च स्वरूपासिद्धो हेतुरिति भावः ।
जोस्हि७
८,४५७
नु विषमो ऽयमुपन्यासः ।
श्रुतिसूत्रयोः खलु’अनादिमायया सुप्तः’ ।
‘नानादित्वात्’ इत्यादिनानादिकर्म(कर्मादि)सम्बन्धो ऽभिधीयते ।
न ह्यभूत्वा (भवतो)भाववतो जीवस्यासावुपपद्यते ।
अतस्तदनुरोधात्तत्र प्रतीतमपि जीवजननमन्यथा नेतव्यमेव ।
नच तथाविधं बाधकमिहास्ति ।
येन मुख्यार्थं परित्याज्यामुख्यार्थं प्रतिपद्येमहि ।
ततो मुख्यार्थे ग्राह्ये न हेतोरसिद्धिरित्यत आहअनादीति ।
अनादिकर्मणा बद्धो जीवः संसारमण्डले । मनुव्_२,२.२९२च्द् ।
वासुदेवेच्छया नित्यं भ्रमतीति हि तद्वचः । मनुव्_२,२.२९३अब् ।
न्यायसुधा-
तद्वचः पञ्चरात्रवाक्यम् ।
श्रुतिसूत्रवत्पञ्चरात्रे ऽपि जीवस्यानादिकर्मसम्बन्धाभिधानात्तदनुरोधेन तत्रोक्तं जीवजननमप्यन्यथाव्याख्यातव्यमेव ।
पक्षपाते कारणाभावात् ।
तथाच हेतोरसिद्धिस्तदवस्थेत्यर्थः ।
अथापि स्यात् ।
न कुत्रापि वेदादौ संसारसादित्वादिकं जीवानामभूत्वाभवनज्ञापकं स्पष्टमुक्तम् ।
अतः सावकाशमिदमन्यथा योज्यमेवेति चेत् ।
एतदपि समानमत्रेति भावेनाहनहीति ।
८,४५८
न हि संसारसादित्वं पञ्चरात्रोदितं क्वचित् । मनुव्_२,२.२९३च्द् ।
न्यायसुधा-
अनेनैव न्यायेन’नच कर्तुः करणम्’ इत्येतदप्यपाकरणीयम् इति ।
तथाहि ।
किं करणं कर्तुर्न जायत इति व्याप्तिः किं वा यस्यां क्रियायां यत्करणं तत्तत्क्रियाकर्तुर्न जायत इति ।
नाद्यः ।
व्यभिचारात् ।
अन्यथा करणानामनुत्पत्तिप्रसङ्गात् ।
न द्वितीयः ।
प्रकृते ऽपि तथाभावासिद्धेः ।
एतस्माज्जायत इति श्रुतिविरोधो ऽपि किं जीवान्मनसो जननमात्राभ्युपगमे स्यात् ।
उत जननविशेषाभ्युपगमे ।
नाद्यः ।
‘अन्नमशितं त्रेधा विधीयते’ इत्यादिश्रुतेः प्रत्यहं मनसो जीवादुत्पत्तेः ।
न द्वितीयः ।
तथात्वस्य प्रकृते ऽप्यसम्मतेः ।
एवं मनसो ऽप्यहङ्कारजन्मनि दोषः परिहरणीयः ।
८,४६०
एवं जीवादिपदानां यथाश्रुतार्थाभ्युपगमेन सूत्रद्वयारोपितदोषपरिहारो ऽ(वि)भिहितः ।
इदानीं वासुदेवात्सङ्कषर्णो नाम जीवो जायत इत्यादिवाक्यस्य परकल्पितादर्थादर्थान्तरमाहजीवेति ।
जीवाभिमानिशेषस्य नाम्ना सङ्कर्षणस्य तु ।
वासुदेवाज्जनिः प्रोक्ता प्रद्युम्नस्य ततस्तथा । मनुव्_२,२.२९४ ।
मनो ऽभिमानिनः कामस्यैवं … । मनुव्_२,२.२९५अब् ।
न्यायसुधा-
जीवशब्दस्य प्रवृत्तिनिमित्तमुपपादयितुं जीवाभिमानीत्युक्तम् ।
सङ्कर्षणस्य भगवतो जनेरभावात्तद्व्युदासाय नाम्ना सङ्कर्षणस्य शेषस्येत्युक्तम् ।
प्रोक्ता वासुदेवादित्यादिना वाक्येन ।
ततः सङ्कर्षणात् ।
तथाशब्दः समुच्चये ।
जनिः प्रोक्तेत्यर्थः ।
मनोभिमानिनः कामस्येत्यस्य पूर्ववदेव प्रयोजनम् ।
एवंशब्देन प्रद्युम्नादनिरुद्धसञ्ज्ञको ऽहङ्कारो जायत इत्यत्राप्युक्तव्याख्यानन्यायमतिदिशति ।
प्रद्युम्नादहङ्काराभिमानिनः कामपुत्रस्यानिरुद्धस्य जनिः प्रोक्तेति ।
८,४६१
नन्वेवमप्युत्पत्त्यसम्भवदोषस्तदवस्थः शेषादीनामपि जीवत्वादिति ।
मैवम् ।
न ह्यत्र सङ्कर्षणादीनामुत्पत्तिरुच्यते ।
किन्तु जायत इत्रत जनिरुच्यते ।
जनिश्च प्रादुर्भावः ।
जनी प्रादुर्भाव इति पठन्ति ।
प्रादुर्भावश्च शरीरोत्पत्तौ जीवस्य सुप्रसिद्धः ।
तदिदमुक्तं जनिः प्रोक्तेति ।
अत एव पूर्वो ऽभ्युपगमवादः ।
अर्थान्तरमप्याहसाक्षादिति ।
… साक्षाद्धरेः क्वचित् ।
सङ्कर्षणादिनाम्नैव नित्याचिन्त्योरुशक्तितः ।
व्यूह उक्तो … । मनुव्_२,२.२९५ब्ए ।
न्यायसुधा-
शेषादयो ऽपि (हि) भगवदंशत्वाद्धरित्वेनोच्यते ।
तद्व्युदासाय साक्षादित्युक्तम् ।
साक्षाद्धरेरेव सङ्कर्षणादिनाम्ना व्यूह उक्त इत्यन्वयः ।
नन्वत्रोक्तं तदप्रतिषेधो हरेरुत्पत्त्यभावादित्यत उक्तं व्यूहो विभाग एवोक्तो न तूत्पत्तिरिति ।
यदप्युक्तं किमेते ऽन्योन्यं भिन्ना उत नेति ।
तस्योत्तरं हरेः एकस्यैवेति ।
नन्वेवं तर्हि निरतिशयत्वात्कथं स्वस्मादेव स्वस्य विभाग इत्यत उक्तम्नित्येति ।
किन्नाम दुर्विभाव्यं भगवति यत्प्रमितमित्यर्थः ।
यदप्युक्तं नैवेते भगवद्व्यूहाश्चतुःसङ्खयामेव परिनिष्ठिताः अनन्तत्वादिति ।
तत्रोत्तरं क्वचिदिति ।
कालविशेषे प्रयोजनविशेषे चेत्यर्थः ।
अनभिज्ञो भ(ग)वान्भागवतसम्प्रदायस्य ।
आदिकाले हि भगवान्नारायणो निजमुक्तिपदप्रदानाद्यर्थं वासुदेवादिचतुर्व्यूहो बभूव ।
ततः कालान्तरे प्रयोजनान्तरार्थं दशद्वादशादिव्यूहो जातः ।
सेयं शुद्धसृष्टिरिति पाञ्चरात्रिकैरभिधीयते ।
तदपेक्षया चतुर्व्यूहवर्णनं कथं नामानुपपन्नमिति ।
एवमधिकारिविशेषाराधनार्थमियमुक्तिर्युक्तैव ।
यथोक्तम् ‘एकमूर्तिश्चतुर्मूतिरथवा पञ्चमूर्तिकः ।
द्वादशादिप्रभेदो वा पूज्यते सज्जनैर्हरिः’ इति ।
८,४६३
अर्थान्तरकथनस्य प्रयोजनमाहअन्यथेति ।
… ऽन्यथानूद्य कथं दुष्टत्वमुच्यते । मनुव्_२,२.२९५एफ़् ।
न्यायसुधा-
एवमर्थान्तरविवक्षया प्रयुक्तस्य वाक्यस्यान्यथानुवादं विधाय दूषणाभिधानं कथं क्रियते ।
छलप्रसङ्गादिति ।
नच जीवादिशब्दानामनुपपत्तिः ।
भगवत एव मुख्यतः प्राणधारणादिमतस्तदथर्त्वात् यच्च विप्रतिषेधाच्चेति सूत्रार्थतया कल्पितं परस्परव्याघातो ऽस्ति पञ्चरात्र इति ।
तदपि नित्याचिन्त्योरुशक्तित इत्यनेनैव परिहृतम् ।
भगवच्छक्त्यैव गुणगुण्यादिव्यवहारोपपत्तिरिति ।
समर्थितश्च भेदपदे ऽभिषिक्तः प्रमितसर्वनिर्वाहहेतुर्विशेषः ।
यदप्युक्तं शाण्डिल्यवृत्तान्तकथने पञ्चरात्रस्य वेदविद्वेषः प्रतीयत इति ।
तत् निराकरोतियदीति ।
यदि विद्याच्चतुर्वेदानितिवद् वेदपूरणम् ।
पञ्चरात्रादिति कुतो द्वेषः शाण्डिल्यवर्तने । मनुव्_२,२.२९६ ।
८,४६३फ़्.
न्यायसुधा-
‘यदि विद्याच्चतुर्वेदान्साङ्गोपनिषदान्द्विजः ।
नचेत्पुराणं संविद्यान्नैव स स्याद्विचक्षणः’ इत्यत्र वाक्ये यथेतिहासपुराणादितो वेदपूरणमभिप्रेयते ।
तथात्रापि पञ्चरात्राद्वेदपूरणमेवाभिप्रेतं इति व्याख्याने सति, शाण्डिल्यवर्तने ऽभिधीयमाने पञ्चरात्रस्य वेदविद्वेषः प्रतीयत इति कुतः ।
न प्रतीयत इत्यर्थः ।
यद्वैवं वाक्यद्वये समाने सति शाण्डिल्यवर्तनाभिधायिन्येव वाक्ये भवतो द्वेषः कुतो येन यदि
विद्यादित्येतदितिहासपुराणयोर्वेदपूरकत्वाभिप्रायमादाय’भगवान् शाण्डिल्यः’ इत्यादिकं पञ्चरात्रस्य वेदविरोधित्वाभिप्रायमिति
व्याख्यायत इति ।
८,४६४
अयमत्रोत्तरक्रमः ।
यद्येतद्वाक्यबलात्पञ्चरात्रस्य चेदविरोधित्वं कल्प्यते ।
तदा यदि विद्यादिति वाक्यबलादितिहासपुराणयोरपि तत्कल्प्यतां विशेषाभावात्(मविशेषात्) ।
अथ तत्र इतिहासादेर्वेदपूरकत्वमभिप्रायः ।
अत्रापि स एव कल्प्यताम् ।
विशेषाभावात् ।
‘इतिहासपुराणाभ्यां वेदं समुपबृंहयेत्’ इत्युत्तरवा(क्यविरो)क्यानुरोधात्तथा कल्पनं युक्तमिति चेत् ।
अत्रापि’वेदार्थपूरकं ज्ञेय पञ्चरात्रम्’ इत्यादिवाक्यानुरोधात्तथा कल्पनमिति न कश्चिद्विशेषः ।
अन्यत्र विद्वेषादिति परमसंहितावाक्यमप्येवमेव व्याख्यातव्यम् ।
अपव्याख्याननिराकरणमुपसंहरतिअतः परमेति ।
अतः परमशास्त्रोरुद्वेषादुदितमासुरैः ।
दूषणं पञ्चरात्रस्य वीक्षायामपि न क्षमम् । मनुव्_२,२.२९७ ।
८,४६५
न्यायसुधा-
वीक्षायामपि न क्षमं व्यधिकरणमित्यर्थः ।
तर्हि कस्मादुदितमित्यत उक्तम्परमेति ।
परमशास्त्रं पञ्चरात्रम् ।
द्वेष एव किं निबन्धन इत्यत उक्तम्आसुरैरिति ।
भागवतशास्त्रे हि स्वाभाविक एव हि विद्वेषो ऽसुराणाम् ।
नतु दोषदर्शननिमित्तः ।
एते चासुरसम्बन्धिनस्तत्स्वभावाश्च वृत्तिकाराः ।
आसुरैरेवोक्तं नतु सूत्रकारेणेत्यनेन तस्मान्नायं सूत्रार्थः, किन्तु शाक्तमतनिरास एवेत्युक्तं भवति ।
एतेनैतदपि प्रत्युक्तम् ।
यत्केचिदिदमधिकरणं साङ्खयादिवत्पञ्चरात्रस्याप्यप्रामाण्यमाशङ्कय तन्निरासार्थमिति वर्णयन्ति ।
तथाहि ।
उक्तरीत्या’उत्पत्त्यसम्भवात्ऽ‘नच कर्तुः करणम्’ इति सूत्रद्वयेन पञ्चरात्राप्रामाण्यं पूर्वपक्षयित्वा विज्ञानादिभावे वा तदप्रतिषेध इति
सिद्धान्तितम् ।
वाशब्दात्पक्षो विपरिवर्तते ।
विज्ञानं चादि चेति परम्ब्रह्म विज्ञानादि, सङ्कर्षणप्रद्युम्नानिरुद्धानामपि परब्रह्मभावे सति तत्प्रतिपाद(कस्य)नस्य शास्त्रस्य प्रामाण्यं न
प्रतिषिद्धयते ।
विप्रतिषेधाच्च प्रतिषिद्धा हि जीवोत्पत्तिरस्मिन्नपि तन्त्रे ।
यथोक्तं परमसंहितायां ।
‘अचेतना परार्था च नित्या सततविक्रिया ।
त्रिगुणा कर्मणां क्षेत्रं प्रकृते रूपमुच्यते ।
प्राप्तिरूपेण सम्बन्धस्तस्याश्च पुरुषस्य च ।
स ह्यनादिरनन्तश्च परमार्थेन निश्चितः’ इति ।
८,४६५फ़्.
पञ्चरात्राप्रामाण्यशङ्कायां प्राप्तायामेव हि तन्निरासाय प्रयासः साथर्कः स्यात् ।
नच व्यधिकरणानि दूषणानि तच्छङ्कां प्रापयितुमीशते ।
नहि छलोत्तराण्येतावदधिकरणं प्रयोजयन्ति ।
अतिप्रसङ्गात् ।
प्रकरणाननुगुरं चैतत् ।
परमतनिरासो ह्यत्र प्रकृतो न तु स्वमतसमर्थनम् ।
कृतं च तत्’न विलक्षणत्वात्’ इत्यादिना ।
सूत्राक्षराननुरूपं चैतद्वयाख्यानम् ।
नह्यत्र विज्ञानादिपदं ब्रह्मणि क्वचित्प्रयुक्तम् ।
तदप्रतिषेध इति च व्यर्थम् ।
न प्राज्ञत्वादित्येव वक्तव्यम् ।
लघु चैवं सूत्रं व्यक्तं च स्यात् ।
तस्मादुक्त एव सूत्रार्थ इति स्थितम् ।
८,४६७
पादार्थमुपसंहरतिअतो ऽशेषेति ।
अतो ऽशेषजगद्धाता निर्दोषोरुगुणार्णवः ।
नारायणः श्रुतिगणतात्पर्यादवसीयते । मनुव्_२,२.२९८ ।
न्यायसुधा-
साङ्खयादिविरोधिसमयानां निरस्तत्वात्प्रथमाध्याये यत्सकलश्रुतिसमन्वयेन भगवतो लक्षणद्वयं साधितं तन्निर्णीतमेवेत्यर्थः ।
८,४६७फ़्.
स्यादेतत् ।
‘न निगृह्य कथां कुर्यात्’ इत्यादिस्मृतिनिषिद्धं परनिराकरणमिदं न कार्यमेव ।
तत्कुतः साङ्खयादिनिराकरणं कृतमिति चेन्न ।
अस्य निषेधस्य सद्विषयत्वात् ।
कुतः सङ्कोच इति चेत् ।
श्रुतिस्मृत्योः श्रुतेर्बलवत्त्वात् ।
श्रुतौ च परनिराकरणस्य कर्तव्यतया अवगतत्वादित्याशयवान्’अन्धन्तमः प्रविशन्ति ये ऽविद्यामुपासते ।
ततो भूय इव ते तमो य उ विद्यायां रताः ।
विद्यां चाविद्यां च यस्तद्वेदोभयं सह ।
अविद्यया मृत्युं तीर्त्वा विद्ययामृतमश्नुते’ इति मन्त्रद्वयमर्थतो ऽनुवदतिअन्धमिति ।
८,४६८
अन्धं तमः प्रविशन्ति ये त्वविद्यामुपासते ।
ततो भूय इवाप्स्यन्ति ये तस्या नैव निन्दकाः । मनुव्_२,२.२९९ ।
ततो विद्यामविद्यां च यो जानात्युभयं सह ।
दोषज्ञानादतीत्यैतान् विद्ययामृतमश्नुते । मनुव्_२,२.३०० ।
न्यायसुधा-
अविद्याम् अविद्यकल्पितमविद्यमानार्थम् ।
आयान्ति तमः ।
इवशब्दः किञ्चिदर्थः ।
उशब्दो ऽवधारणार्थः ।
ये केवलं विद्यायामेव रता इत्युक्त्या लब्धस्यार्थस्य कथनम् ,तस्या नैव निन्दका इति ।
अन्यथा विद्ययामृतमश्नुत इत्यनेन विरोधः स्यात् ।
ततः अविद्यानिराकरणाभावे दोषसद्भावात् ।
सहेति समुच्चयनियमं द्योतयति ।
दोषज्ञानादतीत्यैताम् इत्यनेन अविद्यया दुष्टत्वेन ज्ञातया मृत्युं तामेवाविद्यां तत्कार्यं दुःखादिकं चातीत्य तीर्त्वा
इत्यर्थो ज्ञायते ।
यद्यपि तत्त्वज्ञानं न स्वपक्षप्रमाणमात्रेण भवति, यावत्परपक्षप्रमाणं न निराक्रियते ।
सत्प्रतिपक्षस्य प्रमाणस्य निर्णयानङ्गत्वात् ।
अतस्तत्त्वज्ञानं कामयमानेनावश्यं स्वपक्षसाधनमिव परपक्षनिरसो ऽपि विधेय एवेत्युपपत्तिसिद्धो ऽयमर्थः ।
तथाप्यागमावष्टम्भेन प्रत्यवतिष्ठमानस्तथैव बोधनीय इत्याशयवता मन्त्रावुदाहृताविति सर्वमनवद्यम् ।
। इति श्रीमत्पूर्णप्रमतिभगवत्पादसुकृतेरनुव्याख्यानस्य प्रगुणजयतीर्थाख्ययतिना ।
कृतायां टीकायां विषमपदवाक्याथर्विवृतौ द्वितीये ऽध्याये ऽयं समयचरणः पर्यवसितः ।">
  <meta itemprop="wordCount" content="2769">
  <meta name="twitter:card" content="summary">
  <meta name="twitter:title" content="२२ उत्पत्त्य्(अशक्त्य्)अधिकरण">
  <meta name="twitter:description" content="। अथ श्रीमन्न्यायसुधायां उत्पत्त्य(शक्त्य)धिकरणम् ।
। ओं उत्पत्त्यसम्भवात् ओं ।
शाक्तं मतमत्रापाक्रियते ।
न निराकर्तव्यमेवैतत् ।
स्कान्दादिमतवदस्यापि पूर्वन्यायेनैव निरस्तत्वात् ।
यथा हि ।
पत्युरित्यस्य स्थाने स्कन्दस्येत्यादि पठित्वासामञ्जस्ये तदनुसारिण्यः श्रुतय उदाह्रियन्ते ।
सम्बन्धानुपपत्त्यादिकं च तद्विषयं योज्यते ।
तथा शक्तावपि वक्तुं शक्यमेव(ते) ।
अन्यथा स्कन्दादिशर्नमपि पृथगपाकरणीयं स्यात् ।
अथोच्येत ।
शाक्तमते पाशुपतादाचारभेदादेर्विद्यमानत्वात्तत्सिद्धान्ताविशेषो नास्तीति ।
तन्न ।
सौरादिमतेष्वपि तस्य विद्यमानत्वात् ।
अथ किं तेन ।
देवताविशेषपरिग्रहमन्तरेणोक्तार्थविरुद्धो दूष्यो ऽथर्ः सर्वत्र समान एवेति ब्रूषे ।
तच्छाक्ते ऽपि समानमित्यतो नैतदपि पृथगपाकरणीयमित्यत आहनिराकृताविति ।
उत्पत्त्यसम्भवात् । ब्ब्स्_२,२.४२ ।
निराकृतौ विशेषस्य भावाच्छक्तिमतं पृथक् ।
दूष्यते … । मनुव्_२,२.२७७अच् ।
न्यायसुधा-
सत्यम् ।
स्कन्दादिवच्छाक्तस्यापि मतस्य न पाशुपताद्विशेषः ।
अत एवोक्तदोषग्रामविषयत्वमपि ।
तथापि तत्रासाधारणस्य दूषण(स्यापि वि)स्य विद्यमानत्वात्तद्विवक्षया शक्तिमतं पृथग्भङ्गया दूष्यते सूत्रकारेण ।
उत्पत्त्यसम्भवो हि शाक्तस्यैवासाधारणदोषो न तु पुरुषदैवतानाम् ।
एतच्च वक्ष्याम इति ।
८,४३६
एवमधिकरणारम्भमुपपाद्येदानीं शाक्तमत(स्थिति)मुपन्यस्यतिमहतीति ।
… महती देवी ह्रीङ्करी सर्वकारणम् ।
त्रिपुराभैरवीत्यादिनामभिः साभिधीयते । मनुव्_२,२.२७७च्फ़् ।
न्यायसुधा-
शक्तिमतमिति वर्तते ।
सर्वस्यागामिना इतिशब्देन सम्बन्धः ।
देवी महती सर्वोत्कृष्टेति शक्तिमतमिति ।
कथं महतीत्यत उक्तम्सर्वकारणमिति ।
सकलजगत्सृष्टयादिकारणत्वात् सार्वज्ञादिसर्वगुणवती समस्तदोषदूरा भ(ग)वतीत्यतः सर्वोत्कृष्टेति ।
नन्विदं शास्त्रमन्योन्यव्याहतं कथं प्रमाणं स्यात् ।
भुवनेश्वरीतन्त्रे हि सैव महती सर्वकारणमिति चोच्यते ।
त्रिपुरातन्त्रे तु त्रिपुरैव ।
तथा भैवरीतन्त्रे भैरवी ।
एवं कुब्जिकादितन्त्रेष्वन्या चान्या च ।
नच बह्वीनां सर्वोत्तमत्वमुपपद्यत इत्यत उक्तम् ।
ह्रीङ्कारी त्रिपुरा भैरवीत्यादिनामभिः सा भगवत्येकैवाभिधीयते ।
अतो न (नान्योन्य) व्याघात इति ।
शाक्ताश्च त्रिविधाः ।
महावामा मध्यवामा अणुवामाश्चेति ।
एत एव क्वचिच्छाक्तशाम्भवाऽणशब्दैरुच्यन्ते ।
तत्राद्यानां मतविशेषं दर्शयतितस्या इति ।
तस्याः सदाशिवाद्याश्च जायन्ते देवमानुषाः ।
भूतभौतिकमप्येतदिति … । मनुव्_२,२.२७८अद् ।
न्यायसुधा-
तस्याः केवलाया एव शक्तेः ।
सदाशिवग्रहणेन मतान्तराद्भेदो दर्शितः ।
तत्र सदाशिवस्य शक्तितो जन्मानभ्युपगमात् ।
एवमुपन्यस्तं महावाममतं तावदयुक्तमित्याहतदिति ।
… तन्नोपपद्यते । मनुव्_२,२.२७८द् ।
८,४३७
न्यायसुधा-
निरन्तरोपन्यस्तं महावाममतं तदिति परामृशति ।
कुत इत्याकाङ्क्षायां सूत्रम् उत्पत्त्यसम्भवादिति ।
तद्वयाख्यातुं तावद्वयाप्तिमुपपादयतिदृष्टेति ।
दृष्टा पुम्भ्यः सदा सृष्टिः स्त्रीपुम्भ्यो वा विशेषतः ।
केवलाभ्यो नहि स्त्रीभ्यस्तत उत्पत्त्यसम्भवात् । मनुव्_२,२.२७९ ।
नार्च्यं महावाममतं … । मनुव्_२,२.२८०अ ।
८,४३८
न्यायसुधा-
अत्र सृष्टिशब्देनापत्त्योत्पत्तिर्विवक्षिता न सृष्टिमात्रम् ।
तस्य केवलाभ्यो ऽपि स्त्रीभ्यो दर्शनात् ।
सदेति व्यभिचाराभावं सूचयति ।
वाशब्दस्तुशब्दार्थः ।
विशेषतः प्राचुर्येण ।
केषाञ्चिदेव हि द्रोणादीनां सृष्टिः केवलेभ्यः पुरुषेभ्यो दृष्टा ।
नन्वचतुरादिसूत्रेण स्त्रीपुंसेभ्य इति भवितव्यम् ।
स्त्रीपुम्भ्य इति कथम् ।
‘समासान्तो विधिरनित्यः’ इति भविष्यति ।
यद्वा द्वन्द्वात्परः समासान्तो ऽसौ निपातितः ।
अत्र तु स्त्रीभिः सहिताः पुमांसः (स्त्रीमुमांसस्ते)तेभ्य इति न द्वन्द्व इति न भविष्यति ।
केवलाभ्यः पुरु(षानुग्रहहीनाभ्यः)षाननुगृहीताभ्यः ।
ततः किमित्यतः सूत्रं व्याख्यातितत इति ।
यत एवं व्याप्तिर्यतश्च प्रकृता(तिः) केवला ।
शिवादीनां ततो जन्माङ्गीकारात् ।
ततः कारणात्ततः शक्तेरपत्योत्पत्त्यसम्भवात् इत्यर्थः ।
८,४३९
अयमत्र प्रयोगः ।
आदिकालीनापत्त्योत्पत्तिर्न केवलस्त्रीकृता(कर्तृका) अपत्योत्पत्तित्वात् ।
यापत्त्योत्पत्तिः सा न केवलस्त्रीकर्तृका ।
यथा सम्प्रतिपन्ना ।
सा हि कदाचित् पुरुषमात्रात्क्वचित्पुरुषानुगृहीताभ्यः स्त्रीभ्यो दृष्टा ।
न पुनः क्वापि केवलाभ्यः स्त्रीभ्यो दृष्टा ।
येनोक्तव्याप्तेर्व्यभिचारः स्यादिति ।
यद्वा शक्तिर्नापत्त्यप्रसवित्री केवलस्त्रीत्वात्सम्प्रतिपन्नकेवलस्त्रीवत् ।
अत्र केवलाभ्यो न हि स्त्रीभ्य इत्यन्वयकथनं दृष्टेत्यादि तद्वयभिचारपरिहारार्थमिति ज्ञातव्यम् ।
यदि वा केवलस्त्रीत्वान्नापत्यप्रसवित्री चेच्छक्तिः स्यात्तदा केवलपु(लात्पु)रुषत्वात् पुरुषोत्तमो ऽपि तथा न स्यादित्याक्षेपमपाकर्तुं प्रागेव
दृष्टेत्याद्युक्तम् ।
असिद्धं च केवलत्वं तस्य लक्ष्मीपतेरित्याशयेन स्त्रीपुम्भ्य इत्युक्तम् ।
केवलाभ्य इति तु व्याप्त्युपपादकम् ।
अथवा यत्’निराकृतौ विशेषस्य भावात्’ इत्यनेनास्य दोषस्यासाधारणत्वमुक्तम् तदुपपादनाय दृष्टेत्याद्युपन्यासः ।
८,४४१
इदानीमधिकाशङ्कया मतान्तरमुत्थापयतिवामैरिति ।
… वामैरन्यदुदीर्यते । मनुव्_२,२.२८०ब् ।
न्यायसुधा-
मध्यवामैरित्यर्थः ।
अन्यत् महावामसिद्धान्तात् ।
किं तदित्यत आहशिवेति ।
शिवोपसर्जना शक्तिः ससर्जेदं समन्ततः । मनुव्_२,२.२८० ।
इति … । मनुव्_२,२.२८१अ ।
न्यायसुधा-
शिव उपसर्जनं यस्याः सा शिवोपसर्जना ।
इदमित्यस्यैव व्याख्यानं समन्ततो देशे काले च वर्तमानं कार्यमिति ।
एतदुक्तं भवति ।
नोत्पत्त्यसम्भवो ऽस्मन्मते ऽस्ति ।
अस्माभिः शिवसहितायाः शक्तेर्विश्वप्रस(भ)वस्याङ्गीकृतत्वात् ।
नचैवं (त)द्वयोः सर्वोत्कृष्टत्वं विरुद्धमापद्यते ।
शिवस्य शक्तिं पत्युपसर्जनत्वाङ्गीकारादिति ।
एतत्प्रतिषेधतितच्चेति ।
… तच्चोपपन्नं न … । मनुव्_२,२.२८१अब् ।
न्यायसुधा-
अत्राप्युत्पत्त्यसम्भवस्यापरिहारादिति भावः ।
न च कर्तुः करणम् । ब्ब्स्_२,२.४३ ।
… शिवस्याकरणत्वतः ।
अदेहत्वाद् … । मनुव्_२,२.२८१ब्च् ।
८,४४१फ़्.
न्यायसुधा-
अकरणत्वत इत्यस्यैव स्वपदस्य वर्णनमदेहत्वादिति ।
यद्वाकरणत्वतो ज्ञानादिकारणाभावादित्यर्थः ।
तदेव कथमित्यतो ऽकरणत्वतो निरिन्द्रियत्वादित्युक्तम् ।
तदपि कुत इत्यत उक्तमदेहत्वादिति ।
एतदुक्तं भवति ।
देहवता हि शिवेनापत्योत्पत्तौ शक्तेः साचिव्यमाचरणीयम् ।
न विदेहेन ।
तस्य प्र(वि)लीनवदिन्द्रियादिविज्ञानादिविकलस्य तदनुपपत्तेः ।
नच शिवदेहोत्पत्तौ केवलायाः शक्तेः शक्तिरस्ति ।
प्रागुक्तदोषात् ।
अन्यथात्रापि तथोपपत्तौ शिवाङ्गीकारवैयर्थ्यापत्तेश्च ।
नच शिवसहितायाः ।
विदेहस्य साहाय्यकरणानुपपत्तेः ।
अतः अङ्गीकृतस्यापि शिवस्याजागलस्तनायितत्वेनात्राप्युत्पत्त्यसम्भव एवेति ।
मतान्तरमुत्थापयतिअपि हीति ।
… अपि ह्यन्ये ब्रूयुः सर्वज्ञमीश्वरम् । मनुव्_२,२.२८१च्द् ।
अणुवामा … । मनुव्_२,२.२८२अ ।
८,४४३
न्यायसुधा-
अन्ये ऽपीत्यन्वयः ।
तानेव विशेषनाम्नाऽहअणुवामा इति ।
अस्य मतस्य लोके प्रचुरतां सूचयितुं हिशब्दः ।
सर्वज्ञमित्युपलक्षणम् ।
जगत्सृष्टयाद्युपयुक्तसकलकारणोपेतम् ।
इदमुक्तं भवति ।
शिवसहिता शक्तिर्जगज्जननीत्यभ्युपच्छतो मम नोक्तदोषः ।
शिवस्य स्वाभाविकसार्वज्ञादिमत्त्वेन देहेन्द्रियानपेक्षणात् ।
लीलाविग्रहग्रहणेन शक्तिसाहाय्यकरणस्या(सम्भोगस्या)प्युपपत्तेरिति ।
तदिदं दूषयतिन तदिति ।
… न तद्युक्तम् … । मनुव्_२,२.२८२अ ।
न्यायसुधा-
कुत इत्यत्र सूत्रम् ओं विज्ञानादिभावे वा तदप्रतिषेधः ओं ।
इति ।
तस्यार्थः ।
शिवस्य विज्ञानादिभावे अङ्गीकृते तस्य मतस्य प्रतिषेधो न क्रियत इति ।
नन्विदं मतमनुमानं न वा ।
नाद्यः ।
उक्तार्थविरुद्धत्वात् ।
न तद्युक्तमित्यस्य चायोगात् ।
द्वितीये कथं तदप्रतिषेध इत्युक्तम् ।
कथं च न तद्युक्तमित्यत्रास्य हेतुत्वमित्यतस्तदप्रतिषेध इति निवेशयितुमुत्सूत्रं तावद्धेतुमाहईशेति ।
विज्ञानादिभावे वा तदप्रतिषेधः । ब्ब्स्_२,२.४४ ।
… ईशवादप्रवेशनात् । मनुव्_२,२.२८२ब् ।
न्यायसुधा-
शैवमतप्रवेशापत्तेरित्यर्थः ।
८,४४४
ननु शैवाः सार्वज्ञादिगुणोपेतं शिवमेकमेवाभ्युपयन्ति ।
शाक्तास्तु शिवं शक्तिं चेत्यस्ति महान्सिद्धान्तभेदः ।
तत्कथं शाक्तानां शैवमतानुप्रवेश इत्यत आपादितदोषो ऽयमित्याशयवानाहसार्वज्ञादीति ।
सार्वज्ञ्यादिगुणैर्युक्तं गुरुकल्पनया द्वयम् । मनुव्_२,२.२८२च्द् ।
न युज्यते … । मनुव्_२,२.२८३अ ।
न्यायसुधा-
सत्यं शाक्तैः सार्वज्ञादिगुणैर्युक्तं शिवशक्त्याख्यं द्वयमभ्युपगतमिति ।
तत्तु न युज्यते ।
कल्पनागौरवात् ।
तथाहि ।
न तावत्सार्वज्ञाद्युपेतं प्रत्यक्षेण सिद्धम् ।
परचित्तवृत्तीनां परं प्रत्यतीन्द्रियत्वात् ।
नाप्यागमेन ।
शक्तागमस्य प्रामाण्यसन्देहात् ।
अपौरुषेयागमस्य परेण प्रामाण्यानादरणात् ।
आदरणे वा तत एव स्वमतहानेः ।
ततः प्रपञ्चरचनानुपपत्त्यैव तथाविधं वस्तु कल्पनीयम् ।
एकेनैव सार्वज्ञादिमता सर्वं निर्वहत्येव ।
तथाच वृथा तथाभूत(वस्तु)द्वयकल्पने कल्पनागौरवमेव ।
अत एकमेव तादृशं वस्त्वङ्गीकार्यमिति ।
ततः किमित्यत आहतत इति ।
… ततस्त्वीश एक एव प्रयोजकः । मनुव्_२,२.२८३ब् ।
न्यायसुधा-
उक्तहेतोरेकस्यैव सार्वज्ञादिमतो ऽङ्गीकार्यत्वे केवलशक्तेरङ्गीकृतावुत्पत्त्यसम्भवप्रसङ्गादीश एव सार्वज्ञाद्युपेतः प्रपञ्चरचनायाः प्रयोजकः
शाक्तैरङ्गीकर्तव्यः स्यात् ।
एवञ्च कथं न शैवमतप्रवेशः शाक्तमतस्येति ।
८,४४५
किमतो यद्येवम् ।
शाक्तस्यापसिद्धान्तेन पराजयः स्यादिति चेत्सत्यम् ।
तावतापि भगवत्सिद्धान्तानवक्ळ्प्तिरेव ।
शैवमतस्यापि भवत्सिद्धान्तविरोधित्वेन निराकतर्व्यत्वादित्यतस्तदप्रतिषेध इति सूत्रांशं सोपपत्तिकं निवेशयतिउक्तेति ।
उक्तदोषश्च तत्पक्ष इति नैवात्र दूष्यते । मनुव्_२,२.२८३ ।
न्यायसुधा-
यतः शैवपक्षो निरन्तरातीताधिकरण एवोक्तदोषो ऽतो ऽत्र न पुनर्दूष्यते पुनरुक्तिदोषभयादिति ।
एवं प्रत्येकमपाकृतानि त्रीण्यपि मतानि साधारणदूषणेन निराकर्तुं सूत्रम् ।
ओं विप्रतिषेधाच्च ओं इति ।
तद्व्याचष्टेश्रुतीति ।
विप्रतिषेधाच् च । ब्ब्स्_२,२.४५ ।
श्रुतिस्मृतीतिहासानां सामस्त्येन विरोधतः ।
सतां जुगुप्सितत्वाच्च नाङ्गीकार्यं हि तन्मतम् । मनुव्_२,२.२८४ ।
न्यायसुधा-
सतां मध्ये जुगुप्सितत्वात् गोप्तुमिष्टत्वात् ।
यद्वा कर्तृकर्मणोः कृतीति कर्तरि षष्ठी ।
सद्भिर्निन्दितत्वादित्यर्थः ।
हिशब्देन श्रुत्यादीनां प्रसिद्धतां द्योतयति ।
८,४४७
केचिदिमां चतुःसूत्रीं भागवतमतनिराकरणपरतया व्याचक्षते ।
तथाहि ।
पाञ्चरात्रिका वासुदेवात्सङ्कर्षणो नाम जीवो जायते सङ्कर्षणात्प्रद्युम्नसञ्ज्ञकं मनो जायते ।
प्रद्युम्नादनिरुद्धसञ्ज्ञको ऽहङ्कारो जायत इति प्रक्रियामाहुः ।
तत्र सूत्रम्उत्पत्त्यसम्भवादिति ।
वासुदेवात्सङ्कर्षणो नाम जीवो जायत इति तावदयुक्तम् ।
जीवभ्योत्पत्त्यसम्भवात् ।
उत्पत्तिमतो हि जीवस्यानित्यत्वादयो दोषाः प्रसज्येरन् ।
ततश्च नैवास्य भगवत्प्राप्तिर्मोक्षः स्यात् ।
न जायते(न)म्रियत इत्यादिश्रुतिस्मृतिविरोधाच्च ।
नच कर्तुः करणम् ।
सङ्कर्षणसञ्ज्ञकाज्जीवात्प्रद्युम्नसञ्ज्ञकस्य मनसो जन्मापि पञ्चरोत्रोक्तं नोपपद्यते ।
नहि लोके कर्तुर्देवदत्तादेः (करणं) परश्वधाद्युत्पद्यमानं करणं दृश्यते ।
यदा चोत्पद्यते तदा कर्मैव न करणम् ।
जीवस्य कर्ता मनश्च करणम् ।
ततस्तन्न ततो जनिमद्भवितुमर्हति ।
एतस्माज्जायते प्राणो मनःसर्वेन्द्रियाणि चेतांश्वरादेव मनोजननश्रवणाच्च ।
एतेन प्रद्युम्नादनिरुद्धसञ्ज्ञको ऽहङ्कारो जायत इत्यपि प्रत्युक्तम् ।
अथापि स्यात् ।
नैवैते सङ्कषर्णादयो जीवादिभावेनाभिप्रेयन्ते ।
किं तर्हीश्वरा एवैते सर्वे ज्ञानैश्वर्यशक्तिबलवीर्यतेजोभिरैश्वरैर्धर्मैरन्विता अभ्युपगम्यन्ते ।
तस्मान्नायं दोष इति ।
अत्र परिहारं पठति विज्ञानादिभावे वा तदप्रतिषेधः ।
परमात्मनो वासुदेवस्येव सङ्कर्षणादीनामपि विज्ञानादिषाड्गुण्यसद्भावे तत एव चेश्वरत्वे ऽभ्युपगम्यमाने ऽपि
तस्योत्पत्त्यसम्भवदोषस्याप्रतिषेधः ।
प्रकारान्तरेण प्राप्नोत्येवायमुत्पत्त्यसम्भवदोषः ।
तथाहि ।
न तावदेते चत्वारः परस्परं भिन्नाः ।
अनेकेश्वरकल्पनायां गौरवादिदोषापत्तेः ।
अभेदे तु कथं स्वत एव स्वस्योत्पत्तिः सम्भवेत् ।
निरतिशयत्वात् ।
नचैते भगवद्व्यूहाश्चतुःसङ्खयायामेवावतिष्ठेरन् ।
तद्व्यूहानामनन्तत्वाभ्युपगमात् ।
विप्रतिषेधाच्च ।
परस्परविरोधश्च पञ्चरात्रे भवति ।
ज्ञानैश्वर्यबलवीर्यशक्तितेज्सां भगवतो गुणा इति क्वचिदुच्यते ।
आत्मान एवैते भग(वतो)वन्तो वासुदे(वा इ)वस्येति क्वचिद्भगवत्स्वरूपत्वमित्यदि ।
वेदप्रतिषेधश्चात्र भवति ।
भगवाञ्छाण्डिल्यः षडङ्गं वेदमधीत्य तस्मिन्महत्याम्नाये निष्ठामनधिगच्छन्यः सर्वपरो धर्मो यस्मान्न भूयो ऽस्ति कथं तं विद्यामित्येवं
बलवद्विवेकमातिष्ठमानो बभूव ।
तत्र भगवते शाण्डिल्याय भगवता सङ्कर्षणेन व्यक्तेन शब्दवच्छास्त्रं प्रोक्तमिति वेदनिन्दादर्शनात् ।
तथा चान्यत्र ।
‘अधीता भगवन्वेदाः साङ्गोपाङ्गाः सविस्तराः ।
श्रुतानि च मयाङ्गानि वाको वाक्ययुतानि च ।
‘न चैतेषु समस्तेषु संशयेन विना क्वचित् ।
श्रेयोमार्गं प्रपश्यामि येन सिद्धिर्भविष्यति’ इति ।
तस्मादयुक्तं पञ्चरात्रशास्त्रमिति ।
८,४४८
तामिमामपव्याख्यां प्रत्याख्यातिपञ्चरात्रेति ।
पञ्चरात्रनिषेधार्थमेतान्याचक्षते यदि ।
सूत्राण्यतिविरुद्धं तद् … । मनुव्_२,२.२८५अच् ।
न्यायसुधा-
आचक्षते व्याचक्षते ।
यदित्यस्यार्थे यदिशब्दः ।
तद्वयाख्यानमति(अति)शयेन विरुद्धं स्वव्याहतं प्रमाणान्तरप्रतिहतं चेत्यर्थः ।
तत्कथमित्यतः स्वव्याहतिं तावदुपपादयतियत इति ।
… यत आह स भारते । मनुव्_२,२.२८५द् ।
न्यायसुधा-
यस्मात्सूत्रकार एव भारते पञ्चरात्रस्य प्रामाण्यमाह ।
तस्मादत्र तन्निराकरणे सूत्रकारस्य स्ववचनव्याहतिः स्यादित्यर्थः ।
८,४४९फ़्.
तद्भारतवचनमुदाहरतिपञ्चरात्रस्येति ।
पञ्चरात्रस्य कृत्स्नस्य वक्ता नारायणः स्वयम् ।
ज्ञानेष्वेतेषु राजेन्द्र सर्वेष्वेतद् विशिष्टते । मनुव्_२,२.२८६ ।
पञ्चरात्रविदो ये तु यथाक्रमपरा नृप ।
एकान्तभावोपगता वासुदेवं विशन्ति ते । मनुव्_२,२.२८७ ।
इति … । मनुव्_२,२.२८८अ ।
८,४५०
न्यायसुधा-
‘साङ्खयं योगः पाशुपतं वेदारण्यकमेव च ।
ज्ञानान्येतानि भिन्नान्युताहो नेति चोच्यताम्’ इति ।
ज्ञानकारणत्वज्ज्ञानशब्दवाच्यानि साङ्खयादीनि शास्त्राण्यन्योन्यविरुद्धान्युताविरुद्धानीति प्रश्नस्य’साङ्खयं योगः पाशुपतं
वेदारण्यकमेव च ।
ज्ञानान्येतानि भिन्नानि नात्र कार्या विचारणा’ इति परिहारो ऽभिहितः ।
ततः पुनर्वस्तुविकल्पानुपपत्तेः परस्परविरुद्धानां सर्वेषां प्रामाण्ययोगादेतेषु किं प्रमाणमिति जिज्ञासायां,’साङ्खयस्य वक्ता कपिलः’
इत्यादिना साङ्खयादीनामनाप्तकर्तृत्वमभिधाय प्राग्वेदारण्यकपदोपलक्षितस्य पञ्चरात्रस्य परमाप्तत्वेन नारायणेन
प्रणीतत्त्वात्प्रामाण्यमित्यनेन वाक्येनोच्यते ।
वेदानां त्वपौरुषेयतया स्वत एव प्रामाण्यं सिद्धमेवेति नोक्तम् ।
फलवत्प्रवृत्तिजनकत्वादपि पञ्चरात्रस्य प्रामाण्यमिति ।
पञ्चरात्रविद इत्यनेन वाक्येनोच्यते ।
यथाक्रमपरा देवतातारतम्यपराः ।
एकान्तभावोपगताः अव्यभिचारिणीं भक्तिं प्राप्ताः ।
प्रकारान्तरेण स्वव्याहतिमाहगीता चेति ।
… गीता च तच्छास्त्रसङ्क्षेप इति हीरितम् । मनुव्_२,२.२८८अब् ।
न्यायसुधा-
तच्छास्त्रसङ्क्षेपः पञ्चरात्रसङ्क्षेप इति हीरितम् ।
‘ब्रह्मरुद्रेन्द्रसूर्याणां यद्दत्तं विष्णुना पुरा ।
पञ्चरात्रात्मकं ज्ञानं व्यासो ऽदात्पाण्डवेषु तत् ।
तेषामेवावतारेषु सेनामध्ये ऽर्जुनाय च ।
प्रादाद्गीतेति
विनिर्दिष्यं(विज्ञातं)(विख्यातं) सङ्क्षेपेणायुयुत्सवे’ (ते) इत्यादिना पुराणवाक्येनेति शेषः ।
ततः प्रमाणतया पञ्चरात्रसङ्क्षेपरूपां गीतां प्रणीतवतो बादरायणस्य पञ्चरात्रप्रामाण्यमनुमतमेवेति पुनरत्र तन्निराकरणे कथं स्वव्याहतिर्न
भवेदिति ।
स्वव्याहतिं प्रकारान्तरेण दर्शयतिवेदेनेति ।
वेदेन पञ्चरात्रेण भक्तया यज्ञेन चैव हि । मनुव्_२,२.२८८च्द् ।
दृश्यो ऽहं नान्यथा दृश्यो वर्षकोटिशतैरपि ।
इति वाराहवचनं … । मनुव्_२,२.२८९अच् ।
८,४५१
न्यायसुधा-
एवं वराहपुराणे भगवद्दर्शनसाधनत्वेन वेदवत्पञ्चरात्रस्य प्रामाण्यमभ्युपगम्येह पुनस्तन्निराकरणे व्याघात एवेति ।
८,४५२
एवं स्वव्याहतिमुपपाद्य प्रमाणान्तरविरोधं दर्शयतिश्लोका इति ।
… श्लोका इति वचः श्रुतौ । मनुव्_२,२.२८९द् ।
८,४५२फ़्.
न्यायसुधा-
वचः अस्तीति शेषः ।
‘ऋग्वेदो यजुर्वेदः सामवेदो ऽथर्वाङ्गिरस इतिहासपु(सःपु)राणं विद्या उपनिषदः श्लोकाः सूत्राण्यनुव्याख्यानानि व्याख्यानानि’ इत्यस्यां
श्रुतौ ऋग्वेदादिप्रमाणोद्देशप्रसङ्गे श्लोका इति पञ्चरात्रमुपात्तम् ।
‘पञ्चरात्रविदो मुख्याः’ इति प्रकृतपञ्चरात्रविषयत्वेन’ऋषीनुवाच तान्सर्वानदृश्यः पुरुषोत्तमः ।
कृतं शतसहस्रं हि श्लोकानां हितमुत्तमम्’ इति श्लोकशब्दस्य भारते प्रयोगात् ।
छन्दोगश्रुतौ ऋग्वेदो यजुर्वेद इत्यारभ्यैकायनमिति पञ्चरात्रमुच्यते ।
तत्समाख्यया श्लोकशब्दः पञ्चरात्रविषयो ऽशेषो(ऽवगम्यते)ज्ञायते ।
अतः श्रुत्या पञ्चरात्रप्रामाण्यं सिद्धमिति तदप्रामाण्यवादः श्रुतिविरुद्धः ।
स्पष्टश्रुतिविरोधं च दर्शयतिवेदैश्चेति ।
८,४५३
वेदैश्च पञ्चरात्रैश्च ध्येयो नारायणः परः । मनुव्_२,२.२९०अब् ।
न्यायसुधा-
वेदपञ्चरात्रोक्तप्रकारेणणेत्यर्थः ।
संहिताभेदात्पञ्चरात्रैरिति बहुवचनम् ।
परस्परविरुद्धशास्त्रद्वयानुसारेण कथं ध्यानमित्यत उक्तम्पञ्चरात्रं चेति ।
इत्यादिवेदवचनैश्च पञ्चरात्राप्रामाण्यकथनं विरुद्धमिति शेषः ।
ततः किमित्यत आहपञ्चरात्रमिति ।
पञ्चरात्रं च वेदाश्च विद्यैकैव द्विधेयते । मनुव्_२,२.२९०च्द् ।
इत्यादिवेदवचनैः पञ्चरात्रमपोद्यते ।
कथमेव … । मनुव्_२,२.२९१अच् ।
न्यायसुधा-
यत एवं पञ्चरात्रनिराकरणं स्वव्याहतं प्रमाणान्तरव्याहतं च ।
अतो ऽत्र सूत्रकारेण पञ्चरात्रं अपोद्यते दूष्यत इति कथमे(वं)व वक्तुं शक्यते ।
नहि व्याहतभाषी भगवानिति ।
८,४५४
स्यान्मतम् ।
नास्त्ययं व्याघातः ।
‘यो ऽसौ नारायणः परो ऽवक्तात् प्रसिद्धः परमात्मा स आत्मनाऽत्मानमनेकधा व्यूह्य व्यवस्थितः ।
तमित्थम्भूतं षाड्गुण्यविग्रहं भगवन्तमभिगमनोपादानेज्यास्वाध्याययोगैः पञ्चकालाभि(धैर)धानैरनेककालमिष्ट्वा क्षीणक्लेशो भगवन्तमेव
प्रतिपाद्यते’ इत्यादेः पञ्चरात्रादितस्यार्थस्य स्वीकृतत्वात् ।
तत्परतैव भारतादिवाक्यानामुपपत्तेरिति ।
मैवम् ।
एवं सति साङ्खयादिशास्त्रेष्वप्युपादेयांशस्य विद्यमानत्वेन विशेषतः पञ्चरात्रप्रामाण्याभिधानानुपपत्तेः ।
कृत्स्नस्येति विशेषणानुपपत्तेश्च ।
‘ऋगाद्या भारतं चैव पञ्चरात्रमथाखिलम् ।
वेदार्थपूरकं ज्ञेयं पञ्चरात्रं यतो ऽखिलम्’ इत्यखिलशब्दविरोधाच्चेति ।
८,४५५
इतश्च न पञ्चरात्रदूषणं युक्तमित्याहअत्रेति ।
… अत्र दोषः कः … । मनुव्_२,२.२९१च् ।
न्यायसुधा-
अत्र पञ्चरात्रे को दोषो येन तन्निराक्रियेत न को ऽपीत्यर्थः ।
ननु कथं दोषो नास्ति जीवोत्पत्तेरसम्भावितायास्तत्रोक्तत्वादित्यतो ऽङ्गीकारवादेनाहउत्पत्तिरिति ।
… उत्पत्तिर्ज्ञो ऽत इत्यपि । मनुव्_२,२.२९१द् ।
इहैवोक्ता … । मनुव्_२,२.२९२अ ।
न्यायसुधा-
किं जीवोत्पत्यभिधानमात्रं पञ्चरात्राप्रामाण्यहेतुतयोपादीयते ।
उताभूतभवनरूपजीवोत्पत्त्यभिधानम् ।
आद्ये तूत्पत्तिमात्रं इहैव, प्रमाणतयाभ्युपगते मीमांसाशास्त्रे,’ज्ञो ऽत एव’ इति सूत्रेणोक्तम् ।
अपिपदेन’सर्व एव (वै) त आत्मानो व्युच्चरन्ति’ इति श्रुतावुक्तेति समुच्चिनोति ।
ततो वेदतन्मीमांसयोरप्यप्रामाण्यं स्यात् ।
अन्यथा हेतोरनैकान्त्यापत्तेरिति भावः ।
‘ज्ञो ऽत एव’ इति सूत्रार्थे विप्रतिपन्नं प्रति श्रुतिरेवोदाहतर्व्या ।
स्यादेतत् ।
द्वितीय एव हेतुरुपादीयते ।
नचासौ श्रुतिसूत्रयोर्वर्तते ।
तत्र हि प्राग्विद्यमानस्यैव जीवस्य देहाद्युपाध्यपेक्षयैवोत्पत्तिरुच्यते ।
नत्वभूतभावलक्षणेत्यत आहनचेति ।
… नचाभूतभावस्तत्रापि कथ्यते । मनुव्_२,२.२९२अब् ।
८,४५६
न्यायसुधा-
तत्रापि पञ्चरात्रे ऽपि ।
यथा हि श्रुतिसूत्रयोः प्रतीतमपि जीवजननमभूतभवनं विहाय उपाधिविषयं व्याख्यायते ।
तथा पञ्चरात्रोक्तमपि तत्तथा व्याख्यायताम् ।
ततश्च स्वरूपासिद्धो हेतुरिति भावः ।
जोस्हि७
८,४५७
नु विषमो ऽयमुपन्यासः ।
श्रुतिसूत्रयोः खलु’अनादिमायया सुप्तः’ ।
‘नानादित्वात्’ इत्यादिनानादिकर्म(कर्मादि)सम्बन्धो ऽभिधीयते ।
न ह्यभूत्वा (भवतो)भाववतो जीवस्यासावुपपद्यते ।
अतस्तदनुरोधात्तत्र प्रतीतमपि जीवजननमन्यथा नेतव्यमेव ।
नच तथाविधं बाधकमिहास्ति ।
येन मुख्यार्थं परित्याज्यामुख्यार्थं प्रतिपद्येमहि ।
ततो मुख्यार्थे ग्राह्ये न हेतोरसिद्धिरित्यत आहअनादीति ।
अनादिकर्मणा बद्धो जीवः संसारमण्डले । मनुव्_२,२.२९२च्द् ।
वासुदेवेच्छया नित्यं भ्रमतीति हि तद्वचः । मनुव्_२,२.२९३अब् ।
न्यायसुधा-
तद्वचः पञ्चरात्रवाक्यम् ।
श्रुतिसूत्रवत्पञ्चरात्रे ऽपि जीवस्यानादिकर्मसम्बन्धाभिधानात्तदनुरोधेन तत्रोक्तं जीवजननमप्यन्यथाव्याख्यातव्यमेव ।
पक्षपाते कारणाभावात् ।
तथाच हेतोरसिद्धिस्तदवस्थेत्यर्थः ।
अथापि स्यात् ।
न कुत्रापि वेदादौ संसारसादित्वादिकं जीवानामभूत्वाभवनज्ञापकं स्पष्टमुक्तम् ।
अतः सावकाशमिदमन्यथा योज्यमेवेति चेत् ।
एतदपि समानमत्रेति भावेनाहनहीति ।
८,४५८
न हि संसारसादित्वं पञ्चरात्रोदितं क्वचित् । मनुव्_२,२.२९३च्द् ।
न्यायसुधा-
अनेनैव न्यायेन’नच कर्तुः करणम्’ इत्येतदप्यपाकरणीयम् इति ।
तथाहि ।
किं करणं कर्तुर्न जायत इति व्याप्तिः किं वा यस्यां क्रियायां यत्करणं तत्तत्क्रियाकर्तुर्न जायत इति ।
नाद्यः ।
व्यभिचारात् ।
अन्यथा करणानामनुत्पत्तिप्रसङ्गात् ।
न द्वितीयः ।
प्रकृते ऽपि तथाभावासिद्धेः ।
एतस्माज्जायत इति श्रुतिविरोधो ऽपि किं जीवान्मनसो जननमात्राभ्युपगमे स्यात् ।
उत जननविशेषाभ्युपगमे ।
नाद्यः ।
‘अन्नमशितं त्रेधा विधीयते’ इत्यादिश्रुतेः प्रत्यहं मनसो जीवादुत्पत्तेः ।
न द्वितीयः ।
तथात्वस्य प्रकृते ऽप्यसम्मतेः ।
एवं मनसो ऽप्यहङ्कारजन्मनि दोषः परिहरणीयः ।
८,४६०
एवं जीवादिपदानां यथाश्रुतार्थाभ्युपगमेन सूत्रद्वयारोपितदोषपरिहारो ऽ(वि)भिहितः ।
इदानीं वासुदेवात्सङ्कषर्णो नाम जीवो जायत इत्यादिवाक्यस्य परकल्पितादर्थादर्थान्तरमाहजीवेति ।
जीवाभिमानिशेषस्य नाम्ना सङ्कर्षणस्य तु ।
वासुदेवाज्जनिः प्रोक्ता प्रद्युम्नस्य ततस्तथा । मनुव्_२,२.२९४ ।
मनो ऽभिमानिनः कामस्यैवं … । मनुव्_२,२.२९५अब् ।
न्यायसुधा-
जीवशब्दस्य प्रवृत्तिनिमित्तमुपपादयितुं जीवाभिमानीत्युक्तम् ।
सङ्कर्षणस्य भगवतो जनेरभावात्तद्व्युदासाय नाम्ना सङ्कर्षणस्य शेषस्येत्युक्तम् ।
प्रोक्ता वासुदेवादित्यादिना वाक्येन ।
ततः सङ्कर्षणात् ।
तथाशब्दः समुच्चये ।
जनिः प्रोक्तेत्यर्थः ।
मनोभिमानिनः कामस्येत्यस्य पूर्ववदेव प्रयोजनम् ।
एवंशब्देन प्रद्युम्नादनिरुद्धसञ्ज्ञको ऽहङ्कारो जायत इत्यत्राप्युक्तव्याख्यानन्यायमतिदिशति ।
प्रद्युम्नादहङ्काराभिमानिनः कामपुत्रस्यानिरुद्धस्य जनिः प्रोक्तेति ।
८,४६१
नन्वेवमप्युत्पत्त्यसम्भवदोषस्तदवस्थः शेषादीनामपि जीवत्वादिति ।
मैवम् ।
न ह्यत्र सङ्कर्षणादीनामुत्पत्तिरुच्यते ।
किन्तु जायत इत्रत जनिरुच्यते ।
जनिश्च प्रादुर्भावः ।
जनी प्रादुर्भाव इति पठन्ति ।
प्रादुर्भावश्च शरीरोत्पत्तौ जीवस्य सुप्रसिद्धः ।
तदिदमुक्तं जनिः प्रोक्तेति ।
अत एव पूर्वो ऽभ्युपगमवादः ।
अर्थान्तरमप्याहसाक्षादिति ।
… साक्षाद्धरेः क्वचित् ।
सङ्कर्षणादिनाम्नैव नित्याचिन्त्योरुशक्तितः ।
व्यूह उक्तो … । मनुव्_२,२.२९५ब्ए ।
न्यायसुधा-
शेषादयो ऽपि (हि) भगवदंशत्वाद्धरित्वेनोच्यते ।
तद्व्युदासाय साक्षादित्युक्तम् ।
साक्षाद्धरेरेव सङ्कर्षणादिनाम्ना व्यूह उक्त इत्यन्वयः ।
नन्वत्रोक्तं तदप्रतिषेधो हरेरुत्पत्त्यभावादित्यत उक्तं व्यूहो विभाग एवोक्तो न तूत्पत्तिरिति ।
यदप्युक्तं किमेते ऽन्योन्यं भिन्ना उत नेति ।
तस्योत्तरं हरेः एकस्यैवेति ।
नन्वेवं तर्हि निरतिशयत्वात्कथं स्वस्मादेव स्वस्य विभाग इत्यत उक्तम्नित्येति ।
किन्नाम दुर्विभाव्यं भगवति यत्प्रमितमित्यर्थः ।
यदप्युक्तं नैवेते भगवद्व्यूहाश्चतुःसङ्खयामेव परिनिष्ठिताः अनन्तत्वादिति ।
तत्रोत्तरं क्वचिदिति ।
कालविशेषे प्रयोजनविशेषे चेत्यर्थः ।
अनभिज्ञो भ(ग)वान्भागवतसम्प्रदायस्य ।
आदिकाले हि भगवान्नारायणो निजमुक्तिपदप्रदानाद्यर्थं वासुदेवादिचतुर्व्यूहो बभूव ।
ततः कालान्तरे प्रयोजनान्तरार्थं दशद्वादशादिव्यूहो जातः ।
सेयं शुद्धसृष्टिरिति पाञ्चरात्रिकैरभिधीयते ।
तदपेक्षया चतुर्व्यूहवर्णनं कथं नामानुपपन्नमिति ।
एवमधिकारिविशेषाराधनार्थमियमुक्तिर्युक्तैव ।
यथोक्तम् ‘एकमूर्तिश्चतुर्मूतिरथवा पञ्चमूर्तिकः ।
द्वादशादिप्रभेदो वा पूज्यते सज्जनैर्हरिः’ इति ।
८,४६३
अर्थान्तरकथनस्य प्रयोजनमाहअन्यथेति ।
… ऽन्यथानूद्य कथं दुष्टत्वमुच्यते । मनुव्_२,२.२९५एफ़् ।
न्यायसुधा-
एवमर्थान्तरविवक्षया प्रयुक्तस्य वाक्यस्यान्यथानुवादं विधाय दूषणाभिधानं कथं क्रियते ।
छलप्रसङ्गादिति ।
नच जीवादिशब्दानामनुपपत्तिः ।
भगवत एव मुख्यतः प्राणधारणादिमतस्तदथर्त्वात् यच्च विप्रतिषेधाच्चेति सूत्रार्थतया कल्पितं परस्परव्याघातो ऽस्ति पञ्चरात्र इति ।
तदपि नित्याचिन्त्योरुशक्तित इत्यनेनैव परिहृतम् ।
भगवच्छक्त्यैव गुणगुण्यादिव्यवहारोपपत्तिरिति ।
समर्थितश्च भेदपदे ऽभिषिक्तः प्रमितसर्वनिर्वाहहेतुर्विशेषः ।
यदप्युक्तं शाण्डिल्यवृत्तान्तकथने पञ्चरात्रस्य वेदविद्वेषः प्रतीयत इति ।
तत् निराकरोतियदीति ।
यदि विद्याच्चतुर्वेदानितिवद् वेदपूरणम् ।
पञ्चरात्रादिति कुतो द्वेषः शाण्डिल्यवर्तने । मनुव्_२,२.२९६ ।
८,४६३फ़्.
न्यायसुधा-
‘यदि विद्याच्चतुर्वेदान्साङ्गोपनिषदान्द्विजः ।
नचेत्पुराणं संविद्यान्नैव स स्याद्विचक्षणः’ इत्यत्र वाक्ये यथेतिहासपुराणादितो वेदपूरणमभिप्रेयते ।
तथात्रापि पञ्चरात्राद्वेदपूरणमेवाभिप्रेतं इति व्याख्याने सति, शाण्डिल्यवर्तने ऽभिधीयमाने पञ्चरात्रस्य वेदविद्वेषः प्रतीयत इति कुतः ।
न प्रतीयत इत्यर्थः ।
यद्वैवं वाक्यद्वये समाने सति शाण्डिल्यवर्तनाभिधायिन्येव वाक्ये भवतो द्वेषः कुतो येन यदि
विद्यादित्येतदितिहासपुराणयोर्वेदपूरकत्वाभिप्रायमादाय’भगवान् शाण्डिल्यः’ इत्यादिकं पञ्चरात्रस्य वेदविरोधित्वाभिप्रायमिति
व्याख्यायत इति ।
८,४६४
अयमत्रोत्तरक्रमः ।
यद्येतद्वाक्यबलात्पञ्चरात्रस्य चेदविरोधित्वं कल्प्यते ।
तदा यदि विद्यादिति वाक्यबलादितिहासपुराणयोरपि तत्कल्प्यतां विशेषाभावात्(मविशेषात्) ।
अथ तत्र इतिहासादेर्वेदपूरकत्वमभिप्रायः ।
अत्रापि स एव कल्प्यताम् ।
विशेषाभावात् ।
‘इतिहासपुराणाभ्यां वेदं समुपबृंहयेत्’ इत्युत्तरवा(क्यविरो)क्यानुरोधात्तथा कल्पनं युक्तमिति चेत् ।
अत्रापि’वेदार्थपूरकं ज्ञेय पञ्चरात्रम्’ इत्यादिवाक्यानुरोधात्तथा कल्पनमिति न कश्चिद्विशेषः ।
अन्यत्र विद्वेषादिति परमसंहितावाक्यमप्येवमेव व्याख्यातव्यम् ।
अपव्याख्याननिराकरणमुपसंहरतिअतः परमेति ।
अतः परमशास्त्रोरुद्वेषादुदितमासुरैः ।
दूषणं पञ्चरात्रस्य वीक्षायामपि न क्षमम् । मनुव्_२,२.२९७ ।
८,४६५
न्यायसुधा-
वीक्षायामपि न क्षमं व्यधिकरणमित्यर्थः ।
तर्हि कस्मादुदितमित्यत उक्तम्परमेति ।
परमशास्त्रं पञ्चरात्रम् ।
द्वेष एव किं निबन्धन इत्यत उक्तम्आसुरैरिति ।
भागवतशास्त्रे हि स्वाभाविक एव हि विद्वेषो ऽसुराणाम् ।
नतु दोषदर्शननिमित्तः ।
एते चासुरसम्बन्धिनस्तत्स्वभावाश्च वृत्तिकाराः ।
आसुरैरेवोक्तं नतु सूत्रकारेणेत्यनेन तस्मान्नायं सूत्रार्थः, किन्तु शाक्तमतनिरास एवेत्युक्तं भवति ।
एतेनैतदपि प्रत्युक्तम् ।
यत्केचिदिदमधिकरणं साङ्खयादिवत्पञ्चरात्रस्याप्यप्रामाण्यमाशङ्कय तन्निरासार्थमिति वर्णयन्ति ।
तथाहि ।
उक्तरीत्या’उत्पत्त्यसम्भवात्ऽ‘नच कर्तुः करणम्’ इति सूत्रद्वयेन पञ्चरात्राप्रामाण्यं पूर्वपक्षयित्वा विज्ञानादिभावे वा तदप्रतिषेध इति
सिद्धान्तितम् ।
वाशब्दात्पक्षो विपरिवर्तते ।
विज्ञानं चादि चेति परम्ब्रह्म विज्ञानादि, सङ्कर्षणप्रद्युम्नानिरुद्धानामपि परब्रह्मभावे सति तत्प्रतिपाद(कस्य)नस्य शास्त्रस्य प्रामाण्यं न
प्रतिषिद्धयते ।
विप्रतिषेधाच्च प्रतिषिद्धा हि जीवोत्पत्तिरस्मिन्नपि तन्त्रे ।
यथोक्तं परमसंहितायां ।
‘अचेतना परार्था च नित्या सततविक्रिया ।
त्रिगुणा कर्मणां क्षेत्रं प्रकृते रूपमुच्यते ।
प्राप्तिरूपेण सम्बन्धस्तस्याश्च पुरुषस्य च ।
स ह्यनादिरनन्तश्च परमार्थेन निश्चितः’ इति ।
८,४६५फ़्.
पञ्चरात्राप्रामाण्यशङ्कायां प्राप्तायामेव हि तन्निरासाय प्रयासः साथर्कः स्यात् ।
नच व्यधिकरणानि दूषणानि तच्छङ्कां प्रापयितुमीशते ।
नहि छलोत्तराण्येतावदधिकरणं प्रयोजयन्ति ।
अतिप्रसङ्गात् ।
प्रकरणाननुगुरं चैतत् ।
परमतनिरासो ह्यत्र प्रकृतो न तु स्वमतसमर्थनम् ।
कृतं च तत्’न विलक्षणत्वात्’ इत्यादिना ।
सूत्राक्षराननुरूपं चैतद्वयाख्यानम् ।
नह्यत्र विज्ञानादिपदं ब्रह्मणि क्वचित्प्रयुक्तम् ।
तदप्रतिषेध इति च व्यर्थम् ।
न प्राज्ञत्वादित्येव वक्तव्यम् ।
लघु चैवं सूत्रं व्यक्तं च स्यात् ।
तस्मादुक्त एव सूत्रार्थ इति स्थितम् ।
८,४६७
पादार्थमुपसंहरतिअतो ऽशेषेति ।
अतो ऽशेषजगद्धाता निर्दोषोरुगुणार्णवः ।
नारायणः श्रुतिगणतात्पर्यादवसीयते । मनुव्_२,२.२९८ ।
न्यायसुधा-
साङ्खयादिविरोधिसमयानां निरस्तत्वात्प्रथमाध्याये यत्सकलश्रुतिसमन्वयेन भगवतो लक्षणद्वयं साधितं तन्निर्णीतमेवेत्यर्थः ।
८,४६७फ़्.
स्यादेतत् ।
‘न निगृह्य कथां कुर्यात्’ इत्यादिस्मृतिनिषिद्धं परनिराकरणमिदं न कार्यमेव ।
तत्कुतः साङ्खयादिनिराकरणं कृतमिति चेन्न ।
अस्य निषेधस्य सद्विषयत्वात् ।
कुतः सङ्कोच इति चेत् ।
श्रुतिस्मृत्योः श्रुतेर्बलवत्त्वात् ।
श्रुतौ च परनिराकरणस्य कर्तव्यतया अवगतत्वादित्याशयवान्’अन्धन्तमः प्रविशन्ति ये ऽविद्यामुपासते ।
ततो भूय इव ते तमो य उ विद्यायां रताः ।
विद्यां चाविद्यां च यस्तद्वेदोभयं सह ।
अविद्यया मृत्युं तीर्त्वा विद्ययामृतमश्नुते’ इति मन्त्रद्वयमर्थतो ऽनुवदतिअन्धमिति ।
८,४६८
अन्धं तमः प्रविशन्ति ये त्वविद्यामुपासते ।
ततो भूय इवाप्स्यन्ति ये तस्या नैव निन्दकाः । मनुव्_२,२.२९९ ।
ततो विद्यामविद्यां च यो जानात्युभयं सह ।
दोषज्ञानादतीत्यैतान् विद्ययामृतमश्नुते । मनुव्_२,२.३०० ।
न्यायसुधा-
अविद्याम् अविद्यकल्पितमविद्यमानार्थम् ।
आयान्ति तमः ।
इवशब्दः किञ्चिदर्थः ।
उशब्दो ऽवधारणार्थः ।
ये केवलं विद्यायामेव रता इत्युक्त्या लब्धस्यार्थस्य कथनम् ,तस्या नैव निन्दका इति ।
अन्यथा विद्ययामृतमश्नुत इत्यनेन विरोधः स्यात् ।
ततः अविद्यानिराकरणाभावे दोषसद्भावात् ।
सहेति समुच्चयनियमं द्योतयति ।
दोषज्ञानादतीत्यैताम् इत्यनेन अविद्यया दुष्टत्वेन ज्ञातया मृत्युं तामेवाविद्यां तत्कार्यं दुःखादिकं चातीत्य तीर्त्वा
इत्यर्थो ज्ञायते ।
यद्यपि तत्त्वज्ञानं न स्वपक्षप्रमाणमात्रेण भवति, यावत्परपक्षप्रमाणं न निराक्रियते ।
सत्प्रतिपक्षस्य प्रमाणस्य निर्णयानङ्गत्वात् ।
अतस्तत्त्वज्ञानं कामयमानेनावश्यं स्वपक्षसाधनमिव परपक्षनिरसो ऽपि विधेय एवेत्युपपत्तिसिद्धो ऽयमर्थः ।
तथाप्यागमावष्टम्भेन प्रत्यवतिष्ठमानस्तथैव बोधनीय इत्याशयवता मन्त्रावुदाहृताविति सर्वमनवद्यम् ।
। इति श्रीमत्पूर्णप्रमतिभगवत्पादसुकृतेरनुव्याख्यानस्य प्रगुणजयतीर्थाख्ययतिना ।
कृतायां टीकायां विषमपदवाक्याथर्विवृतौ द्वितीये ऽध्याये ऽयं समयचरणः पर्यवसितः ।">
<script type="text/javascript">
    
    let baseURL = "https:\/\/vishvAsa.github.io\/mAdhvam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/mAdhvam\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/mAdhvam\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/mAdhvam\/issues\/new\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vishvAsa\/mAdhvam\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/mAdhvam\/tattvam\/madhvaH\/anu-vyAkhyAnam\/jayatIrtha-nyAya-sudhA-mUlam\/2\/22_utpattyashaktyadhikaraNa\/".replace(basePath, "/");
  pageVars.pageParams = {};
  pageVars.pageSource = "tattvam\/madhvaH\/anu-vyAkhyAnam\/jayatIrtha-nyAya-sudhA-mUlam\/2\/22_utpattyashaktyadhikaraNa.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/mAdhvam/webpack_dist/uiLib-bundle.js"></script>







    <link rel="stylesheet" href="/mAdhvam/webpack_dist/uiLib.css">
<link rel="stylesheet" href="/mAdhvam/css/uiLibPrint.css" media="print" >
<link rel="stylesheet" href="/mAdhvam/css/fonts.css" >
<link rel="stylesheet" href="/mAdhvam/css/@fortawesome/fontawesome-free/css/solid.min.css">

<link rel="stylesheet" href="/mAdhvam/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/" />
<link rel="alternate" hreflang="sa-Deva" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">माध्व-मते विश्वासटिप्पन्यः <br/> २२ उत्पत्त्य्(अशक्त्य्)अधिकरण</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="/full_search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="२२ उत्पत्त्य्(अशक्त्य्)अधिकरण">२२ उत्पत्त्य्(अशक्त्य्)अधिकरण</h1>
    
    <a id="editLink" class="btn btn-primary noPrint"  href="https://github.com/vishvAsa/mAdhvam/edit/content/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>। अथ श्रीमन्न्यायसुधायां उत्पत्त्य(शक्त्य)धिकरणम् ।<br>
। ओं उत्पत्त्यसम्भवात् ओं ।<br>
शाक्तं मतमत्रापाक्रियते ।<br>
न निराकर्तव्यमेवैतत् ।<br>
स्कान्दादिमतवदस्यापि पूर्वन्यायेनैव निरस्तत्वात् ।<br>
यथा हि ।<br>
पत्युरित्यस्य स्थाने स्कन्दस्येत्यादि पठित्वासामञ्जस्ये तदनुसारिण्यः श्रुतय उदाह्रियन्ते ।<br>
सम्बन्धानुपपत्त्यादिकं च तद्विषयं योज्यते ।<br>
तथा शक्तावपि वक्तुं शक्यमेव(ते) ।<br>
अन्यथा स्कन्दादिशर्नमपि पृथगपाकरणीयं स्यात् ।<br>
अथोच्येत ।<br>
शाक्तमते पाशुपतादाचारभेदादेर्विद्यमानत्वात्तत्सिद्धान्ताविशेषो नास्तीति ।<br>
तन्न ।<br>
सौरादिमतेष्वपि तस्य विद्यमानत्वात् ।<br>
अथ किं तेन ।<br>
देवताविशेषपरिग्रहमन्तरेणोक्तार्थविरुद्धो दूष्यो ऽथर्ः सर्वत्र समान एवेति ब्रूषे ।<br>
तच्छाक्ते ऽपि समानमित्यतो नैतदपि पृथगपाकरणीयमित्यत आहनिराकृताविति ।<br>
उत्पत्त्यसम्भवात् । ब्ब्स्_२,२.४२ ।<br>
निराकृतौ विशेषस्य भावाच्छक्तिमतं पृथक् ।<br>
दूष्यते &hellip; । मनुव्_२,२.२७७अच् ।<br>
न्यायसुधा-<br>
सत्यम् ।<br>
स्कन्दादिवच्छाक्तस्यापि मतस्य न पाशुपताद्विशेषः ।<br>
अत एवोक्तदोषग्रामविषयत्वमपि ।<br>
तथापि तत्रासाधारणस्य दूषण(स्यापि वि)स्य विद्यमानत्वात्तद्विवक्षया शक्तिमतं पृथग्भङ्गया दूष्यते सूत्रकारेण ।<br>
उत्पत्त्यसम्भवो हि शाक्तस्यैवासाधारणदोषो न तु पुरुषदैवतानाम् ।<br>
एतच्च वक्ष्याम इति ।<br>
<em>८,४३६</em><br>
एवमधिकरणारम्भमुपपाद्येदानीं शाक्तमत(स्थिति)मुपन्यस्यतिमहतीति ।<br>
&hellip; महती देवी ह्रीङ्करी सर्वकारणम् ।<br>
त्रिपुराभैरवीत्यादिनामभिः साभिधीयते । मनुव्_२,२.२७७च्फ़् ।<br>
न्यायसुधा-<br>
शक्तिमतमिति वर्तते ।<br>
सर्वस्यागामिना इतिशब्देन सम्बन्धः ।<br>
देवी महती सर्वोत्कृष्टेति शक्तिमतमिति ।<br>
कथं महतीत्यत उक्तम्सर्वकारणमिति ।<br>
सकलजगत्सृष्टयादिकारणत्वात् सार्वज्ञादिसर्वगुणवती समस्तदोषदूरा भ(ग)वतीत्यतः सर्वोत्कृष्टेति ।<br>
नन्विदं शास्त्रमन्योन्यव्याहतं कथं प्रमाणं स्यात् ।<br>
भुवनेश्वरीतन्त्रे हि सैव महती सर्वकारणमिति चोच्यते ।<br>
त्रिपुरातन्त्रे तु त्रिपुरैव ।<br>
तथा भैवरीतन्त्रे भैरवी ।<br>
एवं कुब्जिकादितन्त्रेष्वन्या चान्या च ।<br>
नच बह्वीनां सर्वोत्तमत्वमुपपद्यत इत्यत उक्तम् ।<br>
ह्रीङ्कारी त्रिपुरा भैरवीत्यादिनामभिः सा भगवत्येकैवाभिधीयते ।<br>
अतो न (नान्योन्य) व्याघात इति ।<br>
शाक्ताश्च त्रिविधाः ।<br>
महावामा मध्यवामा अणुवामाश्चेति ।<br>
एत एव क्वचिच्छाक्तशाम्भवाऽणशब्दैरुच्यन्ते ।<br>
तत्राद्यानां मतविशेषं दर्शयतितस्या इति ।<br>
तस्याः सदाशिवाद्याश्च जायन्ते देवमानुषाः ।<br>
भूतभौतिकमप्येतदिति &hellip; । मनुव्_२,२.२७८अद् ।<br>
न्यायसुधा-<br>
तस्याः केवलाया एव शक्तेः ।<br>
सदाशिवग्रहणेन मतान्तराद्भेदो दर्शितः ।<br>
तत्र सदाशिवस्य शक्तितो जन्मानभ्युपगमात् ।<br>
एवमुपन्यस्तं महावाममतं तावदयुक्तमित्याहतदिति ।<br>
&hellip; तन्नोपपद्यते । मनुव्_२,२.२७८द् ।<br>
<em>८,४३७</em><br>
न्यायसुधा-<br>
निरन्तरोपन्यस्तं महावाममतं तदिति परामृशति ।<br>
कुत इत्याकाङ्क्षायां सूत्रम् उत्पत्त्यसम्भवादिति ।<br>
तद्वयाख्यातुं तावद्वयाप्तिमुपपादयतिदृष्टेति ।<br>
दृष्टा पुम्भ्यः सदा सृष्टिः स्त्रीपुम्भ्यो वा विशेषतः ।<br>
केवलाभ्यो नहि स्त्रीभ्यस्तत उत्पत्त्यसम्भवात् । मनुव्_२,२.२७९ ।<br>
नार्च्यं महावाममतं &hellip; । मनुव्_२,२.२८०अ ।<br>
<em>८,४३८</em><br>
न्यायसुधा-<br>
अत्र सृष्टिशब्देनापत्त्योत्पत्तिर्विवक्षिता न सृष्टिमात्रम् ।<br>
तस्य केवलाभ्यो ऽपि स्त्रीभ्यो दर्शनात् ।<br>
सदेति व्यभिचाराभावं सूचयति ।<br>
वाशब्दस्तुशब्दार्थः ।<br>
विशेषतः प्राचुर्येण ।<br>
केषाञ्चिदेव हि द्रोणादीनां सृष्टिः केवलेभ्यः पुरुषेभ्यो दृष्टा ।<br>
नन्वचतुरादिसूत्रेण स्त्रीपुंसेभ्य इति भवितव्यम् ।<br>
स्त्रीपुम्भ्य इति कथम् ।<br>
‘समासान्तो विधिरनित्यः’ इति भविष्यति ।<br>
यद्वा द्वन्द्वात्परः समासान्तो ऽसौ निपातितः ।<br>
अत्र तु स्त्रीभिः सहिताः पुमांसः (स्त्रीमुमांसस्ते)तेभ्य इति न द्वन्द्व इति न भविष्यति ।<br>
केवलाभ्यः पुरु(षानुग्रहहीनाभ्यः)षाननुगृहीताभ्यः ।<br>
ततः किमित्यतः सूत्रं व्याख्यातितत इति ।<br>
यत एवं व्याप्तिर्यतश्च प्रकृता(तिः) केवला ।<br>
शिवादीनां ततो जन्माङ्गीकारात् ।<br>
ततः कारणात्ततः शक्तेरपत्योत्पत्त्यसम्भवात् इत्यर्थः ।<br>
<em>८,४३९</em><br>
अयमत्र प्रयोगः ।<br>
आदिकालीनापत्त्योत्पत्तिर्न केवलस्त्रीकृता(कर्तृका) अपत्योत्पत्तित्वात् ।<br>
यापत्त्योत्पत्तिः सा न केवलस्त्रीकर्तृका ।<br>
यथा सम्प्रतिपन्ना ।<br>
सा हि कदाचित् पुरुषमात्रात्क्वचित्पुरुषानुगृहीताभ्यः स्त्रीभ्यो दृष्टा ।<br>
न पुनः क्वापि केवलाभ्यः स्त्रीभ्यो दृष्टा ।<br>
येनोक्तव्याप्तेर्व्यभिचारः स्यादिति ।<br>
यद्वा शक्तिर्नापत्त्यप्रसवित्री केवलस्त्रीत्वात्सम्प्रतिपन्नकेवलस्त्रीवत् ।<br>
अत्र केवलाभ्यो न हि स्त्रीभ्य इत्यन्वयकथनं दृष्टेत्यादि तद्वयभिचारपरिहारार्थमिति ज्ञातव्यम् ।<br>
यदि वा केवलस्त्रीत्वान्नापत्यप्रसवित्री चेच्छक्तिः स्यात्तदा केवलपु(लात्पु)रुषत्वात् पुरुषोत्तमो ऽपि तथा न स्यादित्याक्षेपमपाकर्तुं प्रागेव<br>
दृष्टेत्याद्युक्तम् ।<br>
असिद्धं च केवलत्वं तस्य लक्ष्मीपतेरित्याशयेन स्त्रीपुम्भ्य इत्युक्तम् ।<br>
केवलाभ्य इति तु व्याप्त्युपपादकम् ।<br>
अथवा यत्’निराकृतौ विशेषस्य भावात्’ इत्यनेनास्य दोषस्यासाधारणत्वमुक्तम् तदुपपादनाय दृष्टेत्याद्युपन्यासः ।<br>
<em>८,४४१</em><br>
इदानीमधिकाशङ्कया मतान्तरमुत्थापयतिवामैरिति ।<br>
&hellip; वामैरन्यदुदीर्यते । मनुव्_२,२.२८०ब् ।<br>
न्यायसुधा-<br>
मध्यवामैरित्यर्थः ।<br>
अन्यत् महावामसिद्धान्तात् ।<br>
किं तदित्यत आहशिवेति ।<br>
शिवोपसर्जना शक्तिः ससर्जेदं समन्ततः । मनुव्_२,२.२८० ।<br>
इति &hellip; । मनुव्_२,२.२८१अ ।<br>
न्यायसुधा-<br>
शिव उपसर्जनं यस्याः सा शिवोपसर्जना ।<br>
इदमित्यस्यैव व्याख्यानं समन्ततो देशे काले च वर्तमानं कार्यमिति ।<br>
एतदुक्तं भवति ।<br>
नोत्पत्त्यसम्भवो ऽस्मन्मते ऽस्ति ।<br>
अस्माभिः शिवसहितायाः शक्तेर्विश्वप्रस(भ)वस्याङ्गीकृतत्वात् ।<br>
नचैवं (त)द्वयोः सर्वोत्कृष्टत्वं विरुद्धमापद्यते ।<br>
शिवस्य शक्तिं पत्युपसर्जनत्वाङ्गीकारादिति ।<br>
एतत्प्रतिषेधतितच्चेति ।<br>
&hellip; तच्चोपपन्नं न &hellip; । मनुव्_२,२.२८१अब् ।<br>
न्यायसुधा-<br>
अत्राप्युत्पत्त्यसम्भवस्यापरिहारादिति भावः ।<br>
न च कर्तुः करणम् । ब्ब्स्_२,२.४३ ।<br>
&hellip; शिवस्याकरणत्वतः ।<br>
अदेहत्वाद् &hellip; । मनुव्_२,२.२८१ब्च् ।<br>
<em>८,४४१फ़्.</em><br>
न्यायसुधा-<br>
अकरणत्वत इत्यस्यैव स्वपदस्य वर्णनमदेहत्वादिति ।<br>
यद्वाकरणत्वतो ज्ञानादिकारणाभावादित्यर्थः ।<br>
तदेव कथमित्यतो ऽकरणत्वतो निरिन्द्रियत्वादित्युक्तम् ।<br>
तदपि कुत इत्यत उक्तमदेहत्वादिति ।<br>
एतदुक्तं भवति ।<br>
देहवता हि शिवेनापत्योत्पत्तौ शक्तेः साचिव्यमाचरणीयम् ।<br>
न विदेहेन ।<br>
तस्य प्र(वि)लीनवदिन्द्रियादिविज्ञानादिविकलस्य तदनुपपत्तेः ।<br>
नच शिवदेहोत्पत्तौ केवलायाः शक्तेः शक्तिरस्ति ।<br>
प्रागुक्तदोषात् ।<br>
अन्यथात्रापि तथोपपत्तौ शिवाङ्गीकारवैयर्थ्यापत्तेश्च ।<br>
नच शिवसहितायाः ।<br>
विदेहस्य साहाय्यकरणानुपपत्तेः ।<br>
अतः अङ्गीकृतस्यापि शिवस्याजागलस्तनायितत्वेनात्राप्युत्पत्त्यसम्भव एवेति ।<br>
मतान्तरमुत्थापयतिअपि हीति ।<br>
&hellip; अपि ह्यन्ये ब्रूयुः सर्वज्ञमीश्वरम् । मनुव्_२,२.२८१च्द् ।<br>
अणुवामा &hellip; । मनुव्_२,२.२८२अ ।<br>
<em>८,४४३</em><br>
न्यायसुधा-<br>
अन्ये ऽपीत्यन्वयः ।<br>
तानेव विशेषनाम्नाऽहअणुवामा इति ।<br>
अस्य मतस्य लोके प्रचुरतां सूचयितुं हिशब्दः ।<br>
सर्वज्ञमित्युपलक्षणम् ।<br>
जगत्सृष्टयाद्युपयुक्तसकलकारणोपेतम् ।<br>
इदमुक्तं भवति ।<br>
शिवसहिता शक्तिर्जगज्जननीत्यभ्युपच्छतो मम नोक्तदोषः ।<br>
शिवस्य स्वाभाविकसार्वज्ञादिमत्त्वेन देहेन्द्रियानपेक्षणात् ।<br>
लीलाविग्रहग्रहणेन शक्तिसाहाय्यकरणस्या(सम्भोगस्या)प्युपपत्तेरिति ।<br>
तदिदं दूषयतिन तदिति ।<br>
&hellip; न तद्युक्तम् &hellip; । मनुव्_२,२.२८२अ ।<br>
न्यायसुधा-<br>
कुत इत्यत्र सूत्रम् ओं विज्ञानादिभावे वा तदप्रतिषेधः ओं ।<br>
इति ।<br>
तस्यार्थः ।<br>
शिवस्य विज्ञानादिभावे अङ्गीकृते तस्य मतस्य प्रतिषेधो न क्रियत इति ।<br>
नन्विदं मतमनुमानं न वा ।<br>
नाद्यः ।<br>
उक्तार्थविरुद्धत्वात् ।<br>
न तद्युक्तमित्यस्य चायोगात् ।<br>
द्वितीये कथं तदप्रतिषेध इत्युक्तम् ।<br>
कथं च न तद्युक्तमित्यत्रास्य हेतुत्वमित्यतस्तदप्रतिषेध इति निवेशयितुमुत्सूत्रं तावद्धेतुमाहईशेति ।<br>
विज्ञानादिभावे वा तदप्रतिषेधः । ब्ब्स्_२,२.४४ ।<br>
&hellip; ईशवादप्रवेशनात् । मनुव्_२,२.२८२ब् ।<br>
न्यायसुधा-<br>
शैवमतप्रवेशापत्तेरित्यर्थः ।<br>
<em>८,४४४</em><br>
ननु शैवाः सार्वज्ञादिगुणोपेतं शिवमेकमेवाभ्युपयन्ति ।<br>
शाक्तास्तु शिवं शक्तिं चेत्यस्ति महान्सिद्धान्तभेदः ।<br>
तत्कथं शाक्तानां शैवमतानुप्रवेश इत्यत आपादितदोषो ऽयमित्याशयवानाहसार्वज्ञादीति ।<br>
सार्वज्ञ्यादिगुणैर्युक्तं गुरुकल्पनया द्वयम् । मनुव्_२,२.२८२च्द् ।<br>
न युज्यते &hellip; । मनुव्_२,२.२८३अ ।<br>
न्यायसुधा-<br>
सत्यं शाक्तैः सार्वज्ञादिगुणैर्युक्तं शिवशक्त्याख्यं द्वयमभ्युपगतमिति ।<br>
तत्तु न युज्यते ।<br>
कल्पनागौरवात् ।<br>
तथाहि ।<br>
न तावत्सार्वज्ञाद्युपेतं प्रत्यक्षेण सिद्धम् ।<br>
परचित्तवृत्तीनां परं प्रत्यतीन्द्रियत्वात् ।<br>
नाप्यागमेन ।<br>
शक्तागमस्य प्रामाण्यसन्देहात् ।<br>
अपौरुषेयागमस्य परेण प्रामाण्यानादरणात् ।<br>
आदरणे वा तत एव स्वमतहानेः ।<br>
ततः प्रपञ्चरचनानुपपत्त्यैव तथाविधं वस्तु कल्पनीयम् ।<br>
एकेनैव सार्वज्ञादिमता सर्वं निर्वहत्येव ।<br>
तथाच वृथा तथाभूत(वस्तु)द्वयकल्पने कल्पनागौरवमेव ।<br>
अत एकमेव तादृशं वस्त्वङ्गीकार्यमिति ।<br>
ततः किमित्यत आहतत इति ।<br>
&hellip; ततस्त्वीश एक एव प्रयोजकः । मनुव्_२,२.२८३ब् ।<br>
न्यायसुधा-<br>
उक्तहेतोरेकस्यैव सार्वज्ञादिमतो ऽङ्गीकार्यत्वे केवलशक्तेरङ्गीकृतावुत्पत्त्यसम्भवप्रसङ्गादीश एव सार्वज्ञाद्युपेतः प्रपञ्चरचनायाः प्रयोजकः<br>
शाक्तैरङ्गीकर्तव्यः स्यात् ।<br>
एवञ्च कथं न शैवमतप्रवेशः शाक्तमतस्येति ।<br>
<em>८,४४५</em><br>
किमतो यद्येवम् ।<br>
शाक्तस्यापसिद्धान्तेन पराजयः स्यादिति चेत्सत्यम् ।<br>
तावतापि भगवत्सिद्धान्तानवक्ळ्प्तिरेव ।<br>
शैवमतस्यापि भवत्सिद्धान्तविरोधित्वेन निराकतर्व्यत्वादित्यतस्तदप्रतिषेध इति सूत्रांशं सोपपत्तिकं निवेशयतिउक्तेति ।<br>
उक्तदोषश्च तत्पक्ष इति नैवात्र दूष्यते । मनुव्_२,२.२८३ ।<br>
न्यायसुधा-<br>
यतः शैवपक्षो निरन्तरातीताधिकरण एवोक्तदोषो ऽतो ऽत्र न पुनर्दूष्यते पुनरुक्तिदोषभयादिति ।<br>
एवं प्रत्येकमपाकृतानि त्रीण्यपि मतानि साधारणदूषणेन निराकर्तुं सूत्रम् ।<br>
ओं विप्रतिषेधाच्च ओं इति ।<br>
तद्व्याचष्टेश्रुतीति ।<br>
विप्रतिषेधाच् च । ब्ब्स्_२,२.४५ ।<br>
श्रुतिस्मृतीतिहासानां सामस्त्येन विरोधतः ।<br>
सतां जुगुप्सितत्वाच्च नाङ्गीकार्यं हि तन्मतम् । मनुव्_२,२.२८४ ।<br>
न्यायसुधा-<br>
सतां मध्ये जुगुप्सितत्वात् गोप्तुमिष्टत्वात् ।<br>
यद्वा कर्तृकर्मणोः कृतीति कर्तरि षष्ठी ।<br>
सद्भिर्निन्दितत्वादित्यर्थः ।<br>
हिशब्देन श्रुत्यादीनां प्रसिद्धतां द्योतयति ।<br>
<em>८,४४७</em><br>
केचिदिमां चतुःसूत्रीं भागवतमतनिराकरणपरतया व्याचक्षते ।<br>
तथाहि ।<br>
पाञ्चरात्रिका वासुदेवात्सङ्कर्षणो नाम जीवो जायते सङ्कर्षणात्प्रद्युम्नसञ्ज्ञकं मनो जायते ।<br>
प्रद्युम्नादनिरुद्धसञ्ज्ञको ऽहङ्कारो जायत इति प्रक्रियामाहुः ।<br>
तत्र सूत्रम्उत्पत्त्यसम्भवादिति ।<br>
वासुदेवात्सङ्कर्षणो नाम जीवो जायत इति तावदयुक्तम् ।<br>
जीवभ्योत्पत्त्यसम्भवात् ।<br>
उत्पत्तिमतो हि जीवस्यानित्यत्वादयो दोषाः प्रसज्येरन् ।<br>
ततश्च नैवास्य भगवत्प्राप्तिर्मोक्षः स्यात् ।<br>
न जायते(न)म्रियत इत्यादिश्रुतिस्मृतिविरोधाच्च ।<br>
नच कर्तुः करणम् ।<br>
सङ्कर्षणसञ्ज्ञकाज्जीवात्प्रद्युम्नसञ्ज्ञकस्य मनसो जन्मापि पञ्चरोत्रोक्तं नोपपद्यते ।<br>
नहि लोके कर्तुर्देवदत्तादेः (करणं) परश्वधाद्युत्पद्यमानं करणं दृश्यते ।<br>
यदा चोत्पद्यते तदा कर्मैव न करणम् ।<br>
जीवस्य कर्ता मनश्च करणम् ।<br>
ततस्तन्न ततो जनिमद्भवितुमर्हति ।<br>
एतस्माज्जायते प्राणो मनःसर्वेन्द्रियाणि चेतांश्वरादेव मनोजननश्रवणाच्च ।<br>
एतेन प्रद्युम्नादनिरुद्धसञ्ज्ञको ऽहङ्कारो जायत इत्यपि प्रत्युक्तम् ।<br>
अथापि स्यात् ।<br>
नैवैते सङ्कषर्णादयो जीवादिभावेनाभिप्रेयन्ते ।<br>
किं तर्हीश्वरा एवैते सर्वे ज्ञानैश्वर्यशक्तिबलवीर्यतेजोभिरैश्वरैर्धर्मैरन्विता अभ्युपगम्यन्ते ।<br>
तस्मान्नायं दोष इति ।<br>
अत्र परिहारं पठति विज्ञानादिभावे वा तदप्रतिषेधः ।<br>
परमात्मनो वासुदेवस्येव सङ्कर्षणादीनामपि विज्ञानादिषाड्गुण्यसद्भावे तत एव चेश्वरत्वे ऽभ्युपगम्यमाने ऽपि<br>
तस्योत्पत्त्यसम्भवदोषस्याप्रतिषेधः ।<br>
प्रकारान्तरेण प्राप्नोत्येवायमुत्पत्त्यसम्भवदोषः ।<br>
तथाहि ।<br>
न तावदेते चत्वारः परस्परं भिन्नाः ।<br>
अनेकेश्वरकल्पनायां गौरवादिदोषापत्तेः ।<br>
अभेदे तु कथं स्वत एव स्वस्योत्पत्तिः सम्भवेत् ।<br>
निरतिशयत्वात् ।<br>
नचैते भगवद्व्यूहाश्चतुःसङ्खयायामेवावतिष्ठेरन् ।<br>
तद्व्यूहानामनन्तत्वाभ्युपगमात् ।<br>
विप्रतिषेधाच्च ।<br>
परस्परविरोधश्च पञ्चरात्रे भवति ।<br>
ज्ञानैश्वर्यबलवीर्यशक्तितेज्सां भगवतो गुणा इति क्वचिदुच्यते ।<br>
आत्मान एवैते भग(वतो)वन्तो वासुदे(वा इ)वस्येति क्वचिद्भगवत्स्वरूपत्वमित्यदि ।<br>
वेदप्रतिषेधश्चात्र भवति ।<br>
भगवाञ्छाण्डिल्यः षडङ्गं वेदमधीत्य तस्मिन्महत्याम्नाये निष्ठामनधिगच्छन्यः सर्वपरो धर्मो यस्मान्न भूयो ऽस्ति कथं तं विद्यामित्येवं<br>
बलवद्विवेकमातिष्ठमानो बभूव ।<br>
तत्र भगवते शाण्डिल्याय भगवता सङ्कर्षणेन व्यक्तेन शब्दवच्छास्त्रं प्रोक्तमिति वेदनिन्दादर्शनात् ।<br>
तथा चान्यत्र ।<br>
‘अधीता भगवन्वेदाः साङ्गोपाङ्गाः सविस्तराः ।<br>
श्रुतानि च मयाङ्गानि वाको वाक्ययुतानि च ।<br>
‘न चैतेषु समस्तेषु संशयेन विना क्वचित् ।<br>
श्रेयोमार्गं प्रपश्यामि येन सिद्धिर्भविष्यति’ इति ।<br>
तस्मादयुक्तं पञ्चरात्रशास्त्रमिति ।<br>
<em>८,४४८</em><br>
तामिमामपव्याख्यां प्रत्याख्यातिपञ्चरात्रेति ।<br>
पञ्चरात्रनिषेधार्थमेतान्याचक्षते यदि ।<br>
सूत्राण्यतिविरुद्धं तद् &hellip; । मनुव्_२,२.२८५अच् ।<br>
न्यायसुधा-<br>
आचक्षते व्याचक्षते ।<br>
यदित्यस्यार्थे यदिशब्दः ।<br>
तद्वयाख्यानमति(अति)शयेन विरुद्धं स्वव्याहतं प्रमाणान्तरप्रतिहतं चेत्यर्थः ।<br>
तत्कथमित्यतः स्वव्याहतिं तावदुपपादयतियत इति ।<br>
&hellip; यत आह स भारते । मनुव्_२,२.२८५द् ।<br>
न्यायसुधा-<br>
यस्मात्सूत्रकार एव भारते पञ्चरात्रस्य प्रामाण्यमाह ।<br>
तस्मादत्र तन्निराकरणे सूत्रकारस्य स्ववचनव्याहतिः स्यादित्यर्थः ।<br>
<em>८,४४९फ़्.</em><br>
तद्भारतवचनमुदाहरतिपञ्चरात्रस्येति ।<br>
पञ्चरात्रस्य कृत्स्नस्य वक्ता नारायणः स्वयम् ।<br>
ज्ञानेष्वेतेषु राजेन्द्र सर्वेष्वेतद् विशिष्टते । मनुव्_२,२.२८६ ।<br>
पञ्चरात्रविदो ये तु यथाक्रमपरा नृप ।<br>
एकान्तभावोपगता वासुदेवं विशन्ति ते । मनुव्_२,२.२८७ ।<br>
इति &hellip; । मनुव्_२,२.२८८अ ।<br>
<em>८,४५०</em><br>
न्यायसुधा-<br>
‘साङ्खयं योगः पाशुपतं वेदारण्यकमेव च ।<br>
ज्ञानान्येतानि भिन्नान्युताहो नेति चोच्यताम्’ इति ।<br>
ज्ञानकारणत्वज्ज्ञानशब्दवाच्यानि साङ्खयादीनि शास्त्राण्यन्योन्यविरुद्धान्युताविरुद्धानीति प्रश्नस्य’साङ्खयं योगः पाशुपतं<br>
वेदारण्यकमेव च ।<br>
ज्ञानान्येतानि भिन्नानि नात्र कार्या विचारणा’ इति परिहारो ऽभिहितः ।<br>
ततः पुनर्वस्तुविकल्पानुपपत्तेः परस्परविरुद्धानां सर्वेषां प्रामाण्ययोगादेतेषु किं प्रमाणमिति जिज्ञासायां,’साङ्खयस्य वक्ता कपिलः’<br>
इत्यादिना साङ्खयादीनामनाप्तकर्तृत्वमभिधाय प्राग्वेदारण्यकपदोपलक्षितस्य पञ्चरात्रस्य परमाप्तत्वेन नारायणेन<br>
प्रणीतत्त्वात्प्रामाण्यमित्यनेन वाक्येनोच्यते ।<br>
वेदानां त्वपौरुषेयतया स्वत एव प्रामाण्यं सिद्धमेवेति नोक्तम् ।<br>
फलवत्प्रवृत्तिजनकत्वादपि पञ्चरात्रस्य प्रामाण्यमिति ।<br>
पञ्चरात्रविद इत्यनेन वाक्येनोच्यते ।<br>
यथाक्रमपरा देवतातारतम्यपराः ।<br>
एकान्तभावोपगताः अव्यभिचारिणीं भक्तिं प्राप्ताः ।<br>
प्रकारान्तरेण स्वव्याहतिमाहगीता चेति ।<br>
&hellip; गीता च तच्छास्त्रसङ्क्षेप इति हीरितम् । मनुव्_२,२.२८८अब् ।<br>
न्यायसुधा-<br>
तच्छास्त्रसङ्क्षेपः पञ्चरात्रसङ्क्षेप इति हीरितम् ।<br>
‘ब्रह्मरुद्रेन्द्रसूर्याणां यद्दत्तं विष्णुना पुरा ।<br>
पञ्चरात्रात्मकं ज्ञानं व्यासो ऽदात्पाण्डवेषु तत् ।<br>
तेषामेवावतारेषु सेनामध्ये ऽर्जुनाय च ।<br>
प्रादाद्गीतेति<br>
विनिर्दिष्यं(विज्ञातं)(विख्यातं) सङ्क्षेपेणायुयुत्सवे’ (ते) इत्यादिना पुराणवाक्येनेति शेषः ।<br>
ततः प्रमाणतया पञ्चरात्रसङ्क्षेपरूपां गीतां प्रणीतवतो बादरायणस्य पञ्चरात्रप्रामाण्यमनुमतमेवेति पुनरत्र तन्निराकरणे कथं स्वव्याहतिर्न<br>
भवेदिति ।<br>
स्वव्याहतिं प्रकारान्तरेण दर्शयतिवेदेनेति ।<br>
वेदेन पञ्चरात्रेण भक्तया यज्ञेन चैव हि । मनुव्_२,२.२८८च्द् ।<br>
दृश्यो ऽहं नान्यथा दृश्यो वर्षकोटिशतैरपि ।<br>
इति वाराहवचनं &hellip; । मनुव्_२,२.२८९अच् ।<br>
<em>८,४५१</em><br>
न्यायसुधा-<br>
एवं वराहपुराणे भगवद्दर्शनसाधनत्वेन वेदवत्पञ्चरात्रस्य प्रामाण्यमभ्युपगम्येह पुनस्तन्निराकरणे व्याघात एवेति ।<br>
<em>८,४५२</em><br>
एवं स्वव्याहतिमुपपाद्य प्रमाणान्तरविरोधं दर्शयतिश्लोका इति ।<br>
&hellip; श्लोका इति वचः श्रुतौ । मनुव्_२,२.२८९द् ।<br>
<em>८,४५२फ़्.</em><br>
न्यायसुधा-<br>
वचः अस्तीति शेषः ।<br>
‘ऋग्वेदो यजुर्वेदः सामवेदो ऽथर्वाङ्गिरस इतिहासपु(सःपु)राणं विद्या उपनिषदः श्लोकाः सूत्राण्यनुव्याख्यानानि व्याख्यानानि’ इत्यस्यां<br>
श्रुतौ ऋग्वेदादिप्रमाणोद्देशप्रसङ्गे श्लोका इति पञ्चरात्रमुपात्तम् ।<br>
‘पञ्चरात्रविदो मुख्याः’ इति प्रकृतपञ्चरात्रविषयत्वेन’ऋषीनुवाच तान्सर्वानदृश्यः पुरुषोत्तमः ।<br>
कृतं शतसहस्रं हि श्लोकानां हितमुत्तमम्’ इति श्लोकशब्दस्य भारते प्रयोगात् ।<br>
छन्दोगश्रुतौ ऋग्वेदो यजुर्वेद इत्यारभ्यैकायनमिति पञ्चरात्रमुच्यते ।<br>
तत्समाख्यया श्लोकशब्दः पञ्चरात्रविषयो ऽशेषो(ऽवगम्यते)ज्ञायते ।<br>
अतः श्रुत्या पञ्चरात्रप्रामाण्यं सिद्धमिति तदप्रामाण्यवादः श्रुतिविरुद्धः ।<br>
स्पष्टश्रुतिविरोधं च दर्शयतिवेदैश्चेति ।<br>
<em>८,४५३</em><br>
वेदैश्च पञ्चरात्रैश्च ध्येयो नारायणः परः । मनुव्_२,२.२९०अब् ।<br>
न्यायसुधा-<br>
वेदपञ्चरात्रोक्तप्रकारेणणेत्यर्थः ।<br>
संहिताभेदात्पञ्चरात्रैरिति बहुवचनम् ।<br>
परस्परविरुद्धशास्त्रद्वयानुसारेण कथं ध्यानमित्यत उक्तम्पञ्चरात्रं चेति ।<br>
इत्यादिवेदवचनैश्च पञ्चरात्राप्रामाण्यकथनं विरुद्धमिति शेषः ।<br>
ततः किमित्यत आहपञ्चरात्रमिति ।<br>
पञ्चरात्रं च वेदाश्च विद्यैकैव द्विधेयते । मनुव्_२,२.२९०च्द् ।<br>
इत्यादिवेदवचनैः पञ्चरात्रमपोद्यते ।<br>
कथमेव &hellip; । मनुव्_२,२.२९१अच् ।<br>
न्यायसुधा-<br>
यत एवं पञ्चरात्रनिराकरणं स्वव्याहतं प्रमाणान्तरव्याहतं च ।<br>
अतो ऽत्र सूत्रकारेण पञ्चरात्रं अपोद्यते दूष्यत इति कथमे(वं)व वक्तुं शक्यते ।<br>
नहि व्याहतभाषी भगवानिति ।<br>
<em>८,४५४</em><br>
स्यान्मतम् ।<br>
नास्त्ययं व्याघातः ।<br>
‘यो ऽसौ नारायणः परो ऽवक्तात् प्रसिद्धः परमात्मा स आत्मनाऽत्मानमनेकधा व्यूह्य व्यवस्थितः ।<br>
तमित्थम्भूतं षाड्गुण्यविग्रहं भगवन्तमभिगमनोपादानेज्यास्वाध्याययोगैः पञ्चकालाभि(धैर)धानैरनेककालमिष्ट्वा क्षीणक्लेशो भगवन्तमेव<br>
प्रतिपाद्यते’ इत्यादेः पञ्चरात्रादितस्यार्थस्य स्वीकृतत्वात् ।<br>
तत्परतैव भारतादिवाक्यानामुपपत्तेरिति ।<br>
मैवम् ।<br>
एवं सति साङ्खयादिशास्त्रेष्वप्युपादेयांशस्य विद्यमानत्वेन विशेषतः पञ्चरात्रप्रामाण्याभिधानानुपपत्तेः ।<br>
कृत्स्नस्येति विशेषणानुपपत्तेश्च ।<br>
‘ऋगाद्या भारतं चैव पञ्चरात्रमथाखिलम् ।<br>
वेदार्थपूरकं ज्ञेयं पञ्चरात्रं यतो ऽखिलम्’ इत्यखिलशब्दविरोधाच्चेति ।<br>
<em>८,४५५</em><br>
इतश्च न पञ्चरात्रदूषणं युक्तमित्याहअत्रेति ।<br>
&hellip; अत्र दोषः कः &hellip; । मनुव्_२,२.२९१च् ।<br>
न्यायसुधा-<br>
अत्र पञ्चरात्रे को दोषो येन तन्निराक्रियेत न को ऽपीत्यर्थः ।<br>
ननु कथं दोषो नास्ति जीवोत्पत्तेरसम्भावितायास्तत्रोक्तत्वादित्यतो ऽङ्गीकारवादेनाहउत्पत्तिरिति ।<br>
&hellip; उत्पत्तिर्ज्ञो ऽत इत्यपि । मनुव्_२,२.२९१द् ।<br>
इहैवोक्ता &hellip; । मनुव्_२,२.२९२अ ।<br>
न्यायसुधा-<br>
किं जीवोत्पत्यभिधानमात्रं पञ्चरात्राप्रामाण्यहेतुतयोपादीयते ।<br>
उताभूतभवनरूपजीवोत्पत्त्यभिधानम् ।<br>
आद्ये तूत्पत्तिमात्रं इहैव, प्रमाणतयाभ्युपगते मीमांसाशास्त्रे,’ज्ञो ऽत एव’ इति सूत्रेणोक्तम् ।<br>
अपिपदेन’सर्व एव (वै) त आत्मानो व्युच्चरन्ति’ इति श्रुतावुक्तेति समुच्चिनोति ।<br>
ततो वेदतन्मीमांसयोरप्यप्रामाण्यं स्यात् ।<br>
अन्यथा हेतोरनैकान्त्यापत्तेरिति भावः ।<br>
‘ज्ञो ऽत एव’ इति सूत्रार्थे विप्रतिपन्नं प्रति श्रुतिरेवोदाहतर्व्या ।<br>
स्यादेतत् ।<br>
द्वितीय एव हेतुरुपादीयते ।<br>
नचासौ श्रुतिसूत्रयोर्वर्तते ।<br>
तत्र हि प्राग्विद्यमानस्यैव जीवस्य देहाद्युपाध्यपेक्षयैवोत्पत्तिरुच्यते ।<br>
नत्वभूतभावलक्षणेत्यत आहनचेति ।<br>
&hellip; नचाभूतभावस्तत्रापि कथ्यते । मनुव्_२,२.२९२अब् ।<br>
<em>८,४५६</em><br>
न्यायसुधा-<br>
तत्रापि पञ्चरात्रे ऽपि ।<br>
यथा हि श्रुतिसूत्रयोः प्रतीतमपि जीवजननमभूतभवनं विहाय उपाधिविषयं व्याख्यायते ।<br>
तथा पञ्चरात्रोक्तमपि तत्तथा व्याख्यायताम् ।<br>
ततश्च स्वरूपासिद्धो हेतुरिति भावः ।<br>
जोस्हि७<br>
<em>८,४५७</em><br>
नु विषमो ऽयमुपन्यासः ।<br>
श्रुतिसूत्रयोः खलु’अनादिमायया सुप्तः’ ।<br>
‘नानादित्वात्’ इत्यादिनानादिकर्म(कर्मादि)सम्बन्धो ऽभिधीयते ।<br>
न ह्यभूत्वा (भवतो)भाववतो जीवस्यासावुपपद्यते ।<br>
अतस्तदनुरोधात्तत्र प्रतीतमपि जीवजननमन्यथा नेतव्यमेव ।<br>
नच तथाविधं बाधकमिहास्ति ।<br>
येन मुख्यार्थं परित्याज्यामुख्यार्थं प्रतिपद्येमहि ।<br>
ततो मुख्यार्थे ग्राह्ये न हेतोरसिद्धिरित्यत आहअनादीति ।<br>
अनादिकर्मणा बद्धो जीवः संसारमण्डले । मनुव्_२,२.२९२च्द् ।<br>
वासुदेवेच्छया नित्यं भ्रमतीति हि तद्वचः । मनुव्_२,२.२९३अब् ।<br>
न्यायसुधा-<br>
तद्वचः पञ्चरात्रवाक्यम् ।<br>
श्रुतिसूत्रवत्पञ्चरात्रे ऽपि जीवस्यानादिकर्मसम्बन्धाभिधानात्तदनुरोधेन तत्रोक्तं जीवजननमप्यन्यथाव्याख्यातव्यमेव ।<br>
पक्षपाते कारणाभावात् ।<br>
तथाच हेतोरसिद्धिस्तदवस्थेत्यर्थः ।<br>
अथापि स्यात् ।<br>
न कुत्रापि वेदादौ संसारसादित्वादिकं जीवानामभूत्वाभवनज्ञापकं स्पष्टमुक्तम् ।<br>
अतः सावकाशमिदमन्यथा योज्यमेवेति चेत् ।<br>
एतदपि समानमत्रेति भावेनाहनहीति ।<br>
<em>८,४५८</em><br>
न हि संसारसादित्वं पञ्चरात्रोदितं क्वचित् । मनुव्_२,२.२९३च्द् ।<br>
न्यायसुधा-<br>
अनेनैव न्यायेन’नच कर्तुः करणम्’ इत्येतदप्यपाकरणीयम् इति ।<br>
तथाहि ।<br>
किं करणं कर्तुर्न जायत इति व्याप्तिः किं वा यस्यां क्रियायां यत्करणं तत्तत्क्रियाकर्तुर्न जायत इति ।<br>
नाद्यः ।<br>
व्यभिचारात् ।<br>
अन्यथा करणानामनुत्पत्तिप्रसङ्गात् ।<br>
न द्वितीयः ।<br>
प्रकृते ऽपि तथाभावासिद्धेः ।<br>
एतस्माज्जायत इति श्रुतिविरोधो ऽपि किं जीवान्मनसो जननमात्राभ्युपगमे स्यात् ।<br>
उत जननविशेषाभ्युपगमे ।<br>
नाद्यः ।<br>
‘अन्नमशितं त्रेधा विधीयते’ इत्यादिश्रुतेः प्रत्यहं मनसो जीवादुत्पत्तेः ।<br>
न द्वितीयः ।<br>
तथात्वस्य प्रकृते ऽप्यसम्मतेः ।<br>
एवं मनसो ऽप्यहङ्कारजन्मनि दोषः परिहरणीयः ।<br>
<em>८,४६०</em><br>
एवं जीवादिपदानां यथाश्रुतार्थाभ्युपगमेन सूत्रद्वयारोपितदोषपरिहारो ऽ(वि)भिहितः ।<br>
इदानीं वासुदेवात्सङ्कषर्णो नाम जीवो जायत इत्यादिवाक्यस्य परकल्पितादर्थादर्थान्तरमाहजीवेति ।<br>
जीवाभिमानिशेषस्य नाम्ना सङ्कर्षणस्य तु ।<br>
वासुदेवाज्जनिः प्रोक्ता प्रद्युम्नस्य ततस्तथा । मनुव्_२,२.२९४ ।<br>
मनो ऽभिमानिनः कामस्यैवं &hellip; । मनुव्_२,२.२९५अब् ।<br>
न्यायसुधा-<br>
जीवशब्दस्य प्रवृत्तिनिमित्तमुपपादयितुं जीवाभिमानीत्युक्तम् ।<br>
सङ्कर्षणस्य भगवतो जनेरभावात्तद्व्युदासाय नाम्ना सङ्कर्षणस्य शेषस्येत्युक्तम् ।<br>
प्रोक्ता वासुदेवादित्यादिना वाक्येन ।<br>
ततः सङ्कर्षणात् ।<br>
तथाशब्दः समुच्चये ।<br>
जनिः प्रोक्तेत्यर्थः ।<br>
मनोभिमानिनः कामस्येत्यस्य पूर्ववदेव प्रयोजनम् ।<br>
एवंशब्देन प्रद्युम्नादनिरुद्धसञ्ज्ञको ऽहङ्कारो जायत इत्यत्राप्युक्तव्याख्यानन्यायमतिदिशति ।<br>
प्रद्युम्नादहङ्काराभिमानिनः कामपुत्रस्यानिरुद्धस्य जनिः प्रोक्तेति ।<br>
<em>८,४६१</em><br>
नन्वेवमप्युत्पत्त्यसम्भवदोषस्तदवस्थः शेषादीनामपि जीवत्वादिति ।<br>
मैवम् ।<br>
न ह्यत्र सङ्कर्षणादीनामुत्पत्तिरुच्यते ।<br>
किन्तु जायत इत्रत जनिरुच्यते ।<br>
जनिश्च प्रादुर्भावः ।<br>
जनी प्रादुर्भाव इति पठन्ति ।<br>
प्रादुर्भावश्च शरीरोत्पत्तौ जीवस्य सुप्रसिद्धः ।<br>
तदिदमुक्तं जनिः प्रोक्तेति ।<br>
अत एव पूर्वो ऽभ्युपगमवादः ।<br>
अर्थान्तरमप्याहसाक्षादिति ।<br>
&hellip; साक्षाद्धरेः क्वचित् ।<br>
सङ्कर्षणादिनाम्नैव नित्याचिन्त्योरुशक्तितः ।<br>
व्यूह उक्तो &hellip; । मनुव्_२,२.२९५ब्ए ।<br>
न्यायसुधा-<br>
शेषादयो ऽपि (हि) भगवदंशत्वाद्धरित्वेनोच्यते ।<br>
तद्व्युदासाय साक्षादित्युक्तम् ।<br>
साक्षाद्धरेरेव सङ्कर्षणादिनाम्ना व्यूह उक्त इत्यन्वयः ।<br>
नन्वत्रोक्तं तदप्रतिषेधो हरेरुत्पत्त्यभावादित्यत उक्तं व्यूहो विभाग एवोक्तो न तूत्पत्तिरिति ।<br>
यदप्युक्तं किमेते ऽन्योन्यं भिन्ना उत नेति ।<br>
तस्योत्तरं हरेः एकस्यैवेति ।<br>
नन्वेवं तर्हि निरतिशयत्वात्कथं स्वस्मादेव स्वस्य विभाग इत्यत उक्तम्नित्येति ।<br>
किन्नाम दुर्विभाव्यं भगवति यत्प्रमितमित्यर्थः ।<br>
यदप्युक्तं नैवेते भगवद्व्यूहाश्चतुःसङ्खयामेव परिनिष्ठिताः अनन्तत्वादिति ।<br>
तत्रोत्तरं क्वचिदिति ।<br>
कालविशेषे प्रयोजनविशेषे चेत्यर्थः ।<br>
अनभिज्ञो भ(ग)वान्भागवतसम्प्रदायस्य ।<br>
आदिकाले हि भगवान्नारायणो निजमुक्तिपदप्रदानाद्यर्थं वासुदेवादिचतुर्व्यूहो बभूव ।<br>
ततः कालान्तरे प्रयोजनान्तरार्थं दशद्वादशादिव्यूहो जातः ।<br>
सेयं शुद्धसृष्टिरिति पाञ्चरात्रिकैरभिधीयते ।<br>
तदपेक्षया चतुर्व्यूहवर्णनं कथं नामानुपपन्नमिति ।<br>
एवमधिकारिविशेषाराधनार्थमियमुक्तिर्युक्तैव ।<br>
यथोक्तम् ‘एकमूर्तिश्चतुर्मूतिरथवा पञ्चमूर्तिकः ।<br>
द्वादशादिप्रभेदो वा पूज्यते सज्जनैर्हरिः’ इति ।<br>
<em>८,४६३</em><br>
अर्थान्तरकथनस्य प्रयोजनमाहअन्यथेति ।<br>
&hellip; ऽन्यथानूद्य कथं दुष्टत्वमुच्यते । मनुव्_२,२.२९५एफ़् ।<br>
न्यायसुधा-<br>
एवमर्थान्तरविवक्षया प्रयुक्तस्य वाक्यस्यान्यथानुवादं विधाय दूषणाभिधानं कथं क्रियते ।<br>
छलप्रसङ्गादिति ।<br>
नच जीवादिशब्दानामनुपपत्तिः ।<br>
भगवत एव मुख्यतः प्राणधारणादिमतस्तदथर्त्वात् यच्च विप्रतिषेधाच्चेति सूत्रार्थतया कल्पितं परस्परव्याघातो ऽस्ति पञ्चरात्र इति ।<br>
तदपि नित्याचिन्त्योरुशक्तित इत्यनेनैव परिहृतम् ।<br>
भगवच्छक्त्यैव गुणगुण्यादिव्यवहारोपपत्तिरिति ।<br>
समर्थितश्च भेदपदे ऽभिषिक्तः प्रमितसर्वनिर्वाहहेतुर्विशेषः ।<br>
यदप्युक्तं शाण्डिल्यवृत्तान्तकथने पञ्चरात्रस्य वेदविद्वेषः प्रतीयत इति ।<br>
तत् निराकरोतियदीति ।<br>
यदि विद्याच्चतुर्वेदानितिवद् वेदपूरणम् ।<br>
पञ्चरात्रादिति कुतो द्वेषः शाण्डिल्यवर्तने । मनुव्_२,२.२९६ ।<br>
<em>८,४६३फ़्.</em><br>
न्यायसुधा-<br>
‘यदि विद्याच्चतुर्वेदान्साङ्गोपनिषदान्द्विजः ।<br>
नचेत्पुराणं संविद्यान्नैव स स्याद्विचक्षणः’ इत्यत्र वाक्ये यथेतिहासपुराणादितो वेदपूरणमभिप्रेयते ।<br>
तथात्रापि पञ्चरात्राद्वेदपूरणमेवाभिप्रेतं इति व्याख्याने सति, शाण्डिल्यवर्तने ऽभिधीयमाने पञ्चरात्रस्य वेदविद्वेषः प्रतीयत इति कुतः ।<br>
न प्रतीयत इत्यर्थः ।<br>
यद्वैवं वाक्यद्वये समाने सति शाण्डिल्यवर्तनाभिधायिन्येव वाक्ये भवतो द्वेषः कुतो येन यदि<br>
विद्यादित्येतदितिहासपुराणयोर्वेदपूरकत्वाभिप्रायमादाय’भगवान् शाण्डिल्यः’ इत्यादिकं पञ्चरात्रस्य वेदविरोधित्वाभिप्रायमिति<br>
व्याख्यायत इति ।<br>
<em>८,४६४</em><br>
अयमत्रोत्तरक्रमः ।<br>
यद्येतद्वाक्यबलात्पञ्चरात्रस्य चेदविरोधित्वं कल्प्यते ।<br>
तदा यदि विद्यादिति वाक्यबलादितिहासपुराणयोरपि तत्कल्प्यतां विशेषाभावात्(मविशेषात्) ।<br>
अथ तत्र इतिहासादेर्वेदपूरकत्वमभिप्रायः ।<br>
अत्रापि स एव कल्प्यताम् ।<br>
विशेषाभावात् ।<br>
‘इतिहासपुराणाभ्यां वेदं समुपबृंहयेत्’ इत्युत्तरवा(क्यविरो)क्यानुरोधात्तथा कल्पनं युक्तमिति चेत् ।<br>
अत्रापि’वेदार्थपूरकं ज्ञेय पञ्चरात्रम्’ इत्यादिवाक्यानुरोधात्तथा कल्पनमिति न कश्चिद्विशेषः ।<br>
अन्यत्र विद्वेषादिति परमसंहितावाक्यमप्येवमेव व्याख्यातव्यम् ।<br>
अपव्याख्याननिराकरणमुपसंहरतिअतः परमेति ।<br>
अतः परमशास्त्रोरुद्वेषादुदितमासुरैः ।<br>
दूषणं पञ्चरात्रस्य वीक्षायामपि न क्षमम् । मनुव्_२,२.२९७ ।<br>
<em>८,४६५</em><br>
न्यायसुधा-<br>
वीक्षायामपि न क्षमं व्यधिकरणमित्यर्थः ।<br>
तर्हि कस्मादुदितमित्यत उक्तम्परमेति ।<br>
परमशास्त्रं पञ्चरात्रम् ।<br>
द्वेष एव किं निबन्धन इत्यत उक्तम्आसुरैरिति ।<br>
भागवतशास्त्रे हि स्वाभाविक एव हि विद्वेषो ऽसुराणाम् ।<br>
नतु दोषदर्शननिमित्तः ।<br>
एते चासुरसम्बन्धिनस्तत्स्वभावाश्च वृत्तिकाराः ।<br>
आसुरैरेवोक्तं नतु सूत्रकारेणेत्यनेन तस्मान्नायं सूत्रार्थः, किन्तु शाक्तमतनिरास एवेत्युक्तं भवति ।<br>
एतेनैतदपि प्रत्युक्तम् ।<br>
यत्केचिदिदमधिकरणं साङ्खयादिवत्पञ्चरात्रस्याप्यप्रामाण्यमाशङ्कय तन्निरासार्थमिति वर्णयन्ति ।<br>
तथाहि ।<br>
उक्तरीत्या’उत्पत्त्यसम्भवात्ऽ‘नच कर्तुः करणम्’ इति सूत्रद्वयेन पञ्चरात्राप्रामाण्यं पूर्वपक्षयित्वा विज्ञानादिभावे वा तदप्रतिषेध इति<br>
सिद्धान्तितम् ।<br>
वाशब्दात्पक्षो विपरिवर्तते ।<br>
विज्ञानं चादि चेति परम्ब्रह्म विज्ञानादि, सङ्कर्षणप्रद्युम्नानिरुद्धानामपि परब्रह्मभावे सति तत्प्रतिपाद(कस्य)नस्य शास्त्रस्य प्रामाण्यं न<br>
प्रतिषिद्धयते ।<br>
विप्रतिषेधाच्च प्रतिषिद्धा हि जीवोत्पत्तिरस्मिन्नपि तन्त्रे ।<br>
यथोक्तं परमसंहितायां ।<br>
‘अचेतना परार्था च नित्या सततविक्रिया ।<br>
त्रिगुणा कर्मणां क्षेत्रं प्रकृते रूपमुच्यते ।<br>
प्राप्तिरूपेण सम्बन्धस्तस्याश्च पुरुषस्य च ।<br>
स ह्यनादिरनन्तश्च परमार्थेन निश्चितः’ इति ।<br>
<em>८,४६५फ़्.</em><br>
पञ्चरात्राप्रामाण्यशङ्कायां प्राप्तायामेव हि तन्निरासाय प्रयासः साथर्कः स्यात् ।<br>
नच व्यधिकरणानि दूषणानि तच्छङ्कां प्रापयितुमीशते ।<br>
नहि छलोत्तराण्येतावदधिकरणं प्रयोजयन्ति ।<br>
अतिप्रसङ्गात् ।<br>
प्रकरणाननुगुरं चैतत् ।<br>
परमतनिरासो ह्यत्र प्रकृतो न तु स्वमतसमर्थनम् ।<br>
कृतं च तत्’न विलक्षणत्वात्’ इत्यादिना ।<br>
सूत्राक्षराननुरूपं चैतद्वयाख्यानम् ।<br>
नह्यत्र विज्ञानादिपदं ब्रह्मणि क्वचित्प्रयुक्तम् ।<br>
तदप्रतिषेध इति च व्यर्थम् ।<br>
न प्राज्ञत्वादित्येव वक्तव्यम् ।<br>
लघु चैवं सूत्रं व्यक्तं च स्यात् ।<br>
तस्मादुक्त एव सूत्रार्थ इति स्थितम् ।<br>
<em>८,४६७</em><br>
पादार्थमुपसंहरतिअतो ऽशेषेति ।<br>
अतो ऽशेषजगद्धाता निर्दोषोरुगुणार्णवः ।<br>
नारायणः श्रुतिगणतात्पर्यादवसीयते । मनुव्_२,२.२९८ ।<br>
न्यायसुधा-<br>
साङ्खयादिविरोधिसमयानां निरस्तत्वात्प्रथमाध्याये यत्सकलश्रुतिसमन्वयेन भगवतो लक्षणद्वयं साधितं तन्निर्णीतमेवेत्यर्थः ।<br>
<em>८,४६७फ़्.</em><br>
स्यादेतत् ।<br>
‘न निगृह्य कथां कुर्यात्’ इत्यादिस्मृतिनिषिद्धं परनिराकरणमिदं न कार्यमेव ।<br>
तत्कुतः साङ्खयादिनिराकरणं कृतमिति चेन्न ।<br>
अस्य निषेधस्य सद्विषयत्वात् ।<br>
कुतः सङ्कोच इति चेत् ।<br>
श्रुतिस्मृत्योः श्रुतेर्बलवत्त्वात् ।<br>
श्रुतौ च परनिराकरणस्य कर्तव्यतया अवगतत्वादित्याशयवान्’अन्धन्तमः प्रविशन्ति ये ऽविद्यामुपासते ।<br>
ततो भूय इव ते तमो य उ विद्यायां रताः ।<br>
विद्यां चाविद्यां च यस्तद्वेदोभयं सह ।<br>
अविद्यया मृत्युं तीर्त्वा विद्ययामृतमश्नुते’ इति मन्त्रद्वयमर्थतो ऽनुवदतिअन्धमिति ।<br>
<em>८,४६८</em><br>
अन्धं तमः प्रविशन्ति ये त्वविद्यामुपासते ।<br>
ततो भूय इवाप्स्यन्ति ये तस्या नैव निन्दकाः । मनुव्_२,२.२९९ ।<br>
ततो विद्यामविद्यां च यो जानात्युभयं सह ।<br>
दोषज्ञानादतीत्यैतान् विद्ययामृतमश्नुते । मनुव्_२,२.३०० ।<br>
न्यायसुधा-<br>
अविद्याम् अविद्यकल्पितमविद्यमानार्थम् ।<br>
आयान्ति तमः ।<br>
इवशब्दः किञ्चिदर्थः ।<br>
उशब्दो ऽवधारणार्थः ।<br>
ये केवलं विद्यायामेव रता इत्युक्त्या लब्धस्यार्थस्य कथनम् ,तस्या नैव निन्दका इति ।<br>
अन्यथा विद्ययामृतमश्नुत इत्यनेन विरोधः स्यात् ।<br>
ततः अविद्यानिराकरणाभावे दोषसद्भावात् ।<br>
सहेति समुच्चयनियमं द्योतयति ।<br>
दोषज्ञानादतीत्यैताम् इत्यनेन अविद्यया दुष्टत्वेन ज्ञातया मृत्युं तामेवाविद्यां तत्कार्यं दुःखादिकं चातीत्य तीर्त्वा<br>
इत्यर्थो ज्ञायते ।<br>
यद्यपि तत्त्वज्ञानं न स्वपक्षप्रमाणमात्रेण भवति, यावत्परपक्षप्रमाणं न निराक्रियते ।<br>
सत्प्रतिपक्षस्य प्रमाणस्य निर्णयानङ्गत्वात् ।<br>
अतस्तत्त्वज्ञानं कामयमानेनावश्यं स्वपक्षसाधनमिव परपक्षनिरसो ऽपि विधेय एवेत्युपपत्तिसिद्धो ऽयमर्थः ।<br>
तथाप्यागमावष्टम्भेन प्रत्यवतिष्ठमानस्तथैव बोधनीय इत्याशयवता मन्त्रावुदाहृताविति सर्वमनवद्यम् ।<br>
। इति श्रीमत्पूर्णप्रमतिभगवत्पादसुकृतेरनुव्याख्यानस्य प्रगुणजयतीर्थाख्ययतिना ।<br>
कृतायां टीकायां विषमपदवाक्याथर्विवृतौ द्वितीये ऽध्याये ऽयं समयचरणः पर्यवसितः ।</p>
<hr>
<hr>
<p>अध्यय २, पद ३<br>
<em>८,४७१</em></p>

  </div>
</article>


        

        



    <aside class="card border noPrint" id="section-tree-item-tattvam_madhvaH_anu-vyAkhyAnam_jayatIrtha-nyAya-sudhA-mUlam_2_22_utpattyashaktyadhikaraNa_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/mAdhvam/tattvam/madhvaH/anu-vyAkhyAnam/jayatIrtha-nyAya-sudhA-mUlam/2/22_utpattyashaktyadhikaraNa/">२२ उत्पत्त्य्(अशक्त्य्)अधिकरण </a>
            <a data-toggle="collapse" href="#section-tree-item-body-tattvam_madhvaH_anu-vyAkhyAnam_jayatIrtha-nyAya-sudhA-mUlam_2_22_utpattyashaktyadhikaraNa_md" role="button" aria-expanded="false" aria-controls="section-tree-item-body-tattvam_madhvaH_anu-vyAkhyAnam_jayatIrtha-nyAya-sudhA-mUlam_2_22_utpattyashaktyadhikaraNa_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-tattvam_madhvaH_anu-vyAkhyAnam_jayatIrtha-nyAya-sudhA-mUlam_2_22_utpattyashaktyadhikaraNa_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: २२ उत्पत्त्य्(अशक्त्य्)अधिकरण</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="/full_search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/mAdhvam/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/mAdhvam/actions/workflows/build.yml"><img src="https://github.com/vishvAsa/mAdhvam/actions/workflows/build.yml/badge.svg"> Built </a> on 2026 Feb 25 12:12:03 UTC. (<a href="http://google.com/search?q=12%3a12%3a03%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
