<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/01/</link>
    <description>Recent content in &#43;०१ on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/01/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/01/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/01/01/</guid>
      <description>&lt;p&gt;प्रथमोध्यायः&#xA;नारायणं निखलिगुणैकदेहं निर्दोषमाप्यतममप्यखिलैसुवाक्यख्यैः&lt;br&gt;&#xA;अस्योद्भवादिदमशेषविशेषतोपि वन्द्यं सदा प्रियतमं मम सन्नमामि ॥1॥&lt;br&gt;&#xA;प्रभवं प्रणम्य जगद्गुरूणां गुरुमञ्जसैव । विशेषतो परमाख्यविद्याव्याख्यां करोम्यन्वपि चाहमेव ॥2॥&lt;br&gt;&#xA;प्रादुभूतो हरिर्व्यासो विरिञ्चिभवपूर्वकैः । अर्थितः परविद्याख्यं चक्रे शास्त्रमनुत्तमम् ॥3॥&lt;br&gt;&#xA;गुरुर्गुरूणां प्रभवः शास्त्राणां बादरायणः । यतः तदुदितं मानमजादिभ्यस्तदर्थतः ॥4॥&lt;br&gt;&#xA;वक्तृश्रोतृप्रसक्तीनां यदाप्तिरनुकूलता । आप्तवाक्यतया तेन श्रुतिमूलतया तथा ॥5॥&lt;br&gt;&#xA;युक्तिमूलतया चैव प्रामाण्यं त्रिविधं महत् । दृश्यते ब्रह्मसूत्राणामेकधान्यत्र सर्वशः ॥6॥&lt;br&gt;&#xA;अतो नैतादृशं किञ्चित् प्रमाणतममिष्यते । स्वयङ्कृतापि तद्य्वाख्या क्रियते स्पष्टतार्थतः ॥7॥&lt;br&gt;&#xA;तत्र ताराथमूलत्वं सर्वशास्त्रस्य चेष्यते । सर्वत्रानुगतत्वेन पृथगोङ्क्रियतेखिलैः ।।8।।&lt;br&gt;&#xA;। जिज्ञासाधिकरणम् ।&lt;br&gt;&#xA;ओतत्ववाची ह्योङ्कारो वक्त्यसौ तद्गुणोतताम् । स एव ब्रह्मशब्दार्थो नारायणपदोदितः ।।9।।&lt;br&gt;&#xA;स एव भर्गशब्दार्थो व्याहृतीनां च भूमतः । भावनाच्चैव सुत्वाच्च सोयं पुरुष इत्यपि ।।10।।&lt;br&gt;&#xA;स एव सर्ववेदार्थो जिज्ञास्योयं विधीयते । ज्ञानी प्रियतमोतो मे तं विद्वानेव चामृतः ।।11।।&lt;br&gt;&#xA;वृणुते यं तेन लभ्यः इत्याद्युक्तिबलेन हि । जिज्ञासोत्थज्ञानजात्तत्प्रसादादेव मुच्यते ।।12।।&lt;br&gt;&#xA;द्रव्यं कर्म च कालश्च स्वभावो जीव एव च । यदनुग्रहतः सन्ति न सन्ति यदुपेक्षया ।।13।।&lt;br&gt;&#xA;नर्ते त्वत्क्रियते किञ्चिदित्यादेर्न हरिं विना । ज्ञानस्वभावतोपि स्यान्मुक्तिः कस्यापि हि क्वचित् ।।14।।&lt;br&gt;&#xA;अज्ञानां ज्ञानदो विष्णुर्ज्ञानिनां मोक्षदश्च सः । आनन्दश्च मुक्तानां स एवैको जनार्दनः ।।15।।&lt;br&gt;&#xA;इत्युक्तेर्बन्धमिथ्यात्वं नैव मुक्तिरपेक्षते । मिथ्यात्वमपि बन्धस्य न प्रत्यक्षविरोधतः ।।16।।&lt;br&gt;&#xA;मिथ्यात्वं यदि दुःखादेस्तद्वाक्यस्याग्रतो भवेत् । मिथ्यायाः साधकत्वं च न सिद्धं प्रतिवादिनः ।।17।।&lt;br&gt;&#xA;तच्च मिथ्याप्रमाणेन सता वा साध्यते त्वया । सता चेत् द्वैतसिद्धिः स्यान्न सिद्धं चान्यसाधनम् ।।18।।&lt;br&gt;&#xA;साधकत्वं सतस्तेन साक्षिणा सिद्धिमिच्छता । स्वीकृतं ह्यविशेषस्य साध्यासाधकता पुनः ।।19।।&lt;br&gt;&#xA;तच्चाविशेषमानेन साध्यमित्यनवस्थितिः । अनङ्गीकुर्वतां विश्वसत्यतां तन्न वादिता ।।20।।&lt;br&gt;&#xA;तस्माद् व्यवहृतिः सर्वा सत्येत्येव व्यवस्थिता । व्यावहारिकमेतस्मात् सत्यमित्येव चागतम् ।।21।।&lt;br&gt;&#xA;व्यवहारसतश्चापि साधकत्वं तु पूर्ववत् । सत्त्रैविध्यं च मानेन सिद्ध्येत् केनेति पृच्छ्यते ।।22।।&lt;br&gt;&#xA;तस्याप्युक्तप्रकारेण नैव सिद्धिः कथञ्चन । वैलक्ष्ण्यं सदसतोरप्येतेन निषिध्यते ।।23।।&lt;br&gt;&#xA;वैलक्ष्ण्यं सतश्चापि स्वयं सद्भेदवादिनः । असतश्चापि विश्वस्य तेनानिष्टं कथं भवेत् ।।24।।&lt;br&gt;&#xA;यद्युच्यतेपि सर्वस्मादिति सद्भेदसंस्थितिः । सन्मात्रत्वं ब्रह्मणोपि तस्मात् तदपि नो भवेत् ।।25।।&lt;br&gt;&#xA;ज्ञानबाध्यत्वमपि तु न सिद्धं प्रतिवादिनः । विज्ञातस्यान्यथा सम्यग् विज्ञानं ह्येव तन्मतम् ।।26।।&lt;br&gt;&#xA;असद्वलिक्षणज्ञप्त्यै ज्ञातव्यमसदेव हि । तस्मादसत्प्रतीतिश्च कथं तेन निवार्यते ।।27।।&lt;br&gt;&#xA;अन्यथात्वमसत्तस्माद् भ्रान्तावेव प्रतीयते । सत्त्वस्यासत एवं हि स्वीकार्यैव प्रतीतता ।।28।।&lt;br&gt;&#xA;तस्यानिर्वचनीयत्वे स्यादेव ह्यनवस्थितिः । निर्विशेषे स्वयम्भाते किमज्ञानावृतं भवेत् ।।29।।&lt;br&gt;&#xA;मिथ्याविशेषोप्यज्ञानसिद्धिमेव ह्यपेक्षते । न चावरणमज्ञानमसत्ये तेन चेष्यते ।।30।।&lt;br&gt;&#xA;अप्रकाशस्वरूपत्वाज्जडेज्ञानं न मन्यते । अज्ञानाभावतः शास्त्रं सर्वं व्यर्थीभविष्यति ।।31।।&lt;br&gt;&#xA;अज्ञानस्य च मिथ्यात्वमज्ञानदिति कल्पने । अनवस्थितिस्तथा च स्यादन्योन्याश्रयताथवा ।।32।।&lt;br&gt;&#xA;स्वभावाज्ञानवादस्य निर्दोषत्वान्न तद्भवेत् । अविद्यादुर्घटत्वं चेत् स्यादात्मापि हि तादृशः ।।33।।&lt;br&gt;&#xA;अतोधिकारिविषयफलयोगादिवर्जितम् । अनन्तदोषदुष्टं च हेयं मायामतं शुभैः ।।34।।&lt;br&gt;&#xA;सत्यत्वात्तेन दुःखादेः प्रत्यक्षेण विरोधतः । न ब्रह्मतां वदेद्वेदो जीवस्य हि कथञ्चन ।।35।।&lt;br&gt;&#xA;यजमानप्रस्तरत्वं यथा नार्थः श्रुतेर्भवेत् । ब्रह्मत्वमपि जीवस्य प्रत्यक्षस्याविशेषतः ।।36।।&lt;br&gt;&#xA;सार्वज्ञादिगुणं जीवाद्भिन्नं ज्ञापयति श्रुतिः । ईशं तामुपजीव्यैव वर्तते ह्यैक्यवादिनी ।।37।।&lt;br&gt;&#xA;उपजीव्यविरोधेन नास्यास्तन्मानता भवेत् । स्वातन्त्र्ये च विशिष्टत्वे स्थानमत्यैक्ययोरपि ।।38।।&lt;br&gt;&#xA;सादृश्ये चैक्यवाक् सम्यक् सावकाशा यथेष्टतः । अवकाशोज्झिता भेदश्रुतिर्नातिबला कथम् ।।39।।&lt;br&gt;&#xA;अज्ञानासम्भवादेव मिथ्याभेदो निराकृतः । अतो यथार्थबन्धस्य विना विष्णुप्रसादतः ।।40।।&lt;br&gt;&#xA;अनिवृत्तेस्तदर्थं हि जिज्ञासात्र विधीयते । यथा दृष्ट्या प्रसन्नस्सन् राजा बन्धापनोदकृत् ।।41।।&lt;br&gt;&#xA;एवं दृष्टः स भगवान् कुर्याद् बन्धविभेदनम् । कार्यता च न काचित् स्यादिष्टसाधनतां विना ।।42।।&lt;br&gt;&#xA;कार्यं न हि क्रियाव्याप्यं निषिद्धस्य समत्वतः । न भविष्यत्क्रिया कार्यं स्रक्ष्यतीश इति ह्यपि ।।43।।&lt;br&gt;&#xA;कार्यं स्यान्नैव चाकर्तुमशक्यं कार्यमिष्यते । साम्यादेव निषिद्धस्य तदिष्टं साधनं तथा ।।44।।&lt;br&gt;&#xA;कार्यं साधनमिष्टस्य भगवानिष्टदेवता । मुख्येष्टं वा सुमनसां प्रेयस्तदिति च श्रुतिः ।।45।।&lt;br&gt;&#xA;प्राणबुद्धिमनःखात्मदेहापत्यधनादयः । यत्सम्पर्कात् प्रिया आसंस्ततः कोन्वपरः प्रियः ।।46।।&lt;br&gt;&#xA;इत्यादिवाक्यैराकाङ्क्षा सन्निधिर्योग्यता तथा । तस्मिन्नेव समस्तस्येति इष्टे व्युत्पत्तिरिष्यते ।।47।।&lt;br&gt;&#xA;अत्त्यपूपांस्तव भ्रातेत्यादावावापतोपि च । उद्वापाद्वर्तमानत्वादाकाङ्क्षादिबलादपि ।।48।।&lt;br&gt;&#xA;बालो व्युत्पत्तिमप्येति नानयेत्यादिवाक्यतः । आनीयमानदृष्ट्यैव व्युत्पत्तेः सम्भवे सति ।।49।।&lt;br&gt;&#xA;एष्यदानयनायायं कुत एव प्रतीक्षते । व्युत्पन्नो वर्तमाने तु क्रियाशब्दे भविष्यति ।।50।।&lt;br&gt;&#xA;पुनर्दृष्ट्यैव शब्दश्रुत् पश्चाद् व्युत्पत्तिमेष्यति । वर्तमानमतीतञ्च भविष्यदिति च क्रमात् ।।51।।&lt;br&gt;&#xA;आकाङ्क्षादियुतं यस्माद् विधेर्व्युत्पादनं कुतः । दृष्ट्या ज्ञातपदार्थस्य स्यादाकाङ्क्षा भविष्यति ।।52।।&lt;br&gt;&#xA;व्युत्पत्तिः प्रथमा तस्माद् वर्तमानेगते ततः । इष्टमाकाङ्क्षते सर्वो न प्रवृत्तिमपेक्षते ।।53।।&lt;br&gt;&#xA;अपरोक्षं परोक्षं वा ज्ञानमिष्टस्य साधनम् । क्वापि चेष्टा तदर्था स्यादत्तिर्हि रसवित्तये ।।54।।&lt;br&gt;&#xA;वाक्यार्थज्ञानमात्रेण क्वचिदिष्टं भवेदपि । न च स्रुक्स्रुववह्न्यादावतात्पर्यं श्रुतेर्भवेत् ।।55।।&lt;br&gt;&#xA;यत्किञ्चित्करणस्यापि यज्ञतैवान्यथा भवेत् । तस्मादुपासनार्थं च स्वार्थे तात्पर्यवद्भवेत् ।।56।।&lt;br&gt;&#xA;इतिशब्दोन्नयेग्नावित्यप्युन्नीते स्मृतिर्भवेत् । इतिशब्दव्यपेतानि ह्यपि सन्ति वचांस्यलम् ।।57।।&lt;br&gt;&#xA;आत्मानमेवेत्यादीनि योगेग्नावपि तत्समम् । एकवाक्यत्वयोगे तु वेदस्यापि ह्यशेषतः ।।58।।&lt;br&gt;&#xA;वाक्यभेदो न युक्तस्स्याद्योगश्च स्यान्महाफले । इति ब्रूयादिति वचो गतमग्नौ समीपगम् ।।59।।&lt;br&gt;&#xA;कल्पनागौरवं चेत् स्यात् पृथक्तात्पर्यकल्पने । कल्पनागौरवादेव पदार्था न स्युरेव हि ।।60।।&lt;br&gt;&#xA;प्रमाणावगतत्वं चेत् तात्पर्याणां तथैव हि । तस्मात् पदार्थे वाक्यार्थे तात्पर्यमुभयत्र च ।।61।।&lt;br&gt;&#xA;पृथगेव च वाक्यत्वं पृथगन्वयतो भवेत् । अवान्तरत्वाद्वाक्यानां वाक्यभेदो न दूषणम् ।।62।।&lt;br&gt;&#xA;अङ्गीकृतत्वादपि तैः पदानां तु पृथक् पृथक् । क्रियापदेनान्वयस्य वाक्यभेदो हि दूषणम् ।।63।।&lt;br&gt;&#xA;प्रत्यक्षादिविरोधे तु गौणार्थस्यापि सम्भवात् । अतात्पर्यं पदार्थेपि न कल्प्यमविरोधतः ।।64।।&lt;br&gt;&#xA;अतो ज्ञानफलान्येव कर्माणि ज्ञानमेव हि । मुख्यप्रसाददं विष्णोर्जिज्ञासायाश्च तद्भवेत् ।।65।।&lt;br&gt;&#xA;कर्तव्या तेन जिज्ञासा श्रुतिप्रामाण्ययोगतः । प्रत्यक्षवच्च प्रामाण्यं स्वत एवागमस्य हि ।।66।।&lt;br&gt;&#xA;अनवस्थान्यथा हि स्यादप्रामाण्यं तथान्यतः । मिथ्याज्ञप्तिप्रलम्भादेस्तेन वेदविरोधि यत् ।।67।।&lt;br&gt;&#xA;न मानमपि वेदानामङ्गीकार्या हि नित्यता । न हि धर्मादिसिद्धिः स्यान्नित्यवाक्यं विना भवेत् ।।68।।&lt;br&gt;&#xA;अविप्रलम्भस्तज्ज्ञानं तत्कृतत्वादयोपि च । कल्प्या गौरवदोषेण पुंवाक्यं ज्ञापकं न तत् ।।69।।&lt;br&gt;&#xA;प्रत्यक्षः कस्यचिद्धर्मो वस्तुत्वादिति चोदिते । न बुद्धो धर्मदर्शी स्यात् पुंस्त्वादित्यनुमाहतिः ।।70।।&lt;br&gt;&#xA;अधर्मवादिनो वाक्यमप्रयोजनमेव हि । धर्माभावेपि नो तेन प्रत्यक्षावगतो भवेत् ।।71।।&lt;br&gt;&#xA;अतः संशयसम्पत्तौ वाक्यं प्रत्यक्षवत् प्रमा । शक्तिश्चैवान्विते स्वार्थे शब्दानामनुभूयते ।।72।।&lt;br&gt;&#xA;अतोन्विताभिधायित्वं गौरवं कल्पनेन्यथा । न चाशक्त्यभिधायित्वं प्रवृत्तिश्च द्विधान्यथा ।।73।।&lt;br&gt;&#xA;एतत्सर्वं तर्कशास्त्रे ब्रह्मतर्के हि विस्तरात् । उक्तं विद्यापृथक्त्वात्तु सङ्क्षेपेणात्र सूचितम् ।।74।।&lt;br&gt;&#xA;प्रमाणन्यायसच्छिक्षा क्रियते तर्कशास्त्रतः । मानन्यायैस्तु तत्सिद्धैर्मीमांसा मेयशोधनम् ।।75।।&lt;br&gt;&#xA;ब्रह्मतर्कं च भगवान् स एव कृतवान् प्रभुः । पञ्चाशत्कोटिविस्तारान्नारायणतनौ कृतात् ।।76।।&lt;br&gt;&#xA;उद्धृत्य पञ्चसाहस्रं कृतवान् बादरायणः । अतस्तदर्थं सङ्क्षेपादत इत्यभ्यसूचयत् ।।77।।&lt;br&gt;&#xA;यतोनुभवतः सर्वं सिद्धमेतदतोपि च । देवैश्च दुर्गमार्थेषु व्यापृतो नातिविस्तृतिम् ।।78।।&lt;br&gt;&#xA;चकारैता ह्यवज्ञेया युक्तयः प्रतिपक्षगाः । प्रत्यक्षेक्षाक्षमः पक्षः कमेवात्राभिवीक्षते ।।79।।&lt;br&gt;&#xA;तस्मादक्षमपक्षत्वात् मोक्षशास्त्रेभ्युपेक्षितः । स्वयं भगवता विष्णुबर्‌रह्मेत्येतत्पुरोदितम् ।।80।।&lt;br&gt;&#xA;स विष्णुराह हीत्यन्ते देवशास्त्रस्य तेन हि । आद्यन्तं देवशास्त्रस्य स्वयं भगवता कृतम् ।।81।।&lt;br&gt;&#xA;मध्यं तदाज्ञया पैलशेषाभ्यां कृतमञ्जसा । अतस्तत्रैव विष्णुत्वसिद्धेबर्‌रह्मेत्यसूचयत् ।।82।।&lt;br&gt;&#xA;दोषारच्छिद्रशब्दानां पर्यायत्वं यतस्ततः । गुणा नारा इति ज्ञेयास्तद्वान् नारायणः स्मृतः ।।83।।&lt;br&gt;&#xA;ब्रह्मशब्दोपि हि गुणपूर्तिमेव वदत्ययम् । अतो नारायणस्यैव जिज्ञासात्र विधीयते ।।84।।&lt;br&gt;&#xA;सिद्धत्वात् ब्रह्मशब्दस्य विष्णौ स्पष्टतया श्रुतौ । अम्भस्पार इत्युक्तो नारायणपदोदितः ।।85।।&lt;br&gt;&#xA;आपो नारा इति ह्याह स एवाप्स्वन्तरीरितः । कामतो विधिरुद्रादिपददात्र्या स्वयं श्रिया ।।86।।&lt;br&gt;&#xA;योनित्वेनात्मनो विष्णोस्तिष्ठन्तीत्युदितस्य च । यस्मिन् देवा अधीत्युक्त्वा समुद्रं स्थानमेव च ।।87।।&lt;br&gt;&#xA;नाम चाक्षरमित्येव ऋच इत्युदितं तु यत् । यतः प्रसूतेत्युक्त्वा च तदेव ब्रह्म चाब्रवीत् ।।88।।&lt;br&gt;&#xA;। जन्माधिकरणम् ।&lt;br&gt;&#xA;अन्तस्समुद्रगं विश्वप्रसूतेः कारणं तु यत् । सूक्तोपनिषदाद्युक्तं जन्माद्यस्येति लक्ष्यते ।।89।।&lt;br&gt;&#xA;सृष्टिः स्थितिश्च संहारो नियतिर्ज्ञानमावृतिः । बन्धमोक्षावपि ह्यासु श्रुतिषूक्ता हरेः सदा ।।90।।&lt;br&gt;&#xA;यं नामानि विशन्त्यद्धा यो देवानामिति ह्यपि । श्रुतेर्नामानि सर्वाणि विष्णोरेव यतस्ततः ।।91।।&lt;br&gt;&#xA;अतो न मुख्यतो नाम तदन्यस्य हि कस्यचित् । गुणाः श्रुता इति ह्यस्मान्न दोषोर्थः श्रुतेर्भवेत् ।।92।।&lt;br&gt;&#xA;प्रीत्या मोक्षपरत्वाच्च तात्पर्यं नैव दूषणे । सर्वेषामपि वाक्यानां महातात्पर्यमत्र हि ।।93।।&lt;br&gt;&#xA;तद्विरोधे न मानत्वं फलं मुक्तिर्हि वाक्यतः । न पुराणादिमानत्वं विरुद्धार्थे श्रुतेर्भवेत् ।।94।।&lt;br&gt;&#xA;दर्शनान्तरमूलत्वात् मोहार्थं चाज्ञया हरेः । न सर्वनामतान्येषां श्रुतावुक्ता हि कुत्रचित् ।।95।।&lt;br&gt;&#xA;अदोषवचनाच्चैव नियमेन हरेः श्रुतौ । अज्ञानं पारतन्त्र्यं च प्रलयेभाव एव च ।।96।।&lt;br&gt;&#xA;अशक्तिश्चोदितान्येषां सर्वेषामपि च श्रुतौ । जन्माद्यस्येति तेनैतद्विष्णोरेव स्वलक्षणम् ।।97।।&lt;br&gt;&#xA;अस्योद्भवादिहेतुत्वं साक्षादेव स्वलक्षणम् । कृष्णध्यानच्छलेनैव स्वयं भागवतेब्रवीत् ।।98।।&lt;br&gt;&#xA;अतो जीवैक्यमपि स निराचक्रे जगद्गुरुः । न हि जन्मादिहेतुत्वं जीवस्य जगतो भवेत् ।।99।।&lt;br&gt;&#xA;हिताक्रियादिदोषं च वक्ष्यत्येव स्वयं प्रभुः । निर्गुणत्वं च तेनैव निषिद्धं प्रभुणा स्वयम् ।।100।।&lt;br&gt;&#xA;भेदेनैव तु मुख्यार्थसम्भवे लक्षणा कुतः । कथं नित्यगुणस्यास्य स्यादैक्यं गुणहानतः ।।101।।&lt;br&gt;&#xA;सदैव गुणवत्त्वेस्य भिन्नं स्यान्निर्गुणं सदा । न च मिथ्यागुणत्वं स्यादनिर्वाच्यस्य दूषणात् ।।102।।&lt;br&gt;&#xA;निर्गुणत्वं तदा च स्यादासुरत्वं न चान्यथा । लक्ष्यलक्षणयोर्भेदोभेदो वा यदि वोभयम् ।।103।।&lt;br&gt;&#xA;इति पृष्टे तदैक्यस्य गतिरेव न विद्यते । ऐक्याभेदे न शास्त्रेण ज्ञेयं तत्स्वप्रकाशतः ।।104।।&lt;br&gt;&#xA;भेदे मिथ्यात्वतो भेदसत्यत्वं स्याद्बलादपि । भेदाभेदौ यदि तदा स्यादेव ह्यनवस्थितिः ।।105।।&lt;br&gt;&#xA;स्वनिर्वाहकता चेत् स्याद् वाह्यं वाहकमित्यपि । पर्यायो भेदवान् वा स्यादनवस्थोभयत्र च ।।106।।&lt;br&gt;&#xA;सत्यज्ञानादिकेप्येवं न व्यावृत्त्या प्रयोजनम् । व्यावृत्तस्याविशेषत्वे तदखण्डं च खण्डितम् ।।107।।&lt;br&gt;&#xA;निर्विशेषत्वमेतेन मूकोहमितिवद् भवेत् । अभिन्नेपि विशेषोयं बलादापतति ह्यतः ।।108।।&lt;br&gt;&#xA;विशेषतद्वतोश्चैव स्वनिर्वाहकता भवेत् । भेदहीने त्वपर्यायशब्दान्तरनियामकः ।।109।।&lt;br&gt;&#xA;विशेषो नाम कथितः सोस्ति वस्तुष्वशेषतः । विशेषास्तेप्यनन्ताश्च परस्परविशेषिणः ।।110।।&lt;br&gt;&#xA;स्वनिर्वाहकतायुक्ताः सन्ति वस्तुष्वशेषतः । अतोनन्तगुणं ब्रह्म निर्भेदमपि भण्यते ।।111।।&lt;br&gt;&#xA;एवं धर्मानिति श्रुत्या तदभेदोप्युदीर्यते ।&lt;br&gt;&#xA;। शास्त्रयोनित्वाधिकरणम् ।&lt;br&gt;&#xA;शैवाद्यागमसम्प्राप्तदृष्टगेन फलेन तु ।।112।।&lt;br&gt;&#xA;तद्वाक्योपमयान्यच्च प्रमाणत्वेनुमीयते । ईशवाक्यत्वतः इति चेत्तद्गव्यभिचारिणा ।।113।।&lt;br&gt;&#xA;अप्रामाण्यानुमा च स्यात् न पृथक् चानुमेश्वरे । पुंस्त्वहेतुबलादेव पूर्वोक्तेनैव वर्त्मना ।।114।।&lt;br&gt;&#xA;शास्त्रयोनित्वमेतेन कारणस्य बलाद्भवेत् । नावेदवित् न तर्केण मतिरित्यादिवाक्यतः ।।115।।&lt;br&gt;&#xA;तर्को ज्ञापयितुं शक्तो नेशितारं कथञ्चन । वनकृत्त्वादिरूपेण पक्षभूतस्य चेशितुः ।।116।।&lt;br&gt;&#xA;किञ्चिज्ज्ञत्वं हि पुंस्त्वेन शक्यं साधयितुं सुखम् । वृक्षकृन्नाखिलं वृक्षं वेत्ति पुंस्त्वाद्धि चैत्रवत् ।।117।।&lt;br&gt;&#xA;इत्याद्यनुमया स्पर्धि नानुमानं परेशितुः । शक्तं विज्ञापने चातिप्रसङ्गोनुमयेदृशा ।।118।।&lt;br&gt;&#xA;वस्तुत्वात् तुरगः श?ृङ्गी पुष्पवत् खं सुतैर्युता । चित्रिणी च रसः षष्ठो रसत्वात् सोत्तरो भवेत् ।।119।।&lt;br&gt;&#xA;उपक्रमादिलिङ्गेभ्यो नान्या स्यादनुमा ततः ।&lt;br&gt;&#xA;। समन्वयाधिकरणम् ।&lt;br&gt;&#xA;त एवान्वयनामानः तैः सम्यक् प्रविचारिते ।।120।। मुख्यार्थो भगवान् विष्णुः सर्वशास्त्रस्य नापरः ।&lt;br&gt;&#xA;। ईक्षत्यधिकरणम् ।&lt;br&gt;&#xA;ईक्षणीयत्वतो विष्णुर्वाच्य एव न चान्यथा ।।121।।&lt;br&gt;&#xA;लक्ष्यत्वं क्वापि दृष्टं हि किं तदित्यनवस्थितिः । माधुर्यादिविशेषाश्च तच्छब्दैरुदिताः सदा ।।122।।&lt;br&gt;&#xA;वाक्यार्थोपि हि वाक्यार्थशब्देनैवोदितो भवेत् । नावाच्यं तेन किञ्चित् स्यात् यत इत्यादिकैर्वदन् ।।123।।&lt;br&gt;&#xA;अवाच्यत्वं कथं ब्रूयान्मूकोहमितिवत् सुधीः । येन लक्ष्यमिति प्रोक्तं लक्ष्यशब्देन सोवदत् ।।124।।&lt;br&gt;&#xA;एकस्यापि हि शब्दस्य गौणार्थस्वीकृतौ सताम् । महती जायते लज्जा यत्र तत्राखिला रवाः ।।125।।&lt;br&gt;&#xA;अमुख्यार्था इति वदन्यस्तन्मार्गानुवर्तिनाम् । कथं न जायते लज्जा वक्तुं शाब्दत्वमात्मनः ।।126।।&lt;br&gt;&#xA;आत्मब्रह्मादयः शब्दाः साक्षात् पूर्णाभिधायिनः । जन्मादिकारणं ब्रह्म लक्षितं च यदा तदा ।।127।।&lt;br&gt;&#xA;वन्ध्यापुत्रोपमं मायाशबलं वाच्यमित्यपि । कल्पयित्वा विना मानं लक्ष्यं शुद्धं वदन् पदैः ।।128।।&lt;br&gt;&#xA;आत्मशब्दोदितस्यैव ज्ञानं मुक्तावसाधयन् । आह श्रुतपरित्यागः स्याच्चास्याश्रुतकल्पना ।।129।।&lt;br&gt;&#xA;स्यात् सर्वत्र च यत्रैकमपि लोको जुगुप्सते । नियमेनोभयं स्याद्धि यस्य स्वपरयोर्मते ।।130।।&lt;br&gt;&#xA;अलङ्कृतः सदैवायं दुर्घटैरेव भूषणैः । अन्धन्तमो नित्यदुःखं तस्य स्यात् वसनद्वयम् ।।131।।&lt;br&gt;&#xA;अनन्दा नाम ते लोका अन्धेन तमसा वृताः । तांस्ते प्रेत्याभिगच्छन्ति येविद्वांसो बुधो जनाः ।।132।।&lt;br&gt;&#xA;असुर्या नाम ते लोका अन्धेन तमसा वृताः । तांस्ते प्रेत्याभिगच्छन्ति ये के चात्महनो जनाः ।।133।।&lt;br&gt;&#xA;इत्यादिश्रुतयो मानं शतशोत्र समन्ततः । हेयत्वावचनाच्चैव नात्मा गौणः श्रुतौ श्रुतः ।।134।।&lt;br&gt;&#xA;तमेवैकं जानथान्या वाचो मुञ्चथ चेति ह । उक्त आत्मा कथं गौणो हेयपक्षे ह्यसौ श्रुतः ।।135।।&lt;br&gt;&#xA;परिवारतया ग्राह्या अपि हेयाः प्रधानतः । पूर्णस्य पूर्णमादाय पूर्णमेवावशिष्यते ।।136।।&lt;br&gt;&#xA;इति स्वस्यैव पूर्णस्य पूर्णेप्यय उदाहृतः । कथं मायाव्यवच्छिन्नः पूर्णो मुख्यतया भवेत् ।।137।।&lt;br&gt;&#xA;पदं च निर्गुण इति कथं गौणं वदिष्यति । गुणाभावोपलक्ष्यं चेत् पदं तदपि वाचकम् ।।138।।&lt;br&gt;&#xA;अतोनवस्थितिमुखसर्वदोषमहास्पदम् । कथमेतन्मतं सद्भिराद्रियेत विचक्षणैः ।।139।।&lt;br&gt;&#xA;न साङ्ख्यनिराकृत्यै सूत्राण्येतान्यचीक्लृपत् । भगवान्न ह्यशब्दत्वं प्रधानेङ्गीकरोत्यसौ ।।140।।&lt;br&gt;&#xA;समन्वये प्रतिज्ञाते शब्दगोचरतैव हि । प्रथमप्रतिपाद्या स्यात् तदभावे कुतोन्वयः ।।141।।&lt;br&gt;&#xA;कथं च लक्षणावादी ब्रूयाद् ब्रह्मसमन्वयम् । योसौ शब्दस्य मुख्यार्थस्तत्रैव स्यात् समन्वयः ।।142।।&lt;br&gt;&#xA;जन्मादिकारणे साक्षादाह देवः समन्वयम् । उक्तं तदेव जिज्ञास्यं क्वावकाशोत्र निर्गुणे ।।143।।&lt;br&gt;&#xA;कथं चासम्भवस्तस्य मुख्यार्थस्य निराकृतौ । मानेन केन विज्ञेयमवाच्याज्ञेयनिर्गुणम् ।।144।।&lt;br&gt;&#xA;अमेयं चेन्न शास्त्रस्य तत्र वृत्तिः कथञ्चन । तस्माच्छास्त्रेण जिज्ञास्यमस्मदीयं गुणार्णवम् ।।145।।&lt;br&gt;&#xA;वासुदेवाख्यमद्वन्द्वं परं ब्रह्माखलिोत्तमम् । विज्ञेयवाच्यलक्ष्यत्वपूर्वाशेषविशेषतः ।।146।।&lt;br&gt;&#xA;निर्गतं मनसो वाचो यदि तत्स्यादगोचरम् । अस्तु तन्मा वदेद्वादी न चास्मच्छास्त्रगं तु तत् ।।147।।&lt;br&gt;&#xA;अवाच्यं वाच्यमित्युक्त्वा किमित्युन्मत्तवन्मृषा । अस्मच्छास्त्रस्य चौर्याय यतते स्वोक्तिदूषकः ।।148।।&lt;br&gt;&#xA;जन्मादिकारणं यत्तत् साक्षान्नारायणाभिधम् । वदन्ति श्रुतयो ब्रह्म शास्त्रं चैतत्तदर्थतः ।।149।।&lt;br&gt;&#xA;प्रवृत्तमस्त्ववाच्यं ते नैवं ब्रूयाः कथञ्चन । सर्वशब्दैरवाच्यं तदुक्त्वा तद्विषयं पुनः ।।150।।&lt;br&gt;&#xA;शास्त्रं वदन्तमुन्मत्तं कथं लोको न वारयेत् । मा वदो मा विजानीहि त्यजास्मच्छास्त्रचोरताम् ।।151।।&lt;br&gt;&#xA;वयं त्वा श्रुतियुक्तिभ्यां बध्वास्मच्छास्त्रमञ्जसा । विचारयामः श्रुतिभिर्युक्तिभिश्चैव सादरम् ।।152।।&lt;br&gt;&#xA;अद्भुतत्वादवाच्यं तदतर्क्याज्ञेयमेव च । अनन्तगुणपूर्णत्वादित्यूदे पैङ्गिनां श्रुतिः ।।153।।&lt;br&gt;&#xA;अवाच्यमिति लोकोपि वक्त्याश्चर्यतमं भुवि ।&lt;br&gt;&#xA;। आनन्दमयाधिकरणम् ।&lt;br&gt;&#xA;एवं शास्त्रवगम्यत्वे विभागेन समन्वयम् ।।154।।&lt;br&gt;&#xA;आनन्दमय इत्यादिनाध्यायेन वदत्यजः । तत्रान्यत्र प्रसिद्धानां विष्णावेव समन्वयम् ।।155।।&lt;br&gt;&#xA;शब्दानां प्रथमे पादे गुणिसामान्यवाचिनाम् । गुणवाचिनां च प्रथममाह देवः समन्वयम् ।।156।।&lt;br&gt;&#xA;समुद्रशायिनं सर्वप्रसूतिप्रभवं श्रुतिः । तदेव ब्रह्म परमं इति सावधृतिर्जगौ ।।157।।&lt;br&gt;&#xA;यतोतो ब्रह्मशब्दस्य तत्रैव नियतत्वतः । येन्नं ब्रह्मेत्यादिरूपादभ्यासात् तैत्तिरीयके ।।158।।&lt;br&gt;&#xA;अन्यासु चैतद्रूपासु शाखास्वपि सहस्रशः । आनन्दमय इत्याद्यैः शब्दैर्वाच्यो हरिः स्वयम् ।।159।।&lt;br&gt;&#xA;उपलक्षणत्वं शब्दानामानन्दमयपूर्विणाम् । सूत्रस्याल्पाक्षरत्वेन सर्वशाखाविनिर्णये ।।160।।&lt;br&gt;&#xA;पुनश्च प्रापकाद्धेतोस्तत्राधिकरणान्तरम् । सर्वे वेदा आमनन्ति यत्पदन्त्विति हि श्रुतिः ।।161।।&lt;br&gt;&#xA;आनन्दमयरूपे तु ब्रह्मणः पुच्छतोक्तितः । समस्ताब्रह्मताप्राप्तेरानन्दमयनाम हि ।।162।।&lt;br&gt;&#xA;ब्रह्मशब्दस्य चाभ्यासात् पञ्चरूपादिषु स्फुटम् । ब्रह्मतावयवेपि स्यात् तथावयविनि स्वतः ।।163।।&lt;br&gt;&#xA;यथैव कृष्णकेशस्य कृष्णस्य ब्रह्मताखिला । दर्शिता चैव पार्थाय निःसीमा शक्तयोस्य हि ।।164।।&lt;br&gt;&#xA;ऋतं सत्यं परं ब्रह्म पुरुषं कृष्णपिङ्गलम् । विष्ण्वाख्यमुक्तमन्यत्र ह्यूर्ध्वरेतं च तत्प्रति ।।165।।&lt;br&gt;&#xA;विरूपाक्षाख्यमपरं ब्रह्मोक्तं तद्व्रते स्थितम् । समानाधिकृतत्वं चेदुत्तरं नीललोहितम् ।।166।।&lt;br&gt;&#xA;कृष्णपिङ्गलरूपेण पुनरुक्तं भविष्यति । ब्रह्माधिपतिरित्यत्र तापनीयश्रुतौ परः ।।167।।&lt;br&gt;&#xA;स्वरितब्रह्मशब्दान्तं बहुव्रीहित्वमेष्यति । स्वाहेन्द्रशत्रुर्वर्धस्व यद्बहुव्रीहितामगात् ।।168।।&lt;br&gt;&#xA;तस्मादस्येन्द्र एवाभूच्छत्रुरित्युत्तरश्रुतेः । पूर्वान्तस्वरिते पुंसोर्बहुव्रीहित्वमेष्यति ।।169।।&lt;br&gt;&#xA;महाव्याकरणे सूत्रमिति स्वरविनिर्णये । ऋतं सत्यं परं ब्रह्मेत्याद्युद्देश्यद्वितीयका ।।170।।&lt;br&gt;&#xA;विभक्तिरूर्ध्वरेतादिः प्रथमा रुद्रगोचरा । तस्माद्विष्णुं परं ब्रह्म प्रति रुद्रो व्रते स्थितः ।।171।।&lt;br&gt;&#xA;ऊर्ध्वरेता इति ह्येव श्रुत्यर्थोवसितो भवेत् । ऋतं सत्यं परं ब्रह्म प्रति विष्णुं सदाशिवः ।।172।।&lt;br&gt;&#xA;ऊर्ध्वरेता ध्यायति ह शङ्करो नीललोहितः । इत्यर्थमेतमेवाह नीलग्रीवश्रुतिः परा ।।173।।&lt;br&gt;&#xA;आथर्वणी परं ब्रह्म तस्मादेको हरिः श्रुतौ । तदेवर्तमिति प्राह कथमेवान्यथा श्रुतिः ।।174।।&lt;br&gt;&#xA;अवधारयन्ती तस्यैव ह्यृतत्वादिकमञ्जसा । एको नारायण आसीन्न ब्रह्मा न च शङ्करः ।।175।।&lt;br&gt;&#xA;वासुदेवोग्र एवासीन्न ब्रह्मा न च शङ्करः । नेन्द्रसूर्यौ न च गुहो न सोमो न विनायकः ।।176।।&lt;br&gt;&#xA;इत्यादिवाक्यतो विष्णोरुत्पत्तिरवतारगा । मुख्यं ब्रह्म हरिस्तस्मात् प्रस्तावः परमित्यपि ।।177।।&lt;br&gt;&#xA;मुख्यब्रह्मग्रहे युक्ते नामुख्यं युज्यते क्वचित् । असम्भवे हि मुख्यस्य गौणार्थाङ्गीकृतिर्भवेत् ।।178।।&lt;br&gt;&#xA;प्राचुर्यार्थाश्च मयटः सर्वेत्र प्रतिपादिताः । भोग्यत्वमत्र चाद्यत्वमुपजीव्यतया हरेः ।।179।।&lt;br&gt;&#xA;महाभोक्ता महाभोग्य इत्यर्थोन्नमये भवेत् । महाप्राणो महाबोधो महाविज्ञानवानपि ।।180।।&lt;br&gt;&#xA;विशेषसामान्यतया विज्ञानं मन इत्यपि । एकस्य ज्ञानरूपस्य हरेरुक्तिर्विभागतः ।।181।।&lt;br&gt;&#xA;अभेदेपि विशेषेणैवान्य इत्युदितो हरिः । भेदशब्दा विशेषं तु हरावन्यत्र भिन्नताम् ।।182।।&lt;br&gt;&#xA;ब्रूयुर्हरेर्जीवजडैरपि भेदं हि मुख्यतः । ब्रह्मतर्कवचोप्येवं अत एकः स पञ्चधा ।।183।।&lt;br&gt;&#xA;उक्तोन्नमय इत्यादि भृगोश्चैतद्वदिष्यति । प्राप्यत्वेन मयट्प्रोक्तेर्न तत्राप्यन्यदुच्यते ।।184।।&lt;br&gt;&#xA;प्रचुरान्नादिरेवातो ह्यन्नमन्नमयेत्यपि । उच्यते ह्यविशेषेण नान्यत् किञ्चिदिहोच्यते ।।185।।&lt;br&gt;&#xA;महानन्दत्व एवास्य हेतुः कोन्यादिति स्फुटम् । उक्तः श्रुत्यन्तरे यस्मात् सुखं लब्ध्वा करोत्ययम् ।।186।।&lt;br&gt;&#xA;करोति नासुखी भूमा सुखं नाल्पे सुखं भवेत् । इत्युक्तं यत्प्रवृत्तिश्च नृत्तगानादिका सुखात् ।।187।।&lt;br&gt;&#xA;दुखाद्रोदादिका चैव सर्वकर्तृत्वतोस्य च । सर्वशक्तेर्न दुःखं स्यादतः केवललीलया ।।188।।&lt;br&gt;&#xA;प्रवर्तको न चेदेष प्राण्यादन्यच्च कः पुमान् । ब्रह्मवित्परमाप्नोतीति यत्प्रथमसूचितम् ।।189।।&lt;br&gt;&#xA;तदेव मन्त्रवर्णेन सत्यं ज्ञानमनन्तवत् । लक्षितं तत्र सत्यत्वं सृष्ट्यान्नप्राणयोरपि ।।190।।&lt;br&gt;&#xA;उक्तं ज्ञानं तु मनसा विज्ञानेनाप्युदीरितम् । अनन्तत्वं तथानन्दमयवाचाप्युदाहृतम् ।।191।।&lt;br&gt;&#xA;सद्भावं यापयेद्यस्मात् सत्यं तत्तेन कथ्यते । इति सृष्टिरिह प्रोक्ता जगत्सद्भावयापकम् ।।192।।&lt;br&gt;&#xA;ब्रह्मेति स्थापनायैव सत्त्वं जीवनमेव च । विशीर्णता च सत्त्वं स्यात् सन्नमित्याहुरेव यत् ।।193।।&lt;br&gt;&#xA;अतोद्यतात्तृतान्नत्वं सत्यशब्दार्थ एव हि । प्राणं देवा अनुप्राणन्ति मनुष्या पशवश्च ये ।।194।।&lt;br&gt;&#xA;आयुः प्राणो हि भूतानामिति यद्गतिजीवने । उक्ते सदिति धात्वर्थो गतिश्चातो हि सत्यता ।।195।।&lt;br&gt;&#xA;प्राणत्वमवबोधार्थो मनुधातुः प्रकीर्तितः । नाल्पे सुखमिति प्रोक्त्यैवानन्दमयतोक्तितः ।।196।।&lt;br&gt;&#xA;अनन्तत्वं सुनिर्णीतं पूर्णानन्दो हि नाल्पके । अतो हि मन्त्रवर्णोक्तविस्तृतिस्तु समस्तया ।।197।।&lt;br&gt;&#xA;क्रियते परया यस्मात् इतरोत्र न कथ्यते । पुरुषं वेत्ति यो मुच्येत् नान्यः पन्था हि विद्यते ।।198।।&lt;br&gt;&#xA;इति श्रुतेरन्यवेदी कथं मुक्तिं प्रयास्यति । पुरुषः पर आत्माजो ब्रह्म नारायणः प्रभुः ।।199।।&lt;br&gt;&#xA;महानानन्द उद्विष्णुर्भग ओम इतीर्यते । स्वयं नारायणो देवो नान्यस्यैतानि कस्यचित् ।।200।।&lt;br&gt;&#xA;तस्मादोमित्युदाहृत्य यज्ञदानादि कुर्वते । सूक्तेन पौरुषेणैनं यजन्त्यध्यात्मकोविदाः ।।201।।&lt;br&gt;&#xA;इति पैङ्गिश्रुतिस्तेन नान्यज्ञानाद्विमुच्यते । ब्रह्मशब्दोदिते तस्मिन्नात्मशब्दं प्रयुज्य च ।।202।।&lt;br&gt;&#xA;तस्मादाकाशसृष्टिं च प्रोवाचात्र चतुर्विधाम् । भूतं भूताभिमानी च तद्देहोन्तर्नियामकः ।।203।।&lt;br&gt;&#xA;हरिश्चाकाशशब्दोक्तो मुख्यतो हरिरेव च । आ समन्तात् काशते यदाकाशो मुख्यतो हरिः ।।204।।&lt;br&gt;&#xA;बलज्ञानस्वरूपत्वाद्वायुरग्निरगं नयन् । आप आपालनाच्चैव पृथिवी प्रथितो यतः ।।205।।&lt;br&gt;&#xA;उष्टानामाश्रयत्वेन स एवौषधिनामकः । ओषधीषु स्थितो विष्णुः क्षुधितैराश्रितो भवेत् ।।206।।&lt;br&gt;&#xA;पुरि शेते यतः सोथ पुरुषश्चेति गीयते । क्रियाप्रवर्तकत्वेन प्रादुर्भावो हरेर्जनिः ।।207।।&lt;br&gt;&#xA;आकाशादिषु नान्योस्ति ह्यभिमानोभिमानिनः । अभिमानिशरीरस्य साक्षाद्भूतस्य चोद्भवः ।।208।।&lt;br&gt;&#xA;एवं देहादिपर्यन्तमागतं हरिमेव तु । परामृशति तस्यैव पञ्चरूपत्ववित्तये ।।209।।&lt;br&gt;&#xA;त्यक्त्वा भूतादिकं सर्वं स वा एष इति श्रुतिः । स इत्यात्मपदोद्दिष्ट एष जीवशरीरगः ।।210।।&lt;br&gt;&#xA;सारान्नमय एवायं न लोकान्नमयः प्रभुः । इति तं रसशब्देन विशिनष्टि शरीरगम् ।।211।।&lt;br&gt;&#xA;इदमित्येव निर्देशो वस्त्रप्रावृतवद्विभोः । शिर आदेर्भवेज्जीवशिर आदौ व्यवस्थितेः ।।212।।&lt;br&gt;&#xA;तं विदित्वास्य मुक्तिः स्यान्नान्यज्ञानात् कथञ्चन । आदित्ये पुरुषे चायमिति भेदोपदेशतः ।।213।।&lt;br&gt;&#xA;नास्याभेदोस्ति जीवेन नानुमा कामचारिणी । विमतानि शरीराणि मद्भोगायतानानि यत् ।।214।।&lt;br&gt;&#xA;शरीराणीत्यादिका तु तत्त्वज्ञाने ह्यपेक्षते । प्रत्यक्षादिविरुद्धत्वादक्षागमभयोज्झिता ।।215।।&lt;br&gt;&#xA;अनुमा कामवृत्ता हि कुत्र नावसरं व्रजेत् । जड आत्मैव वस्तुत्वात् प्रमेयत्वाज्जडं चितिः ।।216।।&lt;br&gt;&#xA;घन आकाश इत्याद्या वार्यन्ते केन हेतुना । न जीवभेदसूत्राणां शङ्क्यात्र पुनरुक्तता ।।217।।&lt;br&gt;&#xA;वाक्यान्तरद्योतकत्वात् पृथगित्यत्र पूर्णता । योगमन्नमयाद्यैर्यत् फलत्वेनास्य शंसति ।।218।।&lt;br&gt;&#xA;स्थानद्वयेप्यतः कोशा एत इत्यतिसाहसम् । उपसङ्क्रमणं चैव द्वितीयोद्देशितं प्रति ।।219।।&lt;br&gt;&#xA;अतिक्रमं वदन्तं तमुपशब्दो निवारयेत् । अश्रुतस्यातिशब्दस्य स्थानं दद्यात् कथं पुनः ।।220।।&lt;br&gt;&#xA;श्रुताश्रुतपरित्यागकल्पने विगतह्रियाम् । मृतावेव परित्यागः कृतो ह्यन्नमयस्य च ।।221।।&lt;br&gt;&#xA;येन्नं ब्रह्मेत्याद्युपासां सामानाधिकरण्यतः । उक्त्वा पञ्चस्वरूपाणां पुनस्तत्प्राप्तिवादिनी ।।222।।&lt;br&gt;&#xA;स्थानद्वयगता वेदवाणी तदपलापिनाम् । तमसोन्यत्र संस्थानं कथमेव सहेत सा ।।223।।&lt;br&gt;&#xA;अधीहि भगवो ब्रह्मेत्युक्तोन्नप्राणपूर्वकम् । आह ब्रह्म कथं तन्न द्वारं तदितिवादिनः ।।224।।&lt;br&gt;&#xA;उपसत्तिं कथं विद्युरुपसन्नाय हि त्रिशः । वक्तव्यं ब्रह्म गुरुणा चतुर्वारमथापि वा ।।225।।&lt;br&gt;&#xA;सकृद्वेत्यागमा ब्रूयुः सम्प्रदायविदोपि च । तद्यत्किञ्चित् कथं ब्रूयादुपसन्नाय दिक्पतिः ।।226।।&lt;br&gt;&#xA;न वदेत् ब्रह्म च कथं मायावी न हि वारिराट् । चष्ट इत्येव तच्चक्षुः श्रवणाच्छ्रोत्रमुच्यते ।।227।।&lt;br&gt;&#xA;वचनादेव वाग् ब्रह्म सृष्टिस्थित्यादिकारणम् । तच्च वाधूलशाखायामष्टरूपमुदाहृतम् ।।228।।&lt;br&gt;&#xA;विज्ञानानन्दसहितं पृथक् सृष्ट्यादलिक्षणैः । आवापोद्वापतः शाखा यत आहुः परं पदम् ।।229।।&lt;br&gt;&#xA;यतो भूतानि जायन्त इत्याद्यैर्लक्षणैः स्वयम् । लक्षितं गुरुणा पश्चात् तपसैवापरोक्षतः ।।230।।&lt;br&gt;&#xA;दृष्ट्वैकैकस्वरूपं तु समस्तोक्तानुदर्शनम् । इच्छताज्ञां गुरोः प्राप्य तपसैवापरोक्षितम् ।।231।।&lt;br&gt;&#xA;अब्रह्मेत्येव वदतां श्रुताहान्यश्रुतग्रहौ । साक्षाल्लक्षणतां प्राप्ताविति लज्जा तदुक्तिषु ।।232।।&lt;br&gt;&#xA;समीपे सहभोगस्य मुक्तित्वेनोक्तितोसकृत् । भेदो जीवेशयोर्मिथ्येत्येव मिथ्या स्वयं भवेत् ।।233।।&lt;br&gt;&#xA;एतेन मयटश्चैव द्वैविध्येनार्थकल्पनात् । तदन्येषां मतमपि सत्संसत्सु न भासते ।।234।।&lt;br&gt;&#xA;अतो नारायणो देवो निःशेषगुणवाचकैः । गुणिसामान्यवचनैरपि मुख्यतयोदितः ।।235।।&lt;br&gt;&#xA;अध्यात्मगैश्च प्राणाद्यैस्तथैव ह्यधिभूतगैः । अन्नादिशब्दैर्भगवानेको मुख्यतयोदितः ।।236।।&lt;br&gt;&#xA;जन्माद्यस्येति सूत्रेण गुणसर्वस्वसिद्धये । ब्रह्मणो लक्षणं प्रोक्तं शास्त्रमूलं यतस्ततः ।।237।।&lt;br&gt;&#xA;अन्वयः सर्वशब्दानां गुणसर्वस्ववेदकः । शब्दप्रवृत्तिहेतूनां तस्मिन् मुख्यसमन्वयात् ।।238।।&lt;br&gt;&#xA;अन्यार्थेष्वल्पताहेतोस्तन्निमित्तत्वतस्तथा । तद्वाचकत्वं शब्दानां बहुलातिप्रयोगतः ।।239।।&lt;br&gt;&#xA;रूढमित्येव साध्यं स्याद्रूढिर्हि द्विविधा मता । अविद्वद्विद्वदाप्त्यैव मुख्या हि विदुषां तु सा ।।240।।&lt;br&gt;&#xA;विद्वद्रूढिर्वैदिका स्यात् सा योगादेव लभ्यते । तस्मान्मुख्यार्थता विष्णोरिति कृत्वा हृदि प्रभुः ।।241।।&lt;br&gt;&#xA;समन्वयं साधयति&amp;hellip;&amp;hellip;&amp;hellip;।&lt;br&gt;&#xA;। अन्तस्थत्वाधिकरणम् ।&lt;br&gt;&#xA;&amp;hellip;&amp;hellip;&amp;hellip;&amp;hellip; देवानां तत्र शक्तताम् । आशङ्क्य तत्र रूढिं च तच्छब्दानामपि स्वयम् ।।242।।&lt;br&gt;&#xA;समुद्रान्तस्थितत्वाद्यैस्तद्धर्मैर्विष्णुरूढताम् । साधयित्वाभिदां तैश्च पुनरेव न्यावारयत् ।।243।।&lt;br&gt;&#xA;। आकाशाधिकरणम् ।&lt;br&gt;&#xA;चेष्टा हि चेतनानां या सा भवेत् तत्प्रसादतः । अचेतनस्वभावस्तु विवरादिः कथं ततः ।।244।।&lt;br&gt;&#xA;इति शङ्कानिवृत्यर्थं आकाश इति नाम च । परतोपि वरीयस्त्व पूर्वल्लिङ्गाद्धरेर्भवेत् ।।245।।&lt;br&gt;&#xA;नभो ददाति श्वसतां मार्गं यन्नियमाददः ।&amp;rsquo; इत्यादिवाक्यैः&amp;hellip;&amp;hellip;&amp;hellip;&amp;hellip;&amp;hellip;।।&lt;br&gt;&#xA;। प्राणाधिकरणम् ।&lt;br&gt;&#xA;&amp;hellip;&amp;hellip;&amp;hellip;&amp;hellip;.अध्यात्ममन्वयव्यतिरेकतः ।।246।।&lt;br&gt;&#xA;प्राणादिहेतुतादृष्टेः अतिदेशो हि तादृशः । लिङ्गं बलवदेव स्यात् प्रेरकोस्यापि यद्धरिः ।।247।।&lt;br&gt;&#xA;। गायत्र्यधिकरणम् ।&lt;br&gt;&#xA;नित्यत्वादेव शब्दस्य तत्स्वभावः कथं हरेः । कथं प्रसिद्धबहुलशब्दानामन्यथार्थता ।।248।।&lt;br&gt;&#xA;इति चेत् तद्धरेरेव बाहुल्याच्छ्रुतिलिङ्गयोः । तादृशत्वाच्च तच्छक्तेः &amp;hellip;&amp;hellip;&amp;hellip;&amp;hellip;।।&lt;br&gt;&#xA;। अन्तिमप्राणाधिकरणम् ।&lt;br&gt;&#xA;&amp;hellip;&amp;hellip;&amp;hellip;बाहुल्ये श्रुतिलिङ्गयोः ।।249।।&lt;br&gt;&#xA;अन्यस्य मुख्यवाच्यत्वमिति तन्नात्रगस्य हि । विष्णोरेव तु लिङ्गानि प्राणस्थानि तु सर्वशः ।।250।।&lt;br&gt;&#xA;प्राणसंवादपूर्वाणि मुख्यतो जीवगतानि च । अभ्यार्चच्छतवर्षाणि प्राणवंशत्वमित्यपि ।।251।।&lt;br&gt;&#xA;तस्मादन्यत्रगैः शब्दैरुक्तन्यायैः समन्ततः । एको नारायणो देवो भण्यते नात्र संशयः ।।252।।&lt;br&gt;&#xA;वासुदेवादिरूपेण चतुर्मूतिश्च सर्वशः । अथवा पञ्चमूतिः स प्रोक्तोधिकरणं प्रति ।।253।।&lt;br&gt;&#xA;प्रतिसूत्रं प्रतिपदं प्रत्यक्षरमथापि वा । तैस्तैर्युक्तिश्रुतिन्यायविशेषैर्योग्यता यथा ।।254।।&lt;br&gt;&#xA;बृहत्तन्त्रप्रमाणेन बह्वर्थमपि सङ्ग्रहात् । उच्यते नरबुद्धीनामपि किञ्चिद्ग्रहार्थतः ।।255।।&lt;br&gt;&#xA;ग्रन्थोयमपि बह्वर्थो भाष्यं चात्यर्थविस्तरम् । बहुज्ञा एव जानन्ति विशेषेणार्थमेतयोः ।&lt;br&gt;&#xA;तस्मान्महागुणो विष्णुर्नाम्नामपुनरुक्तितः ।।256।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रानुव्याख्याने प्रथमाध्यायस्य प्रथमः पादः ।।&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/01/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/01/02/</guid>
      <description>&lt;p&gt;प्रथमाध्यायस्य द्वितीयः पादः&lt;br&gt;&#xA;। सर्वगतत्वाधिकरणम् ।&lt;br&gt;&#xA;लिङ्गात्मकानां शब्दानां वृत्तिर्नारायणे परे । चिन्त्यते सर्वगत्वं तु प्रथमं प्रविचार्यते ॥1॥&lt;br&gt;&#xA;तत्र तत्र स्थितो विष्णुस्तत्तच्छक्तिप्रबोधकः । दूरतोप्यतिशक्तः स लीलया केवलं प्रभुः ॥2॥&lt;br&gt;&#xA;इति ज्ञापयितुं कर्मकर्त्रोरुत्सर्गतो भिदा । अभेदोपि विशेषे स्याद्बली सोप्यनपोदितः ॥3॥&lt;br&gt;&#xA;एतद्भावाभिधं लिङ्गं क्रियालिङ्गे ततः परम् । अन्तर्याम्यन्तरश्चेति क्रियाभावाख्यमुच्यते ॥4॥&lt;br&gt;&#xA;अदृश्यत्वाद्यभावाख्यं श्रुतिर्लिङ्गाधिका परा ॥&lt;br&gt;&#xA;। अत्तृत्वाधिकरणम् ।&lt;br&gt;&#xA;अनित्यत्वात् क्रियाणां तु कथमेव स्वरूपता । इति चेत् स विशेषोपि क्रियाशक्त्यात्मना स्थिरः ॥6॥&lt;br&gt;&#xA;शक्तिता व्यक्तिता चेति विशेषोपि विशेषवान् । अभिन्नोपि क्रियादिश्च स्वभाव इति हि श्रुतिः ॥7॥&lt;br&gt;&#xA;ज्ञानं नित्यं क्रिया नित्या बलं शक्तिः परात्मनः । नित्यानन्दोव्ययः पूर्णो भगवान् विष्णुरच्युतः ॥8।।&lt;br&gt;&#xA;इति पैङ्गिश्रुतिश्चाह शक्तिसद्भाव एव तु । क्रियादिनित्यता ज्ञेया तदन्यत्र त्वनित्यता ।।9।।&lt;br&gt;&#xA;इति सत्तत्ववचनं&amp;hellip;&amp;hellip;&amp;hellip;.. ।&lt;br&gt;&#xA;। गुहाधिकरणम् ।&lt;br&gt;&#xA;&amp;hellip;&amp;hellip;.. द्वित्वं चैकस्य युज्यते । यः सेतुरिति चैकत्ववचनेन विशेषणात् ।।10।।&lt;br&gt;&#xA;। अन्तरधिकरणम् ।&lt;br&gt;&#xA;अन्तःस्थित्वा रमणकृदन्तरः समुदाहृतः । रमणं चात्मशब्देनादेयं मातीति चोच्यते ।।11।।&lt;br&gt;&#xA;विशिष्टसुखवत्वाच्च ब्रह्मत्वं च विशिष्टता । अन्योन्यनियतिश्चेशनियमे नान्यथा भवेत् ।।12।।&lt;br&gt;&#xA;चेतनानां विशेषो यः स्वभावोपीश्वरार्पितः । अन्योन्यनियमे तस्मादनवस्थित्यसम्भवौ ।।13।।&lt;br&gt;&#xA;ईश्वरश्चेन्नियन्ता स्यात् स एव प्रथमागतः । किमित्यपोद्यते कस्मात् वृथावस्थितिकल्पना ।।14।।&lt;br&gt;&#xA;दोषवत्येव तस्मात् सा नैैव कार्या कथञ्चन ।।&lt;br&gt;&#xA;। अन्तर्याम्यधिकरणम् ।&lt;br&gt;&#xA;रमणं नातियत्नस्य विक्षेपादेव युज्यते ।।15।।&lt;br&gt;&#xA;इति चेत्सर्वनियमो यस्य कस्मान्न शक्यते । स्वात्मनानियतं वस्तु प्रतीपं ह्यात्मनो भवेत् ।।16।।&lt;br&gt;&#xA;स्वाधीनसत्ताशक्यादि कथमात्मप्रतीपकम् ।&lt;br&gt;&#xA;।अदृश्यत्वाधिकरणम् ।&lt;br&gt;&#xA;गुणक्रियादयो भावा यदि वा स्युरभेदिनः ।।17।।&lt;br&gt;&#xA;अभेदोभावधर्माणां ब्रह्मणा युज्यते कथम् । नाभावो भाव इति च विशेषः प्रायशो भवेत् ।।18।।&lt;br&gt;&#xA;अतद्भावोन्यता चेति न विशेषोस्ति कश्चन । दोषाभावो गुण इति प्रसिद्धो लौकिकेष्वपि ।।19।।&lt;br&gt;&#xA;अदृश्यत्वादिकांस्तस्माद् गुणानाह स्वयं प्रभुः । भावाभावविरोधोपि न तु सर्वत्र विद्यते ।।20।।&lt;br&gt;&#xA;तदभावो हि तद्भावविरोधी न ततोपरः । पृथक्त्वाभावतद्रूपान्भेदांस्त्रीन् कल्पयन्ति चेत् ।।21।।&lt;br&gt;&#xA;कल्पनागौरवाद्यास्तु दोषास्तत्र विरोधिनः । पृथक्त्वान्यत्वभेदास्तु पर्यायेणैव लौकिकैः ।।22।।&lt;br&gt;&#xA;व्यवह्रियन्ते सततं वैदिकैरपि सर्वशः । दृष्टहानिरदृष्टस्य कल्पनेत्येव दूषणम् ।।23।।&lt;br&gt;&#xA;यदा तदधिको दोषो विद्यते को नु वादिनाम् । भावाभावस्वरूपास्तु विशेषा एव वस्तुनः ।।24।।&lt;br&gt;&#xA;अभिन्ना एव सङ्ग्राह्या व्यवहारप्रसिद्धये । यथैकः समवायोपि भेदाभेदौ च वस्तुनि ।।25।।&lt;br&gt;&#xA;अङ्गीकार्या विशेषेण स्थानेषु व्यवहर्तृभिः । अखण्डवादिनोपि स्यात् विशेषोनिच्छतोप्यसौ ।।26।।&lt;br&gt;&#xA;व्यावृत्ते निविशेषे तु किं व्यावर्त्यबहुत्वतः । बहुलिङ्गसमायुक्तैर्बहुभी रूढनामभिः ।।27।।&lt;br&gt;&#xA;प्रसिद्धैरन्यगत्वेन वाच्यः साक्षाज्जनार्दनः । वैश्वानरादयः शब्दा अपि तद्वाचिनस्ततः ।।28।।&lt;br&gt;&#xA;तानि लिङ्गानि ते शब्दा अपि तद्गा हि सर्वशः । बहुलाप्यज्ञरूढिस्तत्प्राज्ञरूढिं न बाधते ।।29।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रानुव्याख्याने प्रथमाध्यायस्य द्वितीयः पादः ।।&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/01/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/01/03/</guid>
      <description>&lt;p&gt;प्रथमाध्यायस्य तृतीयः पादः&lt;br&gt;&#xA;तत्रान्यत्र प्रसिद्धानां लिङ्गानाम्नां पुनर्हरिः । विशेषान्मुख्यतो वृत्तिं स्वस्मिन्नेवात्र वक्त्यजः ॥1॥&lt;br&gt;&#xA;। द्युभ्वाद्यधिकरणम् ।&lt;br&gt;&#xA;विष्णावेवात्मशब्दस्य रूढत्वान्न शिवादिकान् । श्रुतिर्वक्त्यखलिेशत्वात् &amp;hellip;&amp;hellip;&amp;hellip;&amp;hellip;.॥&lt;br&gt;&#xA;। भूमाधिकरणम् ।&lt;br&gt;&#xA;&amp;hellip;&amp;hellip;&amp;hellip;&amp;hellip;&amp;hellip;भूमा विष्णुः सुखाधिकः ॥2॥&lt;br&gt;&#xA;। अक्षराधिकरणम् ।&lt;br&gt;&#xA;अतो विरुद्धवद्भातमपि व्याख्याय तत्त्वतः । योजनीयं हरौ वाक्यं विरुद्धैर्लाःक्षणैर्युतम् ॥3॥&lt;br&gt;&#xA;ब्रह्मैव तानि लिङ्गानि तदन्यत्र त्वसन्त्यपि । अविरोधेन गोविन्दे सन्त्यस्थूलादिकान्यपि ॥4॥&lt;br&gt;&#xA;अन्यवस्तुस्वभावानां स्थौल्यादीनामपाकृतिम् । नारायणे श्रुतिर्वक्ति न तु तस्यास्वभावताम् ॥5॥&lt;br&gt;&#xA;सर्वधर्मा सर्वनामा सर्वकर्मा गुणाः श्रुताः । दोषाः श्रुताश्च नेत्याद्याः प्रमाणं श्रुतिरत्र च ॥6॥&lt;br&gt;&#xA;। वामनाधिकरणम् ।&lt;br&gt;&#xA;लिङ्गं साधारणं शब्दौ स्थानं लिङ्गमनुग्रहः । पुनः शब्दा लिङ्गशब्दौ विचायर् द्विःस्थिता इह ॥7॥&lt;br&gt;&#xA;बाहुल्यं लिङ्गशब्दानामनुक्तिश्च विरुद्धता । अदृष्टिरन्वयाभावो विपरीतश्रुतिभ्रमः ॥8॥&lt;br&gt;&#xA;लिङ्गावकाशराहित्यभ्रमस्तादृग्द्वयं तथा । बहुतादृक्त्वमुक्तस्य विरोधोर्थात् तथागतिः ॥9॥&lt;br&gt;&#xA;समस्तमेतदित्यत्र पूर्वपक्षेषु युक्तयः । ता एव बलवत्यस्तु गत्यन्तरविवर्जिताः ।।10।।&lt;br&gt;&#xA;सिद्धान्तयुक्तयो ज्ञेया दृश्यन्ते ताश्च सर्वशः । मुक्तोपसृप्यता प्राणादाधिक्यं सर्वतस्तथा ।।11।।&lt;br&gt;&#xA;वैलक्ष्ण्यं स्वभावस्य प्रेक्षापूर्वा क्रिया तथा । अरस्य ण्यस्य चेशत्वं सूर्याद्यनुकृतिस्तथा ।।12।।&lt;br&gt;&#xA;वामनाख्या सर्वकम्पस्तच्छब्दानन्यसिद्धता । अनामरूपता भेदस्योपजीव्यप्रमाणता ।।13।।&lt;br&gt;&#xA;सर्वैश्वर्यादिकाद्यास्ता वेदेशेन प्रदर्शिताः । अधिकारश्च तद्धानिः प्रसङ्गादेव चिन्तितौ ।।14।।&lt;br&gt;&#xA;। देवताधिकरणम् ।&lt;br&gt;&#xA;तत्फलाय विधिः सिद्धे चोपासाया निराकृतः । यतो जैमिनिनान्यार्थमसिद्धेर्थे विधिस्तथा ।।15।।&lt;br&gt;&#xA;विद्याधिराजस्य मतमविरोधस्तयोस्ततः । मोक्षे फलविशेषोस्ति न च सर्वं प्रकाशते ।।16।।&lt;br&gt;&#xA;सर्वदा तेन देवानामपि युक्ता ह्युपासना । नित्यं वृद्धिक्षयापेतं विष्णोः पूर्णं तु वेदनम् ।।17।।&lt;br&gt;&#xA;स्पष्टातिस्पष्टविशदं ब्रह्मणोशेषवस्तुगम् । अन्येषां क्रमशो ज्ञानं मितवस्तुगतं सदा ।।18।।&lt;br&gt;&#xA;इत्यादयो विशेषास्तु सदा विद्यापतेर्हृदि । जैमिन्याद्यास्तु सामान्यवेत्तृत्वात् तत्तथावदन् ।&lt;br&gt;&#xA;विद्येशमतमेतस्मान्नैव सद्भिर्विरुध्यते ।।19।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रानुव्याख्याने प्रथमाध्यायस्य तृतीयः पादः ।।&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/01/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/01/04/</guid>
      <description>&lt;p&gt;प्रथमाध्यायस्य चतुर्थः पादः&lt;br&gt;&#xA;। आनुमानिकाधिकरणम् ।&lt;br&gt;&#xA;दुःखिबद्धावराद्यास्तु तदधीनत्वहेतुतः ॥1॥&lt;br&gt;&#xA;शब्दा ब्रह्मणि वर्तन्ते राज्ञि यद्वत्पराजयः । स्वातन्त्र्यं तद्गतत्वं च शब्दवृत्तेर्हि कारणम् ॥2॥&lt;br&gt;&#xA;स्वातन्त्र्यं तत्र मुख्यं स्यात् कुतो राज्ञि जयोन्यथा । न हि भृत्यस्य विजयिशब्दस्तावत् प्रयुज्यते ॥3॥&lt;br&gt;&#xA;यावद्राज्ञ्यन्यगत्वेपि स्वातन्त्र्याभासमात्रतः । भृत्यबन्धादिकं राज्ञि राज्ञो बन्धादियोग्यतः ॥4॥&lt;br&gt;&#xA;कारणं संशयस्य स्यादिति नैव प्रयुज्यते । अमङ्गलत्वाच्छब्दानां राज्ञो योगादमङ्गले ॥5॥&lt;br&gt;&#xA;अप्रियत्वात्तु शब्दस्य स्यात् प्रयोगनिवर्तनम् । गुणास्तु तादृशा यत्र प्रयुज्यन्तेखिला अपि ॥6॥&lt;br&gt;&#xA;पूज्येष्वेव विशेषेण स्वातन्त्र्यं मुख्यकारणम् । अतो दोषातिदूरत्वात् संशयस्याप्यसम्भवात् ॥7॥&lt;br&gt;&#xA;दोषाणां विष्णुगत्वस्य प्राज्ञबुद्धिव्यपेक्षया । स्वातन्त्र्यार्थमभिप्रेत्य दोषशब्दाश्च विष्णवि ॥8॥&lt;br&gt;&#xA;वासुदेवश्रुतिश्चाह नैव विष्णावमङ्गलम् । मङ्गलामङ्गलेन्यत्र ततो नामङ्गलं वदेत् ॥9॥&lt;br&gt;&#xA;स्वातन्त्र्यापेक्षया विष्णौ दोषो नामङ्गलोक्तितः । बहुभुक्त्वं यथा दोषो नृषु नैव हरौ क्वचित् ।।10।।&lt;br&gt;&#xA;एवं दुःख्यादिशब्दाश्च स्वातन्त्र्यापेक्षयोदिताः । नैव दोषा हरौ तद्गबुद्ध्योक्ता दोषकारिणः ।।11।।&lt;br&gt;&#xA;तस्मात्ते दोषशब्दाश्च तत्रैव गुणवाचकाः ।&lt;br&gt;&#xA;। ज्योतिरुपक्रमाधिकरणम् ।&lt;br&gt;&#xA;जातमोतं हरौ यस्माज्ज्योतिः षः प्राणरूपतः ।।12।।&lt;br&gt;&#xA;आयजेतश्चायजेतो वसन्तिश्च वसंस्ततः । विगतच्छादनत्वात्तु गच्छ भूतभयङ्करः ।।13।।&lt;br&gt;&#xA;भुङ्क्ष्वेत्युक्तो हरिहुर्र्ं च हुतमस्मिन् जगद्यतः । स्फुटत्वात् फडिति प्रोक्तः कव रक्षण इत्यतः ।।14।।&lt;br&gt;&#xA;कवचं वर्तते यस्मात् षड्गुणत्वेन सर्वदा । वषट् तद्गत्वतस्तेषां वौषडित्येव कथ्यते ।।15।।&lt;br&gt;&#xA;स्वीयं स्वीकुरुते यस्मात् स्वाहेत्युक्तो जनार्दनः । नमन्त्यस्मिन् गुणा यस्मान्नम इत्येव कथ्यते ।।16।।&lt;br&gt;&#xA;इत्यशेषक्रियानामशब्दैरेको जनार्दनः । उच्यते मुख्यतो यस्मात् पदवर्णस्वरात्मभिः ।।17।।&lt;br&gt;&#xA;तस्मादनन्तगुणता श्रुतितात्पर्यतोस्य हि । विज्ञानार्थत्वतः सर्वशब्दानां नास्ति दूषणम् ।।18।।&lt;br&gt;&#xA;अङ्गीकृतेपि नैवास्ति दोषो वाक्यसमन्वये । तदर्थत्वेन कर्मादेः सम्भवादल्पबुद्धये ।।19।।&lt;br&gt;&#xA;कश्छन्दसां योगमिति श्रुतेर्योगार्थतत्त्ववित् । ब्रह्मैको नैव चान्योस्ति क इत्यस्योभयार्थतः ।।20।।&lt;br&gt;&#xA;तस्यापि पूर्वसिद्धस्य ज्ञानमेवेति निश्चयात् । नित्ययोगोपि शब्दानामर्थैर्नैव निषिध्यते ।।21।।&lt;br&gt;&#xA;। प्रकृत्यधिकरणम् ।&lt;br&gt;&#xA;स्त्रीशब्दाश्च निषेधार्थाः सर्वेपि ब्रह्मवाचकाः । विरोधिसर्वबाहुल्यकारणस्त्रीनिषेधिनाम् ।।22।।&lt;br&gt;&#xA;पृथक्समन्वयार्थानि स्थानान्येतानि सर्वशः । सर्वमानैर्विरोधश्च व्युत्पत्तेरप्यशक्यता ।।23।।&lt;br&gt;&#xA;परस्परविरोधश्च विरोधः कार्यतद्वतोः । स्त्रीलिङ्गत्वं निषेधश्च पूर्वपक्षेषु युक्तयः ।।24।।&lt;br&gt;&#xA;दोषात्यस्पृष्टिनियमः शब्दार्थानेकता तथा । बहुरूपत्वमीशस्य व्यक्त्यव्यक्तिविशेषिता ।।25।।&lt;br&gt;&#xA;उत्पादनं स्वदेहाच्च दुर्जनाव्यक्तता तथा । इत्यादियुक्तयः साक्षात् सिद्धन्तस्थापकाः इह ।।26।।&lt;br&gt;&#xA;अन्वयः सर्वशब्दानामशक्यो ज्ञातुमञ्जसा । इति यल्लोकवैमुख्यं जैमिन्यादिमतं वदन् ।।27।।&lt;br&gt;&#xA;विद्याधिनाथो भगवानपाचक्रे स्वयं प्रभुः । स्वशिष्याणां प्रसिद्ध्यर्थं मतमात्मीयमंशतः ।।28।।&lt;br&gt;&#xA;विज्ञातं तैर्जगादात्र तारतम्यं नृणां वदन् । तेषु तेषु पदार्थेषु रूढिरङ्गीकृता यतः ।।29।।&lt;br&gt;&#xA;प्रयोजनबहुत्वेन तस्य तस्याविरोधतः । उपदेशादिसामर्थ्याद्विष्णौ शक्तिश्च गृह्यते ।।30।।&lt;br&gt;&#xA;तथाप्येतद्विरोधे तु तद्वाचित्वमपोद्यते । अविरोधे तु बह्वर्था एतन्मूलतया मताः ।।31।।&lt;br&gt;&#xA;इतो हि रूढतान्येषामुपजीव्यत्वमत्र हि । तत्सिद्धिस्तदपेक्षा च सापेक्षा च हरीच्छया ।।32।।&lt;br&gt;&#xA;तस्मात् परममुख्यत्वं विष्णावन्यत्र मुख्यता । उपलक्षणा च गौणी च तिस्रः शब्दस्य वृत्तयः ।।33।।&lt;br&gt;&#xA;प्रवृत्तिहेतोर्बाहुल्यं ज्ञेयं परममुख्यता । तत्र प्रयोगबाहुल्यं यदि तत्परता किमु ।।34।।&lt;br&gt;&#xA;उभयं दृश्यते विष्णौ शब्दानामपि सर्वशः । प्रयोगमात्रबाहुल्यं रूढिरित्यभिधीयते ।।35।।&lt;br&gt;&#xA;प्रयोगयुक्तसादृश्यं सम्बन्धो वाप्यमुख्यतः । वृत्तिहेतुरिति ज्ञेयः पूर्वायोगेपरग्रहः ।।36।।&lt;br&gt;&#xA;एतमेव तथा सन्तं शतर्चीत्यादिनामभिः । आचक्षत इति ह्यत्र सन्तमित्यवधारणात् ।।37।।&lt;br&gt;&#xA;योगस्य रूढेः प्राबल्यं विद्वद्रूढिं च तत्रगाम् । बहुशो दर्शयत्यञ्जस्तात्पर्यात् सनिरुक्तिकम् ।।38।।&lt;br&gt;&#xA;अ इति ब्रह्म कथितं तद्य्वाख्यानात्मता तथा । शब्दानामपि सर्वेषां नामवित् कृतकृत्यता ।।39।।&lt;br&gt;&#xA;विष्णुनामार्थरूपत्वं संहितादेरथाब्रवीत् । णकारं च षकारं च बलचेष्टात्मकं वदन् ।।40।।&lt;br&gt;&#xA;तज्ज्ञानपूर्वकत्वेन संहिताध्ययनं तथा । उपसर्गत्वतो वेस्तु ताच्छील्यार्थादुनस्तथा ।।41।।&lt;br&gt;&#xA;णकारश्च षकारश्च नामरूपतया मतौ । तस्मात् समन्वयो विष्णौ स्वरवर्णपदात्मनः ।।42।।&lt;br&gt;&#xA;अपि वेदस्य किमुत वाक्यरूपेण सङ्गतिः । घोषाः सर्वेपि वेदाश्च सर्वे वेदाश्च यत्पदम् ।।43।।&lt;br&gt;&#xA;इन्द्रं मित्रं यमिन्द्रं च प्रथमः सङ्कृतिस्तथा । नामधाः सर्वदेवानामेक इत्यादिका श्रुतिः ।।44।।&lt;br&gt;&#xA;प्रमाणमुक्तविषये तदेवोक्तमुपक्रमात् । इति स्वयं भगवता ब्रुवताशेषमन्वयम् ।।45।।&lt;br&gt;&#xA;न शब्दवाच्यतैवात्र प्रधानस्य निषिद्ध्यते । सर्ववेदेतिहासेषु पुराणेषु च सङ्ग्रहात् ।।46।।&lt;br&gt;&#xA;सत्त्वं रजस्तम इति गुणाः प्रकृतिसम्भवाः । निबध्नन्ति महाबाहो देहे देहिनमव्ययम् ।।47।।&lt;br&gt;&#xA;इत्यादिवाक्यरूपेण यत्रार्थो नान्य इष्यते । तेजोबन्नात्मकं वापि यद्युपादानमिष्यते ।।48।।&lt;br&gt;&#xA;अनाद्येवापराधः कः प्रधानमिति चोदिते । अजामेकामिति प्राह श्रुतिरेतां यदा तदा ।।49।।&lt;br&gt;&#xA;को दोषः सर्वथैवास्ति परिणामि जडं यदि । अस्माकं परमुख्यार्थो भगवानेक एव तु ।।50।।&lt;br&gt;&#xA;मुख्यमात्रतया रूढं सर्वमभ्युपगम्यते । सर्वेषामपि शब्दानां गौणाद्यं तदयोगतः ।।51।।&lt;br&gt;&#xA;अर्थद्वयमभिप्रेत्य प्रवृत्ते हरिरुक्तवान् । कार्याणां कारणं पूर्वं वचसां वाच्यमुत्तमम् ।।52।।&lt;br&gt;&#xA;योगानां परमां सिद्धिं परमं ते पदं विदुः । इति बुद्धौ समारोहादुभयोर्योगरूढयोः ।।53।।&lt;br&gt;&#xA;त्यागे च कारणाभावादुभयार्थत्वमिष्यते । विपरीतप्रमाभावे पूर्वारोहस्तु कारणम् ।।54।।&lt;br&gt;&#xA;सा भवेद्यत्र न व्यर्थः पूर्वारोहो भ्रमो यथा । अतो जगदुपादानं प्रधानं वक्ति सा श्रुतिः ।।55।।&lt;br&gt;&#xA;यतत्त्रिगुणमव्यक्तं नित्यं सदसदात्मकम् । प्रधानं प्रकृतिं प्राहुरविशेषं विशेषवत् ।।56।।&lt;br&gt;&#xA;पञ्चभिः पञ्चभिः ब्रह्म चतुर्भिर्दशभिस्तथा । एतच्चतुर्विंशतिकं गणं प्राधानिकं विदुः ।।57।।&lt;br&gt;&#xA;इति भागवते प्राह विद्याधीशः स्वयं प्रभुः । न च प्रकृतिशब्देन ब्रह्मोपादानमुच्यते ।।58।।&lt;br&gt;&#xA;अविकारः सदा शुद्धो नित्य आत्मा सदा हरिः । सदैकरूपविज्ञानबल आनन्दरूपकः ।।59।।&lt;br&gt;&#xA;निर्विकारोक्षरः शुद्धो निरातङ्कोजरोमरः । अविश्वो विश्वकर्ताजो यः परः सोभिधीयते ।।60।।&lt;br&gt;&#xA;निर्विकारमनौपम्यं सदैकरसमक्षयम् । ब्रह्मेति परमात्मेति यं विदुर्वैदिका जनाः ।।61।।&lt;br&gt;&#xA;इति श्रुतिपुराणोक्त्या न विकारी जनार्दनः । पराधीनविशेषाप्तिरनिवर्त्यान्यथाभवः ।।62।।&lt;br&gt;&#xA;क्षीरादिवद्विकारः स्यान्नैव स स्याद्धरेः क्वचित् । अपादानत्वमेवास्य यद्युपादानतयेष्यते ।।63।।&lt;br&gt;&#xA;अङ्गीकृतं तत्पितृवन्न तु विश्वात्मना भवः । न चोर्णनाभिजनितृमातॄणां च विकारिता ।।64।।&lt;br&gt;&#xA;चेतनात्वात् तदन्नं हि कार्यरूपतया भवेत् । अपादानतया विश्वकर्तृत्वं बुद्धिपूर्वकम् ।।65।।&lt;br&gt;&#xA;उक्तं भाल्लविशाखायां ब्रह्मतर्के च सादरम् । इच्छामात्रात् प्रभोः सृष्टिरविकारस्य सर्वदा ।।66।।&lt;br&gt;&#xA;स्वभावोयमनन्तस्य रजो येनाभवज्जगत् । स्वदेहादिच्छया विश्वं भुक्तपूर्वं जनार्दनः ।।67।।&lt;br&gt;&#xA;ससर्ज मातापितृवदूर्णनाभिवदेव वा । प्रधानं परिणाम्येशो निर्विकारः स्वयं सदा ।।68।।&lt;br&gt;&#xA;न चेतनविकारः स्याद्यत्र क्वाप ह्यचेतनम् । नाचेतनविकारोपि चेतनः स्यात् कदाचन ।।69।।&lt;br&gt;&#xA;न चान्यस्यान्यरूपत्वं विकृतत्वेपि दृश्यते । न क्षीरादन्यता दध्नः केनचिद्दृश्यते क्वचित् ।।70।।&lt;br&gt;&#xA;सर्वज्ञात् ब्रह्मणोन्यत्वं जगतो ह्यनुभूयते । अभेदः सत्वमात्रेण स्यात् खर्वस्वर्णयोरपि ।।71।।&lt;br&gt;&#xA;भागेन परिणामश्चेद्भागयोर्भेद एव हि । यो भागो न विकारी स्यात् स एवास्माकमीश्वरः ।।72।।&lt;br&gt;&#xA;भिन्नानां समुदायस्य नाम ब्रह्मेति तद्भवेत् । ब्रह्मोपादानता न स्यात् तदा विश्वस्य हि क्वचित् ।।73।।&lt;br&gt;&#xA;शृङ्गाच्छरोवलिोमभ्यो दूर्वा गोमयतस्तथा । वृश्चिकश्चेत्येवमाद्येष्वपादानत्वमिष्यते ।।74।।&lt;br&gt;&#xA;उपादानैकदेशत्वं यद्यप्यत्र प्रदृश्यते । अप्यपादानतैवात्र दृष्टान्तो ब्रह्मणो भवेत् ।।75।।&lt;br&gt;&#xA;न ह्युपादानतैवात्र बाह्यावयवगौरवात् । न चाचेतनतस्तत्र चेतनस्य समुद्भवः ।।76।।&lt;br&gt;&#xA;उपादानतया किं तर्ह्यपादानं ह्यचेतनम् । कार्यदेहगतस्यास्य चेतनस्य प्रदृश्यते ।।77।।&lt;br&gt;&#xA;सच्च त्यच्चाभवदिति नास्य विश्वत्वमुच्यते । तत्सृष्ट्वेति गिरैवास्य पूर्वं विश्वस्य सिद्धितः ।।78।।&lt;br&gt;&#xA;सत्त्वात् ततेर्वैदिकत्वात् सम्यग्वक्तुमशक्यतः । आश्रयत्वात् स्वाश्रयत्वाज्ज्ञानत्वाद् दुर्विदत्वतः ।।79।।&lt;br&gt;&#xA;सत्ततेर्यातनाच्चैव ह्यप्राप्तत्वाच्च दुर्जनैः । नित्यसाधुगुणव्याप्तियन्तृरूपत्वतः सदा ।।80।।&lt;br&gt;&#xA;जगद्गतेन रूपेण ब्रह्मैव हि तथोच्यते । व्यक्तिरुक्तगुणानां हि पुरुषापेक्षया नृणाम् ।।81।।&lt;br&gt;&#xA;भवेदभवदित्याद्यः प्रयोगश्चात्र युज्यते । तस्मादशेषकर्तैको निर्विकारो रमापतिः ।।82।।&lt;br&gt;&#xA;शब्दैः प्रकृतिरित्याद्यैः स्त्रीलिङ्गैरभिधीयते । बहु स्यामिति तस्यैव ह्युक्तमार्गेण युज्यते ।।83।।&lt;br&gt;&#xA;तत्तद्गतेन रूपेण तदर्थं ह्यसृजज्जगत् । यच्चाविकृतमेवैकं ब्रह्म विश्वात्मना मृषा ।।84।।&lt;br&gt;&#xA;दृश्यते मन्ददृष्ट्यैव स सर्ग इति कथ्यते । सा मन्ददृष्टिस्तस्यैव ब्रह्मणः किं ततोन्यगा ।।85।।&lt;br&gt;&#xA;ब्रह्मणश्चेत् क्व सार्वज्ञमन्यथा चेत् स्वतोन्यता । नादेहयोगिनो दृष्टिरिति तत्कारणं स्वतः ।।86।।&lt;br&gt;&#xA;देहिनः कारणयुता देहाश्च यदि न भ्रमात् । किं भ्रान्तिकल्पितं तत्र भेदोपि भ्रमजो यदि ।।87।।&lt;br&gt;&#xA;भ्रान्तेरज्ञानमूलत्वात् तस्य भेदव्यपेक्षया । नाज्ञानकल्पकं किञ्चिदन्योन्याश्रयता यतः ।।88।।&lt;br&gt;&#xA;भ्रमत्वे त्वियमुक्तिश्च तदन्तःपतनान्न हि । व्यावहारिकता चास्य स्यादबाध्यत्व एव हि ।।89।।&lt;br&gt;&#xA;बाध्यं नार्थक्रियाकारि न च स्वप्नोपि नो मृषा । वासनाजनितत्वेन तस्याप्यङ्गीकृतत्वतः ।।90।।&lt;br&gt;&#xA;स हि कर्तेति वाक्याच्च जाग्रत्वमिति हि भ्रमः । सर्पभ्रमादावपि हि ज्ञानमस्त्येव तादृशम् ।।91।।&lt;br&gt;&#xA;तदेवार्थक्रियाकारि तत्सदेवार्थकारकम् । ब्रह्म त्वर्थक्रियाकारि परतः स्वत एव वा ।।92।।&lt;br&gt;&#xA;अङ्गीकृतं हि तेनैव परतस्त्वे न च प्रमा । अमुख्यसत्यमानस्य साधकत्वे सदावयोः ।।93।।&lt;br&gt;&#xA;न हि सम्प्रतिपत्तिः स्यादतस्तिष्ठतु सा प्रमा । न हि विप्रतिपन्नेन शक्यं साधयितुं क्वचित् ।।94।।&lt;br&gt;&#xA;साधकत्वं तु सत्यस्य साक्षिणो ह्यावयोर्द्वयोः । सम्यक् सम्प्रतिपन्नं तन्न विवर्तमतं भवेत् ।।95।।&lt;br&gt;&#xA;यदि नाङ्गीकृतं किञ्चिदनङ्गीकृततापि हि । नाङ्गीकृतेति मूकः स्यादिति नास्मद्विवादिता ।।96।।&lt;br&gt;&#xA;विश्वं सत्यं यच्चिकेत प्र घा न्वस्य यथार्थतः । इत्याद्याः श्रुतयः सर्वा विश्वसत्यत्ववाचिकाः ।।97।।&lt;br&gt;&#xA;सत्यत्वं गगनादेश्च साक्षिप्रत्यक्षसाधितम् । साक्षिसिद्धस्य न क्वपि बाध्यत्वं तददोषतः ।।98।।&lt;br&gt;&#xA;सर्वकालेष्वबाध्यत्वं साक्षिणैव प्रतीयते । कालो हि साक्षिप्रत्यक्षः सुषुप्तौ च प्रतीतितः ।।99।।&lt;br&gt;&#xA;अतीतानागतौ कालावपि नासाक्षिगोचरौ । पक्षीकर्तुमशक्यत्वान्नानुमा तत्र वर्तते ।।100।।&lt;br&gt;&#xA;तदेतदिति सर्वं च दृश्यं वा स्मृतिगोचरम् । साक्षिसिद्धेन कालेन खचितं ह्येव वर्तते ।।101।।&lt;br&gt;&#xA;तस्मान्न तं विना किञ्चन्स्मर्तुं द्रष्टुमथापि वा । शक्यं तन्नित्यसिद्धेर्हि नानुमावसरो भवेत् ।।102।।&lt;br&gt;&#xA;अतोदोषप्रतीतस्य सत्यत्वं साक्षिणा मतम् । परीक्षादेश्च सत्यत्वं तेन ह्येव मतं भवेत् ।।103।।&lt;br&gt;&#xA;अन्यथा श्रुतियुक्त्यादिप्रमाणैश्च सहैव तु । अकस्माद्विनिवृत्तिश्च किं विश्वस्य न शङ्क्यते ।।104।।&lt;br&gt;&#xA;इतः पूर्वं तथा भावाद्यदि नो संसृतेर्गतिः । वाक्यानुमादितश्चेत् स्यात् तत्प्रामाण्यं च साक्षिणा ।।105।।&lt;br&gt;&#xA;तत्प्रामाण्यं यथा साक्षी स्थापयत्येवमेव हि । सर्वकालेष्वपि स्थैर्याद् व्यभिचारमपोह्य च ।।106।।&lt;br&gt;&#xA;एवमक्षजमानत्वसिद्धां विश्वस्य सत्यताम् । किमिति स्थापयेन्नायं निर्दोषज्ञानशक्तितः ।।107।।&lt;br&gt;&#xA;एकाज्ञानकृतं विश्वमिति यच्चोच्यते मृषा । बहुज्ञानकृतं विश्वमिति तस्योत्तरं भवेत् ।।108।।&lt;br&gt;&#xA;परस्य सत्यतां जानन्नपि यः स्वात्मतस्करः । परो नास्तीति वदति किमित्युन्मत्तवद्वदेत् ।।109।।&lt;br&gt;&#xA;पराभावे हि वाग्व्यर्था यदि नैवोच्यते तदा । कशावेत्रादिकं तस्य तस्करस्योत्तरं वदेत् ।।110।।&lt;br&gt;&#xA;प्रपञ्चो यदि विद्येत निवर्तेत न संशयः । मायामात्रमिदं द्वैतमद्वैतं परमार्थतः ।।111।।&lt;br&gt;&#xA;विकल्पो विनिवर्तेत कल्पितो यदि केनचित् । उपदेशादयं वादो ज्ञाते द्वैतं न विद्यते ।।112।।&lt;br&gt;&#xA;इत्यत्र यदिशब्दौ च निवर्तेतेति च द्वयम् । विश्वस्य सत्यतामाहुः विद्येतोत्पत्तिमेव च ।।113।।&lt;br&gt;&#xA;विदोत्पत्ताविति ह्यस्माद्धातोरुत्पत्तिरेव हि । निवृत्तिव्याप्तियुक् प्रायः प्रपञ्चो भेदपञ्चकः ।।114।।&lt;br&gt;&#xA;जीवेश्वरभिदा चैव जडेश्वरभिदा तथा । जीवभेदो मिथश्चैव जडजीवभिदा तथा ।।115।।&lt;br&gt;&#xA;मिथश्च जडभेदोयं प्रपञ्चो भेदपञ्चकः । सोयं सत्यो ह्यनादिश्च सादिश्चेन्नाशमाप्नुयात् ।।116।।&lt;br&gt;&#xA;द्वैतं न विद्यत इति तस्मादज्ञानिनां मतम् । इति श्रुतेः मितं त्रातं मायाख्यहरिविद्यया ।।117।।&lt;br&gt;&#xA;उत्तमोर्थो हरिस्त्वेकस्तदन्यन्मध्यमाधमम् । वाचारब्धं तु साङ्केत्यनाम स्याद्विकृतं बहु ।।118।।&lt;br&gt;&#xA;नित्यं तु नामधेयं यन्मृत्तिकेत्यादि वैदिकम् । प्राधान्यात् तत्परिज्ञानात् प्राकृताज्ञोपि पूरुषः ।।119।।&lt;br&gt;&#xA;विद्वानित्युच्यते सद्भिरेवं नित्यपरात्मवित् । सदातनं सत्यमिति नित्यमेवोच्यते बुधैः ।।120।।&lt;br&gt;&#xA;प्रयोगश्चोत्तरत्रास्ति जरा यद्येनमाप्नुयात् । देहः प्रध्वंसते वायं किं ततोस्यातिशिष्यते ।।121।।&lt;br&gt;&#xA;हन्यते न वधेनायं जरया च न जीर्यति । एतत्सत्यं ब्रह्मपुरमिति नित्यत्व एव हि ।।122।।&lt;br&gt;&#xA;वाचारम्भणमित्युक्ते मिथ्येत्यश्रुतकल्पनम् । पुनरुक्तिर्नामधेयमितीत्यस्य निरर्थता ।।123।।&lt;br&gt;&#xA;एकः पिण्डो मणिश्चेति पदवैयर्थ्यमेव च । विकारित्वविवक्षायां न चैकनखकृन्तनम् ।।124।।&lt;br&gt;&#xA;सर्वं कार्ष्णायसं च स्यादतः सादृश्य एव च । विवक्षात्र तु नित्यत्वे प्राधान्ये चोक्तवर्त्मना ।।125।।&lt;br&gt;&#xA;प्राधान्यप्रतिपत्त्यर्थं सृष्ट्यादेश्चैव विस्तरः । तस्मात् केनापि मार्गेण न विवर्तमतं भवेत् ।।126।।&lt;br&gt;&#xA;तदसङ्ख्‌यातदोषेतं हेयमेव शुभार्थिभिः । असङ्ख्यत्वेन दोषाणां ग्रन्थाधिक्यभयादपि ।।127।।&lt;br&gt;&#xA;उपरम्यते ततो विष्णुरिच्छापूर्वकमश्रमः । करोति पितृवद्विश्वं पूर्णाशेषगुणात्मकः ।।128।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रानुव्याख्याने प्रथमाध्यायस्य चतुर्थः पादः ।।&lt;/p&gt;</description>
    </item>
  </channel>
</rss>
