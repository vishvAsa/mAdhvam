<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/04/</link>
    <description>Recent content in &#43;०४ on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/04/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/04/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/04/01/</guid>
      <description>&lt;p&gt;अथ चतुर्थाध्यायः&#xA;चतुर्थाध्यायस्य प्रथमः पादः&lt;br&gt;&#xA;समन्वयाविरोधाभ्यां सिद्धे वस्तुनि साधने । विचारितेष्वशेषेषु साधनेषु विशेषतः ॥1॥&lt;br&gt;&#xA;नित्यशः कार्यमत्यन्तमवश्यम्भावि साधनम् । चिन्त्यते प्रथमं तत्र श्रवणादिसकृत्क्रिया ॥2॥&lt;br&gt;&#xA;आवृत्तिर्वेति सन्देहे कर्तव्यावृत्तिरेव हि । उपदेशोतत्त्वमसीत्यादि ह्यसकृदेव यत् ॥3॥&lt;br&gt;&#xA;लिङ्गाल्लातव्यतः पूर्वमृजोबर्‌रह्मत्वतः शतात् । शुश्रावोग्रतपाः नाम योग्यो रुद्रपदस्य यः ॥4॥&lt;br&gt;&#xA;सार्धं परार्धं विष्णोस्तु गुणान् भक्त्या सदोद्यतः । तत्त्रिभागमुपासां च चक्रे सम्भृतमानसः ॥5॥&lt;br&gt;&#xA;दशमन्वन्तरं शक्रपदयोग्यो गरुत्मतः । पदयोग्यात्सुमनसः सुनन्दो नाम चाशृणोत् ॥6॥&lt;br&gt;&#xA;उपासां चक्र उद्युक्तो मन्वन्तरचतुष्टयम् । सूर्याचन्द्रमसोश्चैव पदयोग्यौ सुतेजसौ ॥7।।&lt;br&gt;&#xA;सुरूपः शान्तरूपश्च मन्वन्तरचतुष्टयम् । अशृण्वतां सुमनसो मन्वन्तरमुपासताम् ।।8।।&lt;br&gt;&#xA;ततः प्रोक्तास्तु ते सर्वे भक्त्योग्रतपआदयः । अपश्यन् परमं विष्णुं तत्प्रसादैधिताः सदा ।।9।।&lt;br&gt;&#xA;इत्युक्तं विष्णुना साक्षात् ग्रन्थे सत्तत्त्वसञ्ज्ञिते । आत्मेति नाम कथितं साक्षान्नारायणस्य हि ।।10।।&lt;br&gt;&#xA;।। आत्माधिकरणम् ।।&lt;br&gt;&#xA;आत्मा ब्रह्म महांस्तारः परमेशः शुचिश्रवाः । विष्णुर्नारायणोनन्त इति श्रीपतिरीर्यते ।।11।।&lt;br&gt;&#xA;इति पैङ्गिश्रुतिश्चैव तथैव परमश्रुतिः । ओमात्मा भगवान् विष्णुरात्मानन्दोक्षरः स्वराट् ।।12।।&lt;br&gt;&#xA;विश्वत्राता नृसिंहोजो नारायण उरुक्रमः । अनसूया तथैवात्रेर्जज्ञे पुत्रानकल्मषान् ।।13।।&lt;br&gt;&#xA;दत्तं दुर्वाससं सोममात्मेशब्रह्मसम्भवान् । इति भागवते चैव तस्मादात्मा जनार्दनः ।।14।।&lt;br&gt;&#xA;तस्मादुपास्यो विष्णुरिति ज्ञातव्यः सज्जनैः सदा । तथैवोपासते सन्तस्तथैवोपदिशन्ति च ।।15।।&lt;br&gt;&#xA;आदानर्थत्वतस्छायमात्माशब्दः पतिं वदेत् । स्वामी मे विष्णुरित्येव नित्यदोपास्यमञ्जसा ।।16।।&lt;br&gt;&#xA;स्वामी विष्णुरिति ध्यानं विशेषणविशेष्यतः । कर्तव्यं सर्वथैवैतन्न कथञ्चन विस्मरेत् ।।17।।&lt;br&gt;&#xA;इति सत्तत्ववचनं षाड्गुण्यवचनं परम् । मम स्वामी हरिर्नित्यं सर्वस्य पतिरेव च ।।18।।&lt;br&gt;&#xA;इति ध्येयः सर्वदैव भगवान् विष्णुरव्ययः ।&lt;br&gt;&#xA;।। न प्रतीकाधिकरणम् ।।&lt;br&gt;&#xA;प्रतीकविषयत्वेन न कार्या विष्णुभावना ।।19।।&lt;br&gt;&#xA;प्रतीकं नैव विष्णुर्यन्मिथ्योपासा ह्यनर्थदा । योन्यथा सन्तमात्मेशमन्यथा प्रतिपद्यते ।।20।।&lt;br&gt;&#xA;किं तेन न कृतं पापं चोरेणात्मापहारिणा । योन्यथा सन्तमात्मानमन्यथा प्रतिपद्यते ।।21।।&lt;br&gt;&#xA;किं तेन न कृतं पापं चोरेणात्मापहारिणा । योन्यथैव स्थितं विष्णुमन्यथा प्रतिपद्यते ।।22।।&lt;br&gt;&#xA;किं तेन न कृतं पापं चोरेण ब्रह्महारिणा । स्वात्मानं प्रतिमां वापि देवतान्तरमेव वा ।।23।।&lt;br&gt;&#xA;चेतनाचेतनं वान्यत् ध्यायेद्यः केशवस्त्विति । किं तेन न कृतं पापं चोरेणेशापहारिणा ।।24।।&lt;br&gt;&#xA;योन्यद्विष्णुरिति ध्यायेज्जानीयाद्वा हरिं तथा । अन्धे तमसि मज्जेत् स यत्र नैवोत्थितिः क्वचित् ।।25।।&lt;br&gt;&#xA;योन्यद्विणुरिति ध्यायेत् विष्णुरन्यदिति स्म वा । अन्यथाध्यानदोषेण सोन्धे तमसि मज्जति ।।26।।&lt;br&gt;&#xA;योन्यद्विष्णुरिति ध्यायेद् विष्णुरन्यदिति स्म वा । महातमसि मग्नस्य तस्य नैवोत्थितिः क्वचित् ।।27।।&lt;br&gt;&#xA;यत्किञ्चिदन्यथासंस्थमन्यथाध्यातमञ्जसा । ध्यातुर्महादोषकरं किमु सर्वेश्वरो हरिः ।।28।।&lt;br&gt;&#xA;यत्किञ्चिदन्यथासंस्थमन्यथाज्ञातमञ्जसा । महादोषकरं विष्णुः किमु सर्वेश्वरेश्वरः ।।29।।&lt;br&gt;&#xA;यत्किञ्चिदन्यथासंस्थमन्यथाज्ञातमञ्जसा । अनर्थकारणं लोके किमु सर्वेश्वरेश्वरः ।।30।।&lt;br&gt;&#xA;न किञ्चिदन्यथा ज्ञेयं ध्येयं वा तेन कुत्रचित् । किमु सर्वोत्तमो विष्णुर्ज्ञेयो नीचतया क्वचित् ।।31।।&lt;br&gt;&#xA;तस्माद्वस्तु यथारूपं ज्ञेयं ध्येयं च सर्वदा । कारणं पुरुषार्थस्य नान्यथा भवति क्वचित् ।।32।।&lt;br&gt;&#xA;इति श्रुतिपुराणोक्तिबलतो न प्रतीकता । ध्येया विष्णोः क्वचिद्यस्मात् मिथ्याज्ञानमनर्थदम् ।।33।।&lt;br&gt;&#xA;इत्यभिप्रेत्य न हि स इत्याह भगवान् प्रभुः । प्रतीकसंस्थितत्वेन ध्येयो विष्णुर्न चान्यथा ।।34।।&lt;br&gt;&#xA;।। ब्रह्माधिकरणम् ।।&lt;br&gt;&#xA;ब्रह्मेति च सदा ध्येयो भगवान् विष्णुरञ्जसा । उत्कृष्टो ब्रह्मशब्दार्थः पूर्णत्वं ब्रह्मतां यतः ।।35।।&lt;br&gt;&#xA;आधिव्याधिनिमित्तेन विक्षिप्तमनसोपि तु । ध्येयैव ब्रह्मता नित्यं विष्णोर्भक्त्या निरन्तरम् ।।36।।&lt;br&gt;&#xA;इति प्रकाशिकायां च वचनं विष्णुनेरितम् । नात्मेति सूत्रमीशस्य जीवत्वप्रतिपादकम् ।।37।।&lt;br&gt;&#xA;आत्मशब्दं यतो हेतुं कृत्वा जीवं न्यवारयत् । स्वशब्दात् प्राणभृच्चैव नोक्त इत्येव वेदराट् ।।38।।&lt;br&gt;&#xA;यद्यात्मशब्दो जीवेपि कथं स विनिवारयेत् । आत्मशब्दोदितस्तस्माद्विष्णुरेव न चापरः ।।39।।&lt;br&gt;&#xA;आत्मब्रह्मादयः शब्दास्तमृते विष्णुमव्ययम् । न वदन्ति यतो नाप्ता क्वापि तैर्गुणपूर्णता ।।40।।&lt;br&gt;&#xA;नारायणाध्यात्मगतमिति यद्वैष्णवं वचः । यदि जीवेशयोर्वेदपतिरैक्यं च मन्यते ।।41।।&lt;br&gt;&#xA;आत्मशब्दं कथं तस्मान्निवारयति युक्तितः । भेदस्य व्यपदेशं च स्थितिं चादनमेव च ।।42।।&lt;br&gt;&#xA;भेददार्ढ्ये हेतुमाह तात्पर्यं स जगत्पतिः । व्यावहारिकभेदश्चेत् क्वासावव्याहारिकः ।।43।।&lt;br&gt;&#xA;व्यावहारिकमित्येव वचनं व्यावहारिकम् । उत नेति विकल्पे तु यदि स्याद् व्यावहारिकम् ।।44।।&lt;br&gt;&#xA;तस्यापि बाध्यता चेत् स्यात् भेदः स्यात् पारमार्थिकः । अव्यवहारिकत्वं चेद्भेदोयं सत्यतां गतः ।।45।।&lt;br&gt;&#xA;एकस्यासत्यतायां हि द्वयोरेव विरुद्धयोः । अन्यस्य सत्यतैव स्यादिति केन निवार्यते ।।46।।&lt;br&gt;&#xA;असत्यं नोक्तमित्युक्तं सत्यमुक्तमिति प्रजाः । जानन्त्युक्तं तु नो सत्यमित्युक्तेसत्यतामपि ।।47।।&lt;br&gt;&#xA;न स्वप्नेपि द्वयं मिथ्या तत्रैकं सत्यमेव हि । भावाभावावुभौ तत्र कथं मिथ्या भविष्यतः ।।48।।&lt;br&gt;&#xA;भावस्य हि निषेधे तु नाभावस्य निषेधनम् । स्ववाचोसत्यता चेत् स्यात् तस्माद्भेदस्य सत्यता ।।49।।&lt;br&gt;&#xA;तस्माज्जीवेशयोर्भेद उक्तन्यायेन गम्यते । एतस्मादात्मशब्दोयं परमात्माभिधा भवेत् ।।50।।&lt;br&gt;&#xA;प्रतीकविषयत्वेन विष्णुदृष्टिर्न तद्भवेत् । प्रतीके विष्णुरित्यैव तस्मात् कार्या ह्युपासना ।।51।।&lt;br&gt;&#xA;न च विष्णुः प्रतीकं यत् तस्मात् नात्मेत्युपासना । इति पक्षो यदा ब्रह्मदृष्टिश्चात्र विरुध्यते ।।52।।&lt;br&gt;&#xA;स नेति युक्तिस्तत्रापि समेत्युक्तविरुद्धता । यद्यप्युत्कर्षमात्रेण ह्यतद्भावेप्युपासना ।।53।।&lt;br&gt;&#xA;उत्कर्ष आत्मनोपि स्याच्चेतनत्वादचेतनात् । तस्मादतत्त्वं नोपास्यमिति वेदविदो मतम् ।।54।।&lt;br&gt;&#xA;उत्कर्षाद्ब्रह्मताध्याने यदि स्यात् फलमञ्जसा । ब्रह्मणो नीचताध्यानादनर्थः किं न जायते ।।55।।&lt;br&gt;&#xA;अचेतनस्य ब्रह्मत्वध्याने तुष्टिर्न हि क्वचित् । नीचस्य स्वात्मताध्यानात् कुप्यति ब्रह्म लोकवत् ।।56।।&lt;br&gt;&#xA;चण्डालो नृप इत्युक्ते नृपश्चण्डाल इत्यपि । को विशेषः परिज्ञाते नृपेण स्यात् कथञ्चन ।।57।।&lt;br&gt;&#xA;पुरतो नरदेवस्य चाण्डालो यदि पूज्यते । राजवत् किं न कोपः स्याद्राज्ञो लोकेभिपश्यति ।।58।।&lt;br&gt;&#xA;राज्ञस्तु पुरतः प्रोक्ते चण्डाले नृप इत्यपि । आत्मानं स इति प्रोक्तमितिवद्ध्येव कुप्यति ।।59।।&lt;br&gt;&#xA;अभेदेनैतयोर्ध्याने को विशेषो वचस्यपि । अयं राजा त्वमित्युक्ते चण्डालेथ नृपेपि च ।।60।।&lt;br&gt;&#xA;चण्डाल इति तु प्रोक्ते सममेव हि दूषणम् । ध्यातेप्येकस्य तद्भावे तद्भावोन्यस्य किं न तत् ।।61।।&lt;br&gt;&#xA;न चैव तदविज्ञातं सर्वज्ञब्रह्मणा क्वचित् । तस्मादपेशलं सर्वमन्यस्य ब्रह्मतावचः ।।62।।&lt;br&gt;&#xA;तस्माद्यथोक्तमार्गेण ब्रह्मोपास्यं मुमुक्षुभिः ।&lt;br&gt;&#xA;।। तदधिगमाधिकरणम् ।।&lt;br&gt;&#xA;तथोपास्यञ्जसा दृष्टं ब्रह्म पापं च भस्मसात् ।।63।।&lt;br&gt;&#xA;करोति निखिलं पूर्वं पाश्चात्यस्याप्यसङ्गताम् । करोति तद्द्विषश्चैवं पुण्यनाशोप्यसङ्गता ।।64।।&lt;br&gt;&#xA;यदेव विद्ययेत्यत्र पूर्वोक्ताद्धि विशिष्यते । पूर्वं स्वर्गादलिब्ध्यर्थं वीयवत्वेन चोदितम् ।।65।।&lt;br&gt;&#xA;कर्म विद्यायुतं पश्चान्मोक्षे वीर्यप्रदं त्विति । ततो भोगेन पुण्यं च क्षपयित्वेतरत् तथा ।।66।।&lt;br&gt;&#xA;ब्रह्मद्विट् ब्रह्मदर्शी च तमोमोक्षाववाप्नुतः । ब्रह्मणां शतकालात् तु पूर्वमारब्धसङ्क्षयः ।।67।।&lt;br&gt;&#xA;ब्रह्मणस्त्वेव तावत्वं पञ्चाशद्ब्रह्मणस्तथा । रुद्रस्य विंशदेव स्यादिन्द्रस्यार्कादिके दश ।।68।।&lt;br&gt;&#xA;अन्येषां ब्रह्ममात्रस्य त्वन्त आरब्धसङ्क्षयः । ब्रह्मणैव सहातश्च परं नारायणं व्रजेत् ।।69।।&lt;br&gt;&#xA;इति सत्तत्ववचनं स्वयं भगवतेरितम् ।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रानुव्याख्याने चतुर्थाध्यायस्य प्रथमः पादः ।।&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/04/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/04/02/</guid>
      <description>&lt;p&gt;चतुर्थाध्यायस्य द्वितीयः पादः&lt;br&gt;&#xA;देवानां च मनुष्याणामेतावत्सममेव हि ॥1॥&lt;br&gt;&#xA;उत्क्रान्तिमार्गौ देवानां न प्रायेण भविष्यतः । कर्मक्षयस्तथोत्क्रान्तिर्मार्गो भोगश्चतुष्टयम् ॥2॥&lt;br&gt;&#xA;फलं मोक्ष इति प्रोक्तः क्रमात् पादेषु चोदितः । स्रष्टृत्वेव च सृज्यानां प्रवेशो ब्रह्मणो लये ॥3॥&lt;br&gt;&#xA;देवानां मार्ग उद्दिष्टो नार्चिरादिर्न चोत्क्रमः । स्रष्टुस्तु ग्रासभूतस्य देहस्तत्र लयं व्रजेत् ॥4॥&lt;br&gt;&#xA;यतः सृज्यस्य देवस्य नैवोत्क्रान्तिस्ततो भवेत् । लयाच्चैवार्चिरादीनां लोकानामपि सर्वशः ॥5॥&lt;br&gt;&#xA;कथं मार्गो भवेत् तेषां विशतामुत्तरं स्वतः । जाातानां मानुषे लोके देवानां तु कदाचन ॥6॥&lt;br&gt;&#xA;उत्क्रान्तिमार्गौ  भवतो न तदा मुक्तिरिष्यते । अन्येषामपि साक्षात्तु मुक्तिः प्राप्यापि तं हरिम् ॥&lt;br&gt;&#xA;सहैव ब्रह्मणा भूयादिति शास्त्रस्य निर्णयः ॥7॥&lt;br&gt;&#xA;क्ष्माम्भोनलानलिवियन्मनइन्द्रियार्थभूतादिभिः परिवृतः प्रतिसञ्जिघृक्षुः ।&lt;br&gt;&#xA;अव्याकृतं विशति यर्हि गुणत्रयात्मा कालं परं स्वमनुभूय परः स्वयम्भूः ।।8।।&lt;br&gt;&#xA;एवं परेत्य भगवन्तमनुप्रविष्टाः ये योगिनो जितमरुन्मनसो विरागाः ।&lt;br&gt;&#xA;तेनैव साकममृतं पुरुषं पुराणं ब्रह्म प्रधानमुपयान्त्यगताभिमानाः ।।9।।&lt;br&gt;&#xA;भगवन्तमनुप्राप्ता अपि तु ब्रह्मणा सह । परमं मोक्षमायान्ति लिङ्गभङ्गेन योगिनः ।।10।।&lt;br&gt;&#xA;प्राप्ता अपि परं देवं सहैव ब्रह्मणा पुनः । आनन्दव्यक्तिमायान्ति पूर्णा लिङ्गस्य भङ्गतः ।।11 ।।&lt;br&gt;&#xA;इति श्रुतिपुराणोक्तिबलाद्विज्ञायते च तत् । भोगस्तु सर्वदेवानां नरादीनां च विद्यते ।।12।।&lt;br&gt;&#xA;तत्र प्रवेशो देवानामुत्तरोत्तरतः क्रमात् । उच्यते देहगानां च वृत्तीनामेवमेव तु ।।13।।&lt;br&gt;&#xA;तत्र मोक्षस्वरूपं तु वादिनः प्रतिभाश्रयात् । नाना वदन्ति पुंसां हि मतयो गुणभेदतः ।।14।।&lt;br&gt;&#xA;पृथक् पृथक् प्रजायन्ते तमसैवान्यथामतिः । रजसा मिश्रबुद्धित्वं सत्त्वेनैव यथामतिः ।।15।।&lt;br&gt;&#xA;गुणातीता विमुक्तानां मतिः शुद्धिचितिर्यतः । सम्यगेवाथ नित्या च तत्तन्माहात्म्ययोगतः ।।16।।&lt;br&gt;&#xA;बहुला चातिविशदा स्पष्टा चैव श्रियो मतिः । महाशुद्धचितित्वेन ततोप्यतिमहाचितिः ।।17।।&lt;br&gt;&#xA;अशेषोरुविशेषाणामतिस्पष्टतया दृशिः । नित्यमेकप्रकारा च नारायणमतिः परा ।।18।।&lt;br&gt;&#xA;सूर्यप्रभावदखिलं भासयन्ती निरन्तरा । निर्लेपा वीतदोषा च नित्यमेवाविकारिणी ।।19।।&lt;br&gt;&#xA;विशेषांस्तद्गतांस्त्यक्त्वा प्रायस्तल्लक्षणा श्रियः । तथैव स्पष्टताभावात् तत्तन्त्रत्वात् तु केवलम् ।।20।।&lt;br&gt;&#xA;न तादृशी ब्रह्मणस्तु एवं श्रियो यथा । मुक्तानां तु तदन्येषां समुद्रतरलोपमा ।।21।।&lt;br&gt;&#xA;अग्निज्वालावदेव स्यात् सृतिगानां दृशो भवः । एवंविधेषु ज्ञानेषु तमसा मुष्टदृष्टयः ।।22 ।।&lt;br&gt;&#xA;खद्योतसदृशात्यल्पज्ञानत्वादन्यथादृशः । वदन्ति वादिनो मोक्षं नानामतसमाश्रयात् ।।23।।&lt;br&gt;&#xA;आश्रित्य प्रतिभामाह जिनस्तत्रातितामसीम् । ज्ञानात् कर्मक्षयान्मोक्षो भवेद्देहाख्यपञ्जरात् ।।24।।&lt;br&gt;&#xA;पञ्जरोन्मुक्तखगवदलोकाकाशगोचरः । नित्यमूर्ध्वं व्रजत्येव पुद्गलो हस्तपादवान् ।।25।।&lt;br&gt;&#xA;इति तत्केन मानेन मोक्षरूपं प्रदर्श्यते । गतिरूर्ध्वा च दुःखेता गतित्वाल्लौकिकी यथा ।।26।।&lt;br&gt;&#xA;इत्युक्ते चानुमानैकशरणस्य किमुत्तरम् । अनूर्ध्वगतिता तत्र यद्युपाधिः खगस्य च ।।27।।&lt;br&gt;&#xA;दूरोर्ध्वगमने दुःखमिति साध्यानुगो न सः । प्रतिसाधनरूपस्य नानुमानस्य दूषणम् ।।28।।&lt;br&gt;&#xA;उपाधिः प्रतिरूपं हि साधनं तन्न चापरम् । अथापि सशरीरत्वं चात्रोपाधिर्न वै भवेत् ।।29।।&lt;br&gt;&#xA;गतित्वं यत्र देहित्वमिति यत्साधनानुगम् । आगमाननुसारित्वे प्रसङ्गोयं यतस्ततः ।।30।।&lt;br&gt;&#xA;नापसिद्धन्तता दोषः प्रसङ्गे यदि सा भवेत् । तदैवातिप्रसङ्गः स्यान्न प्रसङ्गः क्वचिद्भवेत् ।।31।।&lt;br&gt;&#xA;लोकाकाशगतित्वं चेदुपाधिः साधनानुगः । सोपीत्युक्ते वदेत् किं स तस्माद्वेदोदितो भवेत् ।।32।।&lt;br&gt;&#xA;मोक्ष एवं स्वयं विष्णुर्यद्यपीशो ह्यशेषवित् । चकार सौगतमतं मोहायैव चकार यत् ।।33।।&lt;br&gt;&#xA;असुराणामयोग्यानां वेदमार्गे प्रवर्तताम् । अतोसुराधिकारत्वान्न ग्राह्यं तन्मतं क्वचित् ।।34।।&lt;br&gt;&#xA;चतुष्प्रकारं तच्चोक्तं शून्यं विज्ञानमेकलम् । अनुमेयबहिस्तत्त्वं तथा प्रत्यक्षबाह्यगम् ।।35।।&lt;br&gt;&#xA;इति तत्र तु ये शून्यं वदन्त्यज्ञानमोहिताः । ते मोक्षं तादृशं ब्रूयुर्निःशङ्कं मायिनो यथा ।।36।।&lt;br&gt;&#xA;न किञ्चिन्मुक्त्यवस्थायामात्मात्मीयमथापि वा । एकस्मिन् संसृतेर्मुक्ते न किञ्चिदवशिष्यते ।।37।।&lt;br&gt;&#xA;तत्संवृत्यैव भेदोयं चेतनाचेतनात्मकः । दृश्यते संसृतेर्ध्वंसे निर्विशेषैव शून्यता ।।38।।&lt;br&gt;&#xA;न सत्त्वं नैव चासत्त्वं शून्यतत्त्वस्य विद्यते । न सुखत्वं न दुःखत्वं न विशेषोपि कश्चन ।।39।।&lt;br&gt;&#xA;निर्विशेषं स्वयम्भातं विर्लेपमजरामरम् । शून्यं तत्त्वमसम्बाधं नानासंवृतिवर्जितम् ।।40।।&lt;br&gt;&#xA;अशेषदोषरहितं मनोवाचामगोचरम् । मोक्ष इत्युच्यतेसद्भिर्नानासंवृतिदूषितम् ।।41।।&lt;br&gt;&#xA;संसृत्यवस्था विज्ञेया संवृत्यैव विशिष्यते । स्थितया ध्वस्तया चैव संसृतिर्मोक्ष इत्यपि ।।42।।&lt;br&gt;&#xA;केचित् तेष्वन्यथा प्राहुः संवृत्यैव त्वनेकधा । अवच्छिन्नं महाशून्यं नाना पुद्गलशब्दितम् ।।43।।&lt;br&gt;&#xA;यस्य शून्यैकरसता ज्ञानात्मा त्वपगच्छति । स पुद्गलत्वनिर्मुक्तो महाशून्यत्वमेष्यति ।।44।।&lt;br&gt;&#xA;संवृत्त्या यस्त्ववच्छिन्नो दुःखान्यनुभवत्यलम् । इत्येवं मायिनश्चाहुरेकजीवत्ववादिनः ।।45।।&lt;br&gt;&#xA;बहुजीवमताश्चेति माया तेषां तु संवृतिः । निर्विशेषत्ववाचैव शून्यं ब्रह्मेति नो भिदा ।।46।।&lt;br&gt;&#xA;सच्चित्यसुखादिकं चैव किं कुतोखण्डवादिनः । व्यावर्त्यमात्रभेदस्तु विद्यते शून्यवादिनः ।।47।।&lt;br&gt;&#xA;अनृतादेरपोहं तु स्वयमेव हि मन्यते । निर्विशेषत्वतो नैव विशेषो ब्रह्मशून्ययोः ।।48।।&lt;br&gt;&#xA;प्रामाण्यादि च वेदस्य फलतः सममेव हि । अतत्त्वावेदकं यस्मात् प्रमाणं तेन कथ्यते ।।49।।&lt;br&gt;&#xA;अतत्त्वावेदकं यदप्रामाण्यं सतां मतम् । दीर्घभ्रान्तिकरी चेत् स्यादतत्त्वावेदकप्रमा ।।50।।&lt;br&gt;&#xA;रज्जुसर्पादिविज्ञानादप्याधिक्यादमानता । स्यादागमस्यानिवर्त्यमहामोहप्रदत्वतः ।।51।।&lt;br&gt;&#xA;तलनैल्यादिविज्ञानमाकाशे मानतां व्रजेत् । छत्राकारत्वविज्ञानं चन्द्रप्रादेशतामतिः ।।52।।&lt;br&gt;&#xA;निर्भेदत्वं तु शून्यस्य तेनाप्यङ्गीकृतं सदा । सत्त्वासत्त्वादिधर्माणामभाव उभयोर्मतः ।।53।।&lt;br&gt;&#xA;न हि सत्प्रतियोगित्वं शून्यत्वं तेन चेष्यते । न च दुःखविरोधित्वादन्या ह्यानन्दतेष्यते ।।54।।&lt;br&gt;&#xA;मायिना शून्यपक्षेपि ज्ञानं जाड्यविरोधि च । धर्माः केपि न सन्त्येव को विशेषस्ततस्तयोः ।।55।।&lt;br&gt;&#xA;एतादृशानां पक्षाणां दूषणं प्रभुणा कृतम् । स्वपक्षसाधनेनैव नाभाव इति चोक्तितः ।।56।।&lt;br&gt;&#xA;आत्माभावे पुमर्थः क इष्टस्यात्मावधिर्यतः । यदि नात्मावधिर्मोक्षो मोक्षः स्याद्धटशून्यता ।।57।।&lt;br&gt;&#xA;कल्पितत्वाद्विशेषाणां मायिनोपि समं हि तत् । दृश्यमाने विशेषेपि यदि चेदविशेषता ।।58।।&lt;br&gt;&#xA;घटाभावोविशेषः स्यात् पाश्चात्यश्चेदनागतः । न मोक्षो विमतो यस्माददेहो घटशून्यता ।।59।।&lt;br&gt;&#xA;यथेत्युक्तो वदेत् किं स योनुमामात्रमानकः । न च मायी वदेत् तत्र पूर्वोक्तेनैव वर्त्मना ।।60।।&lt;br&gt;&#xA;अमानत्वात् श्रुतेस्तस्य न चादेहत्ववादिनी । श्रुतिः काचिददेहत्वमप्राकृतशरीरताम् ।।61।।&lt;br&gt;&#xA;मोक्षे भोगं यतो ब्रूते जक्षन् क्रीडन्निति श्रुतिः । निर्दुःखत्वान्न तन्मोक्षः प्रतिपन्नं यथेति च ।।62।।&lt;br&gt;&#xA;अनुमादूषणं किं स्याद्वादिनोः शून्यमायिनोः । दुःखं दुःखादभिन्नत्वान्मोक्षोपि स्यादसंशयम् ।।63।।&lt;br&gt;&#xA;भेदे सद्द्वैततैव स्यादित्याद्यमितदोषतः । हेयं मायामतेनैव सह शून्यमतं बुधैः ।।64।।&lt;br&gt;&#xA;एवं विज्ञानवादोपि ज्ञानमात्रविशेषतः । तस्यापि भङ्गुरत्वादिविशेषमपहाय हि ।।65।।&lt;br&gt;&#xA;अद्वैततामतं साक्षादुक्तदोषस्ततो भवेत् । कालो न केवलज्ञानी कालत्वात् प्रतिपन्नवत् ।।66।।&lt;br&gt;&#xA;एतयानुमया रोधान्न तादृङ्मोक्षरूपता । यदि कालोपि नेत्याह कदेति प्रश्न उत्तरम् ।।67।।&lt;br&gt;&#xA;किं वक्ष्यति यदावस्थां वदेत् सा पक्षतां व्रजेत् । अवस्थात्वादिति ह्येव हेतुः सापि कदेति च ।।68।।&lt;br&gt;&#xA;पृष्टे कालश्च वक्तव्यो नाकालत्वं ततो भवेत् । न काल इति सामान्यनिषेधे कालगप्रमा ।।69।।&lt;br&gt;&#xA;निरुणद्धि समश्चायं त्रयाणामुक्तवादिनाम् । एकजीवत्वपक्षे तु कालाभावादियं प्रमा ।।70।।&lt;br&gt;&#xA;कुपिता कालमाधाय द्वैतमेवोपपादयेत् । विमतः प्रपञ्चवान् कालः कालत्वात् प्रतिपन्नवत् ।।71।।&lt;br&gt;&#xA;इति चान्यानुमैकत्वं जीवस्य विनिवारयेत् । कालशब्देश्वरैकत्वमतान्यप्येवमेव हि ।।72।।&lt;br&gt;&#xA;निराकृतानि तेषां च समत्वात् पक्षदोषयोः । ज्ञानं स्वरसभङ्ग्येव नित्यसन्तानमिष्यते ।।73।।&lt;br&gt;&#xA;बौद्धाभ्यामपराभ्यां तु तत्राप्युक्तानुमा रिपुः । मोक्षो न शुद्धविज्ञानसन्तानौ कालगत्वतः ।।74।।&lt;br&gt;&#xA;प्रतिपन्नो यथेत्येतदनुमानं तदुत्तरम् । अनुमानानि सर्वाणि प्रतिसाधनयोगतः ।।75।।&lt;br&gt;&#xA;निषिद्धान्युक्तभङ्ग्यैव श्रुतयश्चास्मदुक्तिगाः । साङ्ख्यनैयायिकाद्याश्च प्राहुर्मोक्षं च निःसुखम् ।।76।।&lt;br&gt;&#xA;इच्छाद्वेषप्रयत्नादेरपि सर्वात्मना लयम् । तत्राहुर्नैतदप्यत्र शोभनं श्रुतयो यतः ।।77।।&lt;br&gt;&#xA;महानन्दं च भोगं च नियमेन वदन्ति हि । प्राकृतप्रियहानिस्तु प्रियास्पृष्टिरितीर्यते ।।78।।&lt;br&gt;&#xA;अप्रियं प्रतिकूलं तदविशेषेण शब्दितम् । नास्ति ह्यप्राकृतं दुःखं सतो जीवस्य कुत्रचित् ।।79।।&lt;br&gt;&#xA;प्रियं स्वरूपमेवास्य बलानन्दादिवाक्यतः । हेयत्वादप्रियस्यैव प्रियहानेरनिष्टतः ।।80।।&lt;br&gt;&#xA;न समस्तप्रियाभावो मोक्षे प्रोक्ते तु युज्यते । अप्रियस्य स्वरूपत्वमसुरेष्वेव हि श्रुतम् ।।81।।&lt;br&gt;&#xA;असुरा नैवमेवं च नैवं चाखलिमानुषाः । इत्यात्मप्रियहानाय को यतेत च बुद्धिमान् ।।82।।&lt;br&gt;&#xA;सञ्ज्ञा नास्तीत्यपि ह्यस्य नामुक्तज्ञेयतेति हि । धर्मानुच्छित्तिमेवास्य यतो वक्त्युत्तरश्रुतिः ।।83।।&lt;br&gt;&#xA;आशङ्क्यास्य ज्ञानहानिं मैत्रेय्या मोहमाह माम् । भवानित्युक्तवत्या हि नाहं मोहं वदामि ते ।।84।।&lt;br&gt;&#xA;इत्युक्त्वा याज्ञवल्क्यो हि स्वरूपानाशमूचिवान् । ज्ञानरूपस्य विज्ञाननाशस्तन्नाश एव यत् ।।85।।&lt;br&gt;&#xA;इति शून्यमतोच्छित्त्यै पुनरानन्दपूर्वकान् । धर्मानाहाप्यनुच्छिन्नांस्तार्किकैर्विनिवारितान् ।।86।।&lt;br&gt;&#xA;मात्रासंसर्गमप्याह तथा माध्यन्दिनश्रुतिः । आचिक्षेप मतं तच्च यस्मिन्न विषयादनम् ।।87।।&lt;br&gt;&#xA;घ्राणादिभोगाभावस्य त्वनिष्टत्वहृदा श्रुतिः । येनेदमखिलं वेद विज्ञातारं स्वमेव च ।।88।।&lt;br&gt;&#xA;केन तं च विजानीयादित्यनिष्टं हि सर्वथा । नाखलिज्ञापको विष्णुरज्ञेयो नियमेन हि ।।89।।&lt;br&gt;&#xA;तज्ज्ञानार्थं हि वेदानामखिलानां प्रवर्तनम् । प्रत्यक्षमात्मविज्ञानाविरोधानुभवादपि ।।90।।&lt;br&gt;&#xA;न स्वविज्ञानितायां च विरोधः कश्चनेष्यते । कर्तृकर्मविरोधश्च नित्यानुभवरोधतः ।।91।।&lt;br&gt;&#xA;कथमेव पदं गच्छेद्विरोधोदृष्टबाधनम् । सोश्नुते सर्वकामांश्च कामान्नी कामरूप्यथ ।।92।।&lt;br&gt;&#xA;इत्यादिश्रुतयश्चोक्तमर्थमेव वदन्ति हि । अस्वातन्त्र्यादिवेत्युक्तं न द्वैताभावतः क्वचित् ।।93।।&lt;br&gt;&#xA;आत्मैवाभूदिति ह्यस्मादविशेषप्रसङ्गतः । अस्वातन्त्र्योपमाभेदभेदेष्विव उदीरितः ।।94।।&lt;br&gt;&#xA;शब्दतत्त्व इति प्रोक्तं मैत्रेय्युक्तोत्तरं च किम् । सुखादिधर्महानौ तु मुक्तेः किं च प्रयोजनम् ।।95।।&lt;br&gt;&#xA;यद्यर्थो दुःखहानिः स्यादनर्थः सुखनाशनम् । तयोश्च दुःखहानाद्धि सुखनाशोधिको भवेत् ।।96।।&lt;br&gt;&#xA;प्राप्यापि दुःखं सुमहत्सुखलेशाप्तये जनः । यतते सुखहानौ हि को मोक्षाय यतेेत् पुमान् ।।97।।&lt;br&gt;&#xA;अल्पाच्च सुखनाशाद्धि बिभेत्यतितरां जनः । महच्च दुःखमाप्नोति सुखनाशनिवृत्तये ।।98।।&lt;br&gt;&#xA;न च रागनिमित्तं तद्वीतरागा अपि स्फुटम् । नारदाद्याः सुखार्थाय सहन्ते दुःखमञ्जसा ।।99।।&lt;br&gt;&#xA;युद्धादिदर्शनं यस्मात् सुदुःखेनापि कुर्वते । यदेन्द्रवैरोचनयोबर्‌रह्मास्त्राभ्यां सुतापिताः ।।100 ।।&lt;br&gt;&#xA;अपि नैवाजहुर्युद्धरसात् ते नारदादयः । इति स्कान्दवचनस्तस्मात् सुखाभावाय को यतेत् ।।101।।&lt;br&gt;&#xA;विमतो दुःखयुग् यस्माच्चेतनः सन् सुखोज्झितः । प्रतिपन्नो यथेत्येव चानुमा केन वार्यते ।।102।।&lt;br&gt;&#xA;सर्वश्रुतिपुराणेषु सुखभावोक्तितस्तथा । मुक्तौ न ग्राह्यमेवैतत्सुखाभावमतं बुधैः ।।103।।&lt;br&gt;&#xA;सोनानन्दाद्विमुक्तः सन्नानन्दी भवति स्फुटम् । निर्गुणे ब्रह्मणि मयि धारयन् विशदं मनः ।।104।।&lt;br&gt;&#xA;परमानन्दमाप्नोति यत्र कामोवसीयते । न विष्णुसदृशं दैवं न मोक्षसदृशं सुखम् ।।105।।&lt;br&gt;&#xA;न वेदसदृशं वाक्यं न वर्णोङ्कारसम्मितः । यत्रानन्दाश्च मोदाश्च मुदः प्रमुद आसते ।।106।।&lt;br&gt;&#xA;कामस्य यत्राप्ताः कामास्तत्र माममृतं कृधि । इति श्रुतिपुराणानि तत्र तत्र वदन्ति हि ।।107।।&lt;br&gt;&#xA;अतो मोक्षे सुखाभाव इति यत्किञ्चिदेव हि । शिरःकराद्यभावश्च न मुक्तस्य भवेत् क्वचित् ।।108।।&lt;br&gt;&#xA;श्रुतयश्च पुराणानि मानमत्र बहूनि च ।।109।।&lt;br&gt;&#xA;न वर्तते यत्र रजस्तमस्तयोः सत्त्वं च मिश्रं न च कालविक्रमः ।&lt;br&gt;&#xA;न यत्र माया किमुतापरे हरेसनुव्रता यत्र सुरासुरार्चिताः ।।110।।&lt;br&gt;&#xA;श्यामावदाताः शतपत्रलोचनाः पिशङ्गवस्त्राः सुरुचः सुपेशसः ।&lt;br&gt;&#xA;सर्वे चतुर्बाहव उन्मिषन्मणिप्रवेकनिष्काभरणाः सुवर्चसः ।।111।।&lt;br&gt;&#xA;प्रवालवैदूर्यमृणालवर्चसां परिस्फुरत्कुण्डलमौलिमालिनाम् ।&lt;br&gt;&#xA;भ्राजिष्णुभिर्यः परितो विराजते लसद्विमानावलिभिर्महात्मनाम् ।।112।।&lt;br&gt;&#xA;विद्योतमानप्रमदोत्तमाभिः सविद्युदभ्रवलिभिर्यथा नभः ।&lt;br&gt;&#xA;श्रीर्यत्र रूपिण्युरुगायपादयोः करोति मानं बहुधा विभूतिभिः ।।113।।&lt;br&gt;&#xA;ऋचां त्वः पोषमास्ते पुुपुष्मान् गायत्रं त्वो गायति शक्वरीषु ।&lt;br&gt;&#xA;ब्रह्मा त्वो वदति जातविद्यां यज्ञस्य मात्रां विमिमीत उ त्वः ।।114।।&lt;br&gt;&#xA;कामान्नरूपाी चरतीतिपूर्वं श्रुत्या पुराणोक्तिभिरप्यदोषः ।&lt;br&gt;&#xA;देहः स्वरूपात्मक एव तेषां मुक्तिं गतानामपि चेयते हि ।।115।।&lt;br&gt;&#xA;शिरःकराद्यैरपि मुक्तिभाजो युक्ता यतस्ते पुरुषा इदानीम् ।&lt;br&gt;&#xA;यथेति पूर्वा अनुमाश्च जीव स्वरूपमङ्गादिकमावयन्ति ।।116।।&lt;br&gt;&#xA;न ब्रह्मरूपत्वममुष्य देहिनो मुक्तावपि स्यात् प्रमया कथञ्चित् ।&lt;br&gt;&#xA;स ब्रह्मणा सहितोशेषभोगान् भुङ्क्ते तथोपेत्य सुखार्णवं तम् ।।117।।&lt;br&gt;&#xA;यत्तत्परं ज्योतिरुपेत्य जीवो निजस्वरूपत्वमवाप्य कामान् ।&lt;br&gt;&#xA;भुङ्क्ते स देवः पुरुषोत्तमोजः आत्मेति चोक्तो गुणपूर्तिहेतोः ।।118।।&lt;br&gt;&#xA;सेतुः स देवोखलिमुक्तिभाजामुतामृतस्येष्ट इहेशिता यत् ।&lt;br&gt;&#xA;इत्यादिवाक्यैर्भगवद्वशः सन् भुङ्क्तेखिलान् मुक्तिगतोपि भोगान् ।।119।।&lt;br&gt;&#xA;कालोप्यसौ नैक्ययुतः परेण जीवस्य कालो यत एष यद्वत् ।&lt;br&gt;&#xA;इत्यादिका अप्यनुमाः प्रमाणं मुक्तौ च जीवस्य परत्वरोधे ।।120।।&lt;br&gt;&#xA;कथं च यः पूर्वमसौ न पश्चाद्भवेत् स एवेत्यपि युक्तिमेति ।&lt;br&gt;&#xA;यतो न दृष्टं यदभून्न पूर्वं पश्चात् तदासेति कुतश्च किञ्चित् ।।121।।&lt;br&gt;&#xA;न चैव मुक्तौ न हरेः पृथक्त्वमैक्यं तथा स्यादिति युक्तिमेति ।&lt;br&gt;&#xA;यतो न कुत्रापि भिदाभिदा च दृष्टा चितश्चेतनया कुतश्चित् ।।122।।&lt;br&gt;&#xA;इत्थं मतानि भ्रमजानि यस्मात् मोक्षं समुद्देश्यमपि भ्रमेण ।&lt;br&gt;&#xA;विदुर्न सम्यग्यदपीह लौकिकाः सुखं मम स्याच्च सदेति जानते ।।123।।&lt;br&gt;&#xA;औदार्यमुच्चावचशक्तिरात्मस्वरूपदार्ढ्यं च निजस्वभावः । स्वातन्त्र्यमापूर्णविशेषयोग्यता विरोधहानिश्च चतुर्थपादे ।।124।।&lt;br&gt;&#xA;व्यवस्थितिस्त्वविशेषस्थितिश्च निषेधसामान्यविधिक्रियाणाम् ।&lt;br&gt;&#xA;विभक्तता चात्वरयैव सिद्धिर्विपक्षेसम्प्राप्तिविरुद्धहेतवः ।।125।।&lt;br&gt;&#xA;सुशक्यता शश्वदतिप्रसिद्धिर्विवेकविन्यासविचारसञ्ज्ञाः । नानाप्रवृत्तिः कृतकृत्यता च विपक्षतर्काः समतीतपादे ।।126।।&lt;br&gt;&#xA;महाफलत्वं प्रविविक्तता च सन्धिग्रहः साधनमाप्तकृत्यम् । विशेषकार्यं कृतिसंस्थितिश्च सुयुक्तयो निर्णयगाः स्वपक्षे ।।127।।&lt;br&gt;&#xA;व्यामिश्रता कार्यकरत्वमर्थक्लृप्तिः सुदार्ढ्यं परतन्त्रता च । समानधर्मः कृतशेषता च लोकोपमा पूर्वमतानुसाराः ।।128।।&lt;br&gt;&#xA;विशेषसाम्यश्रुतिराढ्यता च समानलोपो महिमाविशेषः । कृतार्थता शश्वदनुप्रवृत्तिः सिद्धान्तनिर्णीतिविशिष्टहेतवः ।।129।।&lt;br&gt;&#xA;।। नैकस्मिन्नधिकरणम् ।।&lt;br&gt;&#xA;प्रधानवायुस्त्विह वायुनामा भूतेष्विति प्रोक्तगतोपि युक्त्या ।&lt;br&gt;&#xA;यस्मात् श्रुतौ पवते चेति भूरिप्रोक्तो यतो भूतमानी च सोपि ।।130।।&lt;br&gt;&#xA;महामानी त्वल्पमानी च यस्मात् तच्छब्देनाप्युच्यते तेन सोपि ।&lt;br&gt;&#xA;।। पराधिकरणम् ।।&lt;br&gt;&#xA;तस्मिन् लयं यान्ति भूतान्यशेषक्रमाविरोधेन स एव विष्णौ ।।131।।&lt;br&gt;&#xA;इन्द्रदीनां तत्र लयः क्रमं तु प्रोक्तं विशेषादनुसृत्य नान्यत् ।&lt;br&gt;&#xA;तस्मादशेषा गिरिजां प्रविश्य तयैव रुद्रं सह तेन वाणीम् ।।132।।&lt;br&gt;&#xA;तया पतिं प्राप्य सहैव तेन लयं हरौ यान्ति समस्तजीवाः ।&lt;br&gt;&#xA;सोमस्तु वारीशयुतोनिरुद्धं विशत्यसौ काममसौ तु वारुणीम् ।।133।।&lt;br&gt;&#xA;सा शेषदेवं स गिरं च सैव वायुं विशत्यञ्ज इतीह निर्णयः ।&lt;br&gt;&#xA;उमागिरीशाविति भारतीराविति स्म वाग्वेदता ब्रवीति ।।134।।&lt;br&gt;&#xA;अहीन्द्रपत्नीमहिपं विरिञ्चपत्नीं विरिञ्चं च विमुक्तिकाले ।&lt;br&gt;&#xA;त एव यत्तत्पदमाप्नुवन्ति तत्काल एतान् समुपास्य जीवाः ।।135।।&lt;br&gt;&#xA;ब्रह्मत्वकाले प्रविशन्ति चैतानिति स्म वाक् तादृशतामुपैति ।&lt;br&gt;&#xA;सूर्योग्नियुक्तो गुरुमाप्य तेन शक्रं सहैतेन सुपर्णपत्नीम् ।।136।।&lt;br&gt;&#xA;तया सुपर्णं सह तेन वाणीं ब्रह्माणमेतद्गत एव याति ।&lt;br&gt;&#xA;इन्द्रप्रवेशस्तु यदोच्यतेत्र तदा ह्युमेत्येव सुपर्णपत्नी ।।137।।&lt;br&gt;&#xA;उक्ता सुपर्णश्च गिरीशनाम्ना ततो विरोधश्च न कश्चनात्र ।&lt;br&gt;&#xA;भृग्वादयो दक्षमवाप्य तेन प्राप्येन्द्रमेतेन सुपर्णपत्नीम् ।।138।।&lt;br&gt;&#xA;विशन्ति ये मनवो राजमुख्या मनुं प्रविश्याथ गता महेन्द्रम् ।&lt;br&gt;&#xA;आकाश उर्वी च गुरुं प्रविश्य तेनैव यातः पुरुहूतदेवम् ।।139।।&lt;br&gt;&#xA;सनादयो यतयः काममेव विशन्ति शिष्टा अपि हव्यवाहम् ।&lt;br&gt;&#xA;वर्णाश्रमाचाररता मनुष्या धर्मं मनुं सोपि समेति काले ।।140।।&lt;br&gt;&#xA;तमेव सर्वे पितरः सुरानुगाः सर्वे कुबेरं स च सोममेव ।&lt;br&gt;&#xA;विमुक्तिकाले प्रविशन्त्यभीक्ष्णं भोगाश्च तद्देहगताः प्रभुञ्जते ।।141।।&lt;br&gt;&#xA;आनन्दसुव्यक्तिरमुत्र तेषां भवत्यतश्चेष्टत एव निर्गताः । क्रीडन्ति भूयश्च समाविशन्ति तानेव सायुज्यमिदं वदन्ति ।।142।।&lt;br&gt;&#xA;सायुज्यहीनास्तु लये तु सर्वे प्रोक्तेन मार्गेण विशन्ति सृष्टौ ।&lt;br&gt;&#xA;बहिश्च निर्यान्ति ततोन्यदापि सायुज्यभाजां भवति प्रवेशः ।।142।।&lt;br&gt;&#xA;उक्तं समस्तं परमश्रुतौ हि प्रोक्तं च सर्गक्रमतो विपर्ययः ।&lt;br&gt;&#xA;मुक्तौ लये यद्वदथो लयश्च विपर्ययेणेत्यवद्गिरां प्रभुः ।।143।।&lt;br&gt;&#xA;लयो यतो मुक्तिरिति सुराणां भोगो विशेषेण च यं वदिष्यति ।&lt;br&gt;&#xA;उक्तश्च बिम्बप्रतिबिम्बभावः पिङ्गश्रुतावुक्तलयानुसारतः ।।144।।&lt;br&gt;&#xA;बिम्बे लयो यन्नियतश्च मुक्तौ चिदात्मनां तद्वशता च सर्वदा ।&lt;br&gt;&#xA;तेजोभिधां तु श्रियमाप्य विष्णुमग्रे ततः पुत्रतयैव वायुः ।।146।।&lt;br&gt;&#xA;आप्तः प्रसूतः पुनरेव विष्णुं प्रविश्य मुक्तः प्रलयेत्र तिष्ठति ।&lt;br&gt;&#xA;सर्वेपि ते मुक्तगणा अमन्दसान्द्रं निजानन्दमशेषतोपि ।।147।।&lt;br&gt;&#xA;भुञ्जन्त एवासत ईशदेहे लयेथ सर्गे बहिरेव यान्ति ।&lt;br&gt;&#xA;प्रयाति धर्मं निर्ऋतिस्तु शक्रं मरुद्गणाः पार्षदास्तथैव ।।148।।&lt;br&gt;&#xA;सर्वेनिरुद्धं पृतनाधिपाद्यास्तुरश्रुतिर्हीत्थमियं विमुक्तिः ।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रानुव्याख्याने चतुर्थाध्यायस्य द्वितीयः पादः ।।&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/04/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/04/03/</guid>
      <description>&lt;p&gt;चतुर्थाध्यायस्य तृतीयः पादः&lt;br&gt;&#xA;उत्क्रान्तमार्गश्च विमुक्तगम्यं पादोदितं सुक्रमविक्रमौ च ॥1॥&lt;br&gt;&#xA;सान्तनिकप्राप्तिरभीष्टता च सौकर्यमित्यन्यमतस्य तर्काः । विशेषसमप्राप्तिरुरुत्वमाप्तिः क्रमानुरागः कथितानुवृत्तिः ॥2॥&lt;br&gt;&#xA;सिद्धान्तनिर्णीतिकराः प्रतीकं देहादिकं तद्गतमेव ये नराः । उपासते ते पुरतः समाप्नुयुबर्‌रह्माणमस्मान्मतिमाप्य विष्णुम् ॥3॥&lt;br&gt;&#xA;प्राप्स्यन्त्यतोन्येपि तमाप्य तस्मात् हरिं गता मुक्तिभाजः परान्ते ॥&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रानुव्याख्याने चतुर्थाध्यायस्य तृतीयः पादः ॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/04/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/mUlam/04/04/</guid>
      <description>&lt;p&gt;चतुर्थाध्यायस्य चतुर्थः पादः&lt;br&gt;&#xA;अतिक्रमोक्तिः कृतिरर्थलाभः परागतिः पारगतिस्तदोकः ॥1।।&lt;br&gt;&#xA;समस्तकार्यं वशिता च विश्वसमभावना युक्तयस्त्वन्यपक्षके । सामान्यरूपं प्रतिभानमुक्तिराश्चर्यता कृत्रिमतास्तदोषः ।&lt;br&gt;&#xA;विशेषक्लृतिः कृतनिश्चयश्च माहात्म्यमित्येव सुनिर्णयार्थाः ।।2।।&lt;br&gt;&#xA;अनन्यभृत्यत्वमिहोदितेभ्यस्त्वन्यस्य भृत्यत्वनिवारणाय ।।3।।&lt;br&gt;&#xA;पतिं यदेषामपि विष्णुमाह ह्युतामृतत्त्वस्य पतित्ववाग्घरेः । एतेपि चान्याधिपतित्वयुक्ता विष्ण्वन्यचित्वेन यथा पुमांसः ।।4।।&lt;br&gt;&#xA;प्रसिद्धिभाजस्त्विति चानुमैव ह्यभीष्टसिद्ध्यै भवतीह निश्चयात् । मुक्तस्वकीयावरयन्तृतास्ति मुक्तावपि ब्रह्मपुरस्सराणाम् ।।5।।&lt;br&gt;&#xA;अनेन देवेन तथामुना च हीष्टे परार्वाक्तनलोकिनामिति । फलं श्रुतिर्ज्ञानत आह मुक्तावेतच्च सर्वाशुभनाशलिङ्गात् ।।6।।&lt;br&gt;&#xA;लोकाधिपत्यं च विधातुरेव सर्वात्मनेत्याह तुरश्रुतिश्च । सर्वे बिलं देवगणा वहन्तीत्येतच्च नान्यस्य तु युक्तिमेति ।।7।।&lt;br&gt;&#xA;लोका इतीहापि तु लोकितां वचो लोका इति ह्येव रवः प्रजासु । प्रयुज्यते सर्वजनैः सदैव तन्मानिनो लोकपदेन चोक्ताः ।।8।।&lt;br&gt;&#xA;तद्गास्तु मुक्ता इह लोकशब्दाः अन्योन्यनाया इति पैङ्गिनां श्रुतिः ।&lt;br&gt;&#xA;अलोकशब्देन विमुक्तिभाजो वाच्याः पदं तादृगपीह युक्तम् ।।9।।&lt;br&gt;&#xA;लोकाभिधाश्चापि यतो हि मुक्ताः प्रकाशरूपाः सततं च सर्वे । ब्रह्मैव होकाधिपतिर्विमुक्तो भवेदिति प्राह तुरश्रुतिश्च ।।10।।&lt;br&gt;&#xA;न चेह विज्ञानफलं समुक्तं लोकाधिपत्यं रविबिम्बगे हरौ । उक्तं पृथक् तच्च पुरैव यस्मात् भेदोमुनेत्यादि च सम्यगुक्तः ।।11।।&lt;br&gt;&#xA;त्वप्रत्ययं चाप्यतिहाय नैव रूपेण तेनेति भवेदिलार्थः । भवत्यसावित्यणुशब्दमत्र विहाय वाक्यानि बहूनि दोषः ।।12।।&lt;br&gt;&#xA;अतो जगद्य्वापृतिमन्त एव ब्रह्मादयः पूर्णगुणाः क्रमेण । अमन्दमानन्दमजस्रमेव भुञ्जन्त आत्मीयमजात्समासते ।।13।।&lt;br&gt;&#xA;नमो नमोशेषविशेषपूर्णगुणैकधाम्ने पुरुषोत्तमाय । भक्तानुकम्पादतिशुद्धसंविद्दात्रेनुपाधिप्रियसद्गुणात्मने ।।14।।&lt;br&gt;&#xA;यस्य त्रीण्युदितानि वेदवचने रूपाणि दिव्यान्यलं बट् तद्दर्शनमित्थमेव निहितं देवस्य भर्गो महत् ।&lt;br&gt;&#xA;वायो रामवचोनयं प्रथमकं पृक्षो द्वितीयं वपुर्मध्वो यत्तु तृतीयमेतदमुना ग्रन्थः कृतः केशवे ।।15।।&lt;br&gt;&#xA;निःशेषदोषरहित कल्याणाखलिसद्गुण । भूतिस्वयम्भुशर्वादिवन्द्यं त्वां नौमि मे प्रियम् ।।16।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रानुव्याख्याने चतुर्थाध्यायस्य चतुर्थः पादः ।।&lt;/p&gt;</description>
    </item>
  </channel>
</rss>
