<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>माध्व-मते विश्वासटिप्पन्यः  | ०२</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/mAdhvam/tattvam/madhvaH/anu-vyAkhyAnam/mUlam/02/02/" rel="alternate" type="application/rss+xml" title="माध्व-मते विश्वासटिप्पन्यः" />
    <link href="/mAdhvam/tattvam/madhvaH/anu-vyAkhyAnam/mUlam/02/02/" rel="feed" type="application/rss+xml" title="माध्व-मते विश्वासटिप्पन्यः" />

    <meta property="og:url" content="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/">
  <meta property="og:site_name" content="माध्व-मते विश्वासटिप्पन्यः">
  <meta property="og:title" content="०२">
  <meta property="og:description" content="द्वितीयाध्यायस्य द्वितीयः पादः
स्मृतियुक्तिश्रुतिगुणयुक्तयो बहुयुक्तयः ॥1॥
एवं चतुर्विधा नैव विरुद्ध्यन्तेन्वयं प्रति । इति प्रथमपादेन निर्णीतेप्यभियोगतः ॥2॥
दर्शनानां प्रवृत्तत्वान्मन्दः आशङ्कते पुनः । अनादिकालतो वृत्ताः समया हि प्रवाहतः ॥3॥
न चोच्छेदोस्ति कस्यापि समयस्येत्यतो विभुः । भ्रान्तिमूलत्वमेतेषां पृथग्दर्शयति स्फुटम् ॥4॥
तर्कैर्दृढमतमैरेव वाक्यैश्चागमवादिनाम् । दौर्लभ्याच्छुद्धबुद्धीनां बाहुल्यादल्पवेदिनाम् ॥5॥
तामसत्वाच्च लोकस्य मिथ्याज्ञानप्रसक्तितः । विद्वेषात् परमे तत्त्वे तत्त्ववेदिषु चानिशम् ॥6॥
अनादिवासनायोगादसुराणां बहुत्वतः । दुराग्रहगृहीतत्वाद्वर्तन्ते समयाः सदा ॥7॥
तथापि शुद्धबुद्धीनामीशानुग्रहयोगिनाम् । सुयुक्तयस्तमो हन्युरागमानुगताः सदा ॥8॥
इति विद्यापतिः सम्यक्समयानां निराकृतिम् । चकार निजभक्तानां बुद्धिशाणत्वसिद्धये ।।9।।
।। रचनानुपपत्त्यधिकरणम् ।।
चेतनाचेतनं तत्त्वद्वयमेव निरीश्वराः । आहुस्तत्पञ्चपञ्चत्वविभागस्थमचेतनम् ।।10।।
चेतनं तदसङ्ख्यातं भिन्नमन्यद्भिदोज्झितम् । अचेतनस्य कर्तृत्वं स्वातन्त्र्येण निगद्यते ।।11 ।।
परस्परविभेदश्च कार्याणामालयं भवेत् । भोक्तॄणां चेतनस्याहुः केचित् तामपि नापरे ।।12।।
स्वरूपचैतन्यबलात् स्वप्रकाशाच्च भोगिताम् । प्रकृतेश्च स्वरूपस्य विवेकग्राहमेव तु ।।13।।
अभोगवादिनो भोगमाहुर्भेदग्रहात् तयोः । भोगिनां मुक्तिरुद्दिष्टा स एवाभोगवादिनाम् ।।14।।
ईशस्यासङ्ग्रहादेव न युक्तौ तावुभावपि । चेतनेच्छानुसारेण यदा दृष्टः पटोद्भवः ।।15।।
एतादृशत्वमन्यस्य वस्तुत्वात् केन वार्यते । न च काचित्प्रोमोक्तार्थे श्रुतिरेव प्रमा हि नः ।।16।।
आप्तत्वमुक्तमार्गेण वक्तुर्नैवोपपद्यते । अप्रामाण्यस्वतस्त्वस्य स्वीकारादपि मायिवत् ।।17।।
स्वोक्ताखलिनिषेधी स्यान्न च किञ्चित् प्रसिद्ध्यति । इदं नाचेतनवशं वस्तुत्वात् प्रतिपन्नवत् ।।18।।
इत्येव प्रतिषिद्धस्य केन मूलानुमा भवेत् । स्वतन्त्रवृत्ती रचना सा चैवाचेतने कुतः ।।19।।
अचेतनत्वं स्वातन्त्र्यमिति चात्मप्रमाहतम् । स्वेच्छानुसारितामेव स्वातन्त्र्यं हि विदो विदुः ।।20।।
कुत इच्छाचेतनस्य सेच्छं चेत् किमचेतनम् । इच्छाम्यहमिति ह्येव निजानुभवरोधतः ।।21।।
अचेतनेच्छापगता यदि भेदाग्रहोत्र च । कथं स न घटस्य स्यान्मन म इति भेदतः ।।22।।
मनसोपि गृहीतत्वात् उभयात्मकता यतः । कामस्य तु मनः कामः प्रियाप्रियविभेदतः ।।23।।
द्वैविध्यं दृश्यते चास्य तस्माद्भेदाग्रहः कुतः । रचनानुपपत्तेस्तन्न सर्वज्ञानुमागतम् ।।24।।
अचेतनं जगत्कर्तृ पयोम्ब्वादि च नोपमा । एतत्प्रशास्ति वचनाच्चेतनाचेतनस्य च ।।25।।
द्वैविध्येपि तु कामादेः कुतः स्वामित्वमात्मनः । साक्षादनुभवारूढं शक्यतेपोदितुं क्वचित् ।।26।।
इच्छास्वामित्वमेवोक्तमिच्छावत्वं न चापरम् । किञ्चित् तद्वशगत्वेपि स्वामित्वं लोकवद्भवेत् ।।27।।
सर्वात्मतन्त्रकामादेः किमुतैव परेशितुः । न चानुभवगं कामस्वामित्वं वेदवागपि ।।28।।
शक्तापवदितुं तस्मात् सा तदन्याभिधायिनी । मोक्षकामो भवेदन्यो यदि मुक्ताद्भविष्यतः ।।29।।
मोक्षकामस्य किं तेन स्वनाशार्थं च को यतेत् । कर्तृत्वं यस्य तस्यैव भोक्तृत्वमुपलभ्यते ।।30।।
विभागे च तयोर्मानं नैव किञ्चित् क्वचिद्भवेत् । सर्वमानविरोदैकदुर्दीक्षादीक्षिततस्त्वयम् ।।31।।
मायावाद्युपमां यायात् तच्च शब्दान्निराकृतः ।
।। अन्यत्राभावाधिकरणम् ।।
साङ्ख्यस्तु सेश्वरो ब्रूते क्षेत्रानुग्रहशक्तिमान् ।।32।।
अस्तीश्वरः स्वयम्भातः क्लेशकर्मादिवर्जितः । क्षेत्रशक्तिमती चैव प्रकृतिर्बीजशक्तिमान् ।।33।।
जीवः पर्जन्यवद्दैवशक्तिमानीश्वरः स्मृतः । पृथिवीवत्प्रधानं तज्जीवः सन्निधिमात्रतः ।।34।।
बीजावपनकर्तैवेत्यत प्राह स्वयं प्रभुः । अन्यत्र कापि शक्तिर्न स्वातन्त्र्येणेश एव हि ।।35।।
शक्तीस्ताः प्रेरयत्यञ्जस्तदधीनाश्च सर्वशः । सत्ता प्रधानपुरुषशक्तीनां च प्रतीतयः ।।36।।
प्रवृत्तयश्च ताः सर्वा नित्यं नित्यात्मना यतः । तथा नित्यतया नित्यं नित्यशक्त्या स्वयेश्वरः ।।37।।
नियामयति नित्यं च न ऋते त्वदिति श्रुतेः । स्वभावजीवकर्माणि द्रव्यं कालः श्रुतिः क्रियाः ।।38।।
यत्प्रसादादिमे सन्ति न सन्ति यदुपेक्षया । इति श्रुतेर्न सत्ताद्या अपि नारायणं विना ।।39।।
तत्पतञ्जलिविन्ध्यादिमतं न पुरुषार्थदम् ।
।। अभ्युगमाधिकरणम् ।।
चार्वकैरुच्यते मानमक्षजं नापरं क्वचित् ।।40।।
देह आत्मा पुमर्थश्च कामार्थाभ्यां विना न हि । यदैवं दर्शनेनास्य कोर्थः प्रत्यक्षगोचरः ।।41।।
लब्धस्तेनैव हि नरैः शास्त्रात् किं मोहनं विना । स्वपरार्थविहीनत्वात् स्वमतेनैव निष्फलम् ।।42।।
किमित्युन्मत्तवच्छास्त्रं वृथा प्रलपति स्वयम् । देहादन्योनुभवत आत्मा भाति शरीरिणाम् ।।43।।
मम देह इति व्यक्तं ममार्थ इतिवत् सदा । प्रत्यक्षस्येव मानत्वमिति केनावसीयते ।।44।।
यदि तत्साधकं वेदप्रामाण्ये न कथं भवेत् । न चान्यामानता क्वापि प्रमाणेनावसीयते ।।45।।
स्वमतेनार्थरहित उपेक्ष्यः पक्ष ईदृशः ।
।। पुरुषाश्माधिकरणम् ।।
सन्निधानाच्चेतनस्य वर्तते यद्यचेतनम् ।।46।।
तथाप्यबुद्धिपूर्वत्वादुक्तदोषः समो भवेत् । अङ्गित्वं पुरुषस्यैव सर्वैरप्यनुभूयते ।।47।।
तदङ्गत्वोक्तितश्चैव स्यात् सर्वस्यापलापकः । किमु सर्वेश्वरस्यास्य ह्यपलापाद्यतोखलिम् ।।48।।
।। अन्यथानुमित्यधिकरणम् ।।
अङ्गित्वं यदि तस्यैव स्वातन्त्र्यं चेन्न चाखलिम् । तत्प्रेरणेप्यशक्तत्वात् स्वतन्त्रोन्यो ह्यपेक्षितः ।।49।।
न च स्वातन्त्र्यमस्यैव प्रत्यक्षादिविरोधतः । हिताक्रियादिदोषाच्च भद्रं नानीश्वरं मतम् ।।50।।
संसारिणोन्यं सर्वेशं सर्वशक्तिमनौपमम् । चेतनाचेतनस्यास्य सत्त्वादेस्तदधीनताम् ।।51।।
नाङ्गीकुर्वन्ति ये तेषां सर्वेषां च समा इमे । तस्माच्छ्रुतिप्रमाणेन युक्तिभिश्च परो हरिः ।।52।।
अङ्गीकार्यतमो नित्यं सर्वैरपि सुनिश्चितम् ।
।। वैशेषिकाधिकरणम् ।।
नित्यज्ञानप्रयत्नेच्छं सङ्ख्याद्यैरपि पञ्चभिः ।।53।।
युक्तमीशं वदन्तोन्ये तदिच्छादृष्टचोदिताः । परमाणवश्चतुर्वर्गाः संयुज्यन्ते द्विशोखिलाः ।।54।।
परमाणुद्वयेनैव द्य्वणुकं नाम जायते । द्य्वणुकत्रयेण त्र्यणुकं तैश्चतुर्भिस्तदात्मकम् ।।55।।
ततस्त्वनियमेनैव खण्डावयविनां भवः । ततश्चानियमेनैव सर्वावयविसम्भवः ।।56।।
कारणं समवाय्याख्यं परमाण्वादिरत्र हि । ईशेच्छादृष्टकालास्तु निमित्तं कारणं मतम् ।।57।।
सामान्यान्त्यविशेषौ च समवायश्च तत्त्रयम् । नित्यं क्रिया अनित्याश्च गुणद्रव्ये द्विरूपके ।।58।।
कार्ये गुणक्रियाणां तु समवाय्यन्यकारणम् । कारणस्था गुणाद्यास्तु संयोगो द्रव्यकारणम् ।।59।।
एवं स्थितेपि सिद्धान्ते विशेषस्तत्र कल्पितः । द्य्वणुके परमाणौ च ह्रस्वत्वं परिमण्डलम् ।।60।।
न कारणं कार्यगुणे वैरूप्यं तत्र कारणम् । इत्याहुस्तानथोवाच विद्याधीशः स्वयं प्रभुः ।।61।।
महत्त्वं चैव दीर्घत्वं त्र्यणुकाद्येषु कल्पितम् । तस्माच्च सदृशं कार्यं तत्कार्येषूपजायते ।।62।।
यथा तथैव ह्रस्वत्वात् पारिमाण्डिल्यतोपि हि । जायेत सदृशं कार्ये परिमाणं समत्वतः ।।63।।
न चेन्महत्वतश्चैव दीर्घत्वादपि नो भवेत् । सदृशस्य हि कार्यस्य नैव योगः कथञ्चन ।।64।।
अप्रत्यक्षत्वमेव स्याद्यतः कार्येष्वणुत्वतः । इति चेन्न महत्त्वं च परमाणावणावपि ।।65।।
कथं त्र्यणुकपूर्वेषु नाणुत्वमपि कथ्यते । प्रत्यक्षत्वतदन्यत्वे पुरुषापेक्षयाखलिे ।।66।।
अणुत्वं च महत्त्वं च यतो वस्तुव्यपेक्षया । तारतम्यस्थिता यस्मात् पदार्थाः सर्व एव च ।।67।।
यथा महत्त्वविश्रान्तिस्तथाणुत्वस्य चेष्यते । परिमाणत्वतश्चेन्न महत्त्वस्यापि विश्रमः ।।68।।
दृश्यतेनन्त इत्येव तथानन्त्यमणावपि । न महत्तत्वगुणत एतावानिति हीश्वरः ।।69।।
परिच्छिन्नस्तथाणोश्च नैतावद्भागता क्वचित् । विश्रान्तो यद्यनन्तांशः कश्चिदस्तीति गम्यते ।।70।।
नावसाययितुं शक्यो विरोधादेव केवलम् । केवलं साक्षिमानेन कालो देशोपि नान्तवान् ।।71।।
अपर्यवसितिश्चाणोर्दृश्यते साक्षिणा द्वयोः । यदि नो साक्षिगम्यं तन्महत्त्वं केन गम्यते ।।72।।
विश्रान्तिस्तारतम्येन दृश्यते ह्यनुमानतः । यद्यागमादनन्तं तन्महत्त्वमवगम्यते ।।73।।
अनन्तमेव चाणुत्वं कुतो नैवावसीयते । महत्त्वाणुत्वयोर्नैव विश्रान्तिरुपलभ्यते ।।74।।
अन्यदेव ह्यनन्तत्वं महत्त्वाणुत्वयोः समम् । बहुत्वाल्पत्वयोर्यद्वत् सङ्ख्यायामुपलभ्यते ।।75।।
आनन्त्यमेकभागानां तावत्त्वं ह्येव गम्यते । अणीयांश्च महीयांश्च भगवानगमोदितः ।।76।।
आनन्त्यवाचकः शब्दो द्विधानन्त्येपि मानताम् । याति नैव गुणाल्पत्वं कालाल्पत्वं च मानगम् ।।77।।
सर्वकालगतस्याल्पकालेपि स्यादवस्थितिः । महागुणस्य चाल्पोपि गुणः स्यादिति चेद्भवेत् ।।78।।
तावत्त्वमेव नैव स्याद्देशेप्येतन्न नो मतम् । महतोल्पत्वमपि हि व्योमवत् प्राह वेदवित् ।।79।।
यद्यल्पदेशसंस्थानं न सर्वत्रापि नो भवेत् । स्थितस्य ह्यल्पदेशेषु सर्वगत्वं भवेत् ध्रुवम् ।।80।।
एकत्राप्यनवस्थस्य कुत एवाखलिस्थता । शून्यत्वमेव तस्य स्याद्यस्यैकत्रापि न स्थितिः ।।81।।
अतो नाणुत्वविश्रान्तिर्न महत्त्वस्य च क्वचित् । उभयानन्त्ययुक् तस्मात् यदि मुख्यं महद्भवेत् ।।82।।
तच्च ब्रह्म परं साक्षात् सर्वानन्त्ययुतं सदा । यदि साक्षी स्वयम्भातो न मानं केन गम्यते ।।83।।
अक्षजादेश्च मानत्वमनवस्थान्यथा भवेत् । अतः सर्वपदार्थानां भागाः सन्त्येव सर्वदा ।।84।।
सर्वदिक्ष्वपि सम्बन्धादविभागः पराणुता । तत्संयोगादनियतात् पदार्थानां जनिर्भवेत् ।।85।।
द्वयोरेव तु संयोग इति केनावसीयते । कारणस्य गुणास्तेन भवेयुः कार्यगा अपि ।।86।।
तारतम्येन सर्वेपि महान्तश्चाणवो यतः । न च तत्प्रोक्तसृष्टौ तु मानं केवलकल्पना ।।87।।
कथं साक्षिमितस्यास्य शक्नुयात् वारणे क्वचित् । यदि साक्षिमितं नैतन्नानुमा तत्र वर्तते ।।88।।
पक्षीकर्तुमशक्यत्वात् कुत एवानुमा भवेत् । यत्र नास्ति पदन्यासः कस्तं विषयमाप्नुयात् ।।89।।
देशान्तरादिशब्दाश्च शशशृङ्गादिशब्दवत् । सदृशं च सजातीयं नास्मत्पक्षे किमेव हि ।।90।।
येनैव च प्रकारेणात्यसिद्धमनुमीयते । तेनैव शशशृङ्गादेः शक्यमस्तित्वकल्पनम् ।।91।।
प्रत्यक्षमागमो वापि भवेद्यत्र नियामकः । सैव व्याप्तिर्भवेन्मानं नान्या सन्दिग्धमूलतः ।।92।।
सहदर्शनमात्रेण न व्याप्तिरवसीयते । यदैवाव्यतिरेकेस्य ह्यक्षजं वागमो भवेत् ।।93।।
तन्निर्धारितयुक्तिर्वा व्याप्तिः सैवापरा न हि । अन्यथा सप्तमरसभावोप्यनुमयापतेत् ।।94।।
अनिष्टानि च सर्वाणि ह्यनुमा कामचारिणी । कार्यकारणयोश्चैव गुणादेः पञ्चकस्य च ।।95।।
भिन्नस्यैव तु सम्बन्धः समवायोन्य ईर्यते । भिन्नत्वसाम्यतस्तस्य ताभ्यां योगो भवेद् ध्रुवम् ।।96।।
स स्वनिर्वाहकश्चेत् स्याद् द्रव्यमेव तथा न किम् । विशेषस्तद्गतत्वादिर्यद्यभिन्नेवसीयते ।।97।।
गुणक्रियादिरूपस्य निषेधः केन हेतुना । द्रव्यमेव ततोनन्तविशेषात्मतया सदा ।।98।।
नानाव्यवहृतेर्हेतुरनन्तत्वं विशेषतः । विशेषश्च विशेषी सः स्वेनैव समवायवत् ।।99।।
कल्पनागुरुतादोषात् पदार्थान्तरता न हि । कल्पयित्वा षट् पदार्थान् साभावानपि केवलम् ।।100।।
एकस्मिन् स विशेषश्चेत् किं पूर्वं तस्य विस्मृतिः । येन प्रत्यक्षसिद्धेन व्यवहारोखलिो भवेत् ।।101।।
भावाभावविभागेन यं विना न कथञ्चन । एतादृशो विशेषेस्मिन् को द्वेषो वादिनां भवेत् ।।102।।
अभेदेन प्रतीतिश्च कार्यकारणपूर्वके । अभावान्ते पदार्थेस्मिन् सविशेषावसीयते ।।103।।
सामान्यादिपदार्थेषु तन्निष्ठत्वादयोखिलाः । कथं धर्मा निवार्यन्ते वस्त्वैक्येपि हि वादिभिः ।।104।।
कार्यस्य तत्तन्निष्ठत्वं गुणादेर्व्यापितादिकः । कथं विशेषो नैवास्ति स च धर्मोपरो यदि ।।105।।
षट्पदार्थातिरेकः स्यात् पदार्थानियमेपि हि । धर्मस्य धर्मसन्तानादनवस्थाखनिर्भवेत् ।।106।।
सामान्यस्यापि सामान्यं गुणस्यापि गुणो ह्यतः । नाङ्गीकृतः स च यदि नानवस्था क्वचिद्भवेत् ।।107।।
अस्मत्पक्षे गुणाद्याश्च तद्वन्ते हि विशेषतः । अनन्यत्वान्नानवस्था भेदो नाशे भवेत् तथा ।।108।।
विशेषमेव संश्रित्य विशेषो बलवान् यतः । दृष्टिप्रमाणतश्चैव विरोधो दर्शने कथम् ।।109।।
विरोधो ह्यविरोधश्च यतो दर्शनमानकौ । ततो दृष्टे विरोधस्तु सद्भिरापाद्यते कथम् ।।110।।
अभिन्नो भगवान् स्वेन तदन्येन विभेदवान् । नित्या धर्मास्तदीयास्तु सर्वेस्मान्नैव भेदिनः ।।111।।
सामस्त्योच्छेदिनोन्यत्र धर्मा उभयरूपिणः । भावे त एव चोच्छेदात् तदन्ये च समस्तशः ।।112।।
अंशांशिनोरभेदेन त्वंशसंयोग एव हि । अंशिनो नानवस्थातो यद्यप्यंशेष्वविश्रमः ।।113।।
एकस्मिन् जात एवान्यः संयोगो जायते यदि । अनवस्था तदैव स्यात् संयोगैक्ये भवेत् क्व सा ।।114।।
अंशे संयोगदृष्टेश्च दृष्टे का सानवस्थितिः । यद्यंशगो न संयोगः कार्येषु प्रथिमा कथम् ।।115।।
परमाणोरणोर्नास्ति महत्तेत्यद्भुतं वचः । अणूनां प्रथिमापेक्षां विनैव त्र्यणुकेपि सः ।।116।।
परमाणोर्महत्त्वं च विनेत्येतद्वचः कथम् । अंशिनोंशैरभेदोयमंशेन तु भिदाभिदा ।।117।।
सर्वप्रत्यक्षविषयः कथमेव ह्यपोद्यते । संयोगश्च विभागश्च भेदश्चैव पृथक् पृथक् ।।118।।
अन्योन्यप्रतियोगेन ह्युभयोरपि दृश्यते । भिन्ना इति तु भेदानां समुदायो हि दृश्यते ।।119।।
यथैव च पदार्थानामनयोर्भेद इत्यपि । इतोमुष्यामुतोप्यस्य भेदो दृष्टो द्विधर्मिकः ।।120।।
तत्रैकवचनं यत्तद्विप्राणां भोजनं यथा । नरत्वादिकमप्येवं तत्तद्धर्मतयेयते ।।121।।
न सर्वधर्म एकोस्ति समुदायस्तु भिन्नगः । एतादृशं च सादृश्यं पदार्थेषु पृथक् पृथक् ।।122।।
एकस्मिन् स विनष्टेपि यतोन्यत्रैव दृश्यते । कुतो भस्मत्वमाप्तस्य नरत्वं पुनरिष्यते ।।123।।
एकत्वे नास्ति मानं च श्रुतिरप्याह सादरम् । भिन्नाश्च भिन्नधर्माश्च पदार्था अखिला अपि ।।124।।
स्वैः स्वैर्धर्मैरभिन्नाश्च स्वरूपैरपि सर्वशः । अनिवृत्तविनाशास्तु धर्मा उभयरूपकाः ।।125।।
न केनचिदभिन्नोतो भगवान् स्वैर्गुणैर्विना । इति व्युत्पत्तिरपि हि सादृश्येनैव गम्यते ।।126।।
सर्वेषु युगपच्छब्दः सदृशेषु प्रवर्तते । तथापि प्राप्तितस्त्वेकवचनाच्च विशेषतः ।।127।।
अभीष्टावागतिश्च स्याच्छक्तिः सादृश्यगा यतः । तादृशोयं च तच्छब्दः इति ज्ञापयति स्फुटम् ।।128।।
जातितश्चेत् कथं तासु तत्र चेदनवस्थितिः । तथैव व्यक्तिविज्ञानं व्यक्तित्वाभावदूषितम् ।।129।।
यदि तच्चास्ति तस्यापि विशेषेष्वनवस्थितिः । कथं स्वरूपत्वमपि ज्ञायतेनुगतं यदि ।।130।।
एकव्युत्पत्तिपर्यन्तमनवस्थादिदूषितम् । कल्पनागौरवात् तेन युक्ता नानुगकल्पना ।।131।।
औपाधिकविशिष्टाद्यमपि तद्वस्तु किं ततः । अन्यत् तदेव चेदग्निमत्वं किं तत्र भण्यते ।।132।।
अग्निसंयोगमात्रं चेद्भवेत् तत्सिद्धसाधनम् । भूधरस्याग्निसंयोगो यदि षष्ठ्यर्थ एव कः ।।133।।
समवायो यदि ह्यस्य चैकत्वाद् सिद्धसाधनम् । यद्यस्यौपाधिको भेदः कुत एकत्वमिष्यते ।।134।।
नानिर्वाच्यं हि तेनेष्टमत औपाधिकान्ययोः । सत्यत्वात् को विशेषः स्यान्मायावाद्यन्यथा भवेत् ।।135।।
उपाधिजन्यं तद्गम्यमिति चौपाधिकं भवेत् । उभयत्राप्यनन्ताः स्युः समवाया इतस्ततः ।।136।।
भिन्नत्वं चैव तेष्वस्ति को विशेष उपाधिगे । अविद्यमान एवान्यः समवायोधिगम्यते ।।137।।
उपाधिना तद्गमकमनुमानं न मा भवेत् । एवमेवासतः सत्तासमवायो जनिर्मता ।।138।।
तत्रापि ह्युक्तदोषाणां नैव किञ्चिन्निवारकम् । अस्मत्पक्षे विशेषस्य सर्वत्राङ्गीकृतत्वतः ।।139।।
नास्ति दोषः क्वचिद्भावो ह्यभावश्च स एव हि । अभावस्य च धर्माः स्युर्भावास्तेषां च तेखिलाः ।।140।।
प्रत्यक्षमानतः सर्वमेतन्नो वारणक्षमम् । सर्वे भावा अभावाश्च पदार्थास्तेन सर्वदा ।।141।।
तथापि प्रथमं बुद्धेर्यो निषेधस्य गोचरः । सोभावो विधिबुद्धेस्तु गोचरः प्रथमं परः ।।142।।
तस्मात् प्रध्वंस्तभेदादि सदित्येवावगम्यते । अस्त्यभावोस्ति च ध्वंसो देहाभावश्च भस्मता ।।143।।
इत्यादि युज्यते सर्वं प्रत्यक्षादिप्रमाणतः । अन्योन्याभावभेदी च पृथक्त्वं च पृथक् पृथक् ।।144।।
यत्कल्पयन्ति तच्चैव कल्पनागौरवाद्गतम् । पर्यायत्वेन ते शब्दा ज्ञायन्ते सर्व एव हि ।।145।।
भेदस्य तु स्वरूपत्वे ये वदन्ति च शून्यताम् । अद्भुतास्ते यतोन्यस्य प्रतियोगित्वमिष्यते ।।146।।
प्रतियोगिनो हि भेदोयं न तु स्वस्मात् कथञ्चन । विभागेनाल्पतैव स्यात् कुत एव च शून्यता ।।147।।
न शून्यानां हि संयोगाद्भावो वस्तुन इष्यते । विदारणार्थो धातुश्च विभागगुणवाचकः ।।148।।
अविदारणेपि ह्यास्यस्य भिन्नावोष्ठौ तु तस्य च । अत उन्मत्तवाक्यत्वान्मायावादो ह्युपेक्षितः ।।149।।
न चामन्दसदानन्दस्यन्द्यनन्तगुणार्णवः । ईश्वरोष्टगुणत्वेन प्रमेयोप्रमित्वतः ।।150।।
मय्यनन्तगुणेनन्त गुणतोनन्तविग्रहे । अनन्तगुणमाहात्म्यशक्तिज्ञानमहार्णवः ।।151।।
नारायणः परोशेषचेतनेभ्यः परं पदम् । इत्यादिवेदतद्वाक्यैरनन्तैश्चावसीयते ।।152।।
अनन्तगुणता विष्णोः कथमेव ह्यपोद्यते । यद्यनन्तविशेषाश्च तज्ज्ञानादेर्निवारितः ।।153।।
कथं तत्तद्विषयता सार्वज्ञार्थं विधीयते । औपाधिकविशेषस्तु पूर्वमेव निराकृतः ।।154।।
स्वप्रकाशत्वमपि तु यैर्ज्ञानस्य निवारितम् । कथं सर्वज्ञता तस्य स्वज्ञानाधिगमं विना ।।155।।
ज्ञानं विश्वधिगं त्वेकं तज्ज्ञानविषयं परम् । इति ज्ञानद्वयेनैव सर्ववित् परमेश्वरः ।।156।।
इति चेदेष एवार्थस्तज्ज्ञानावसितो यदि । स्वप्रकाशत्वमेव स्याज्ज्ञानं ह्येतद्विशेषणम् ।।157।।
ज्ञानान्तरेण चेदत्र भवेदेवानवस्थितिः । स्वप्रकाशत्वमेतस्माद्दुर्निवारं समापतेत् ।।158।।
सुखवान् दुःखवांश्च स्यादिति व्याप्तिश्च नो भवेत् । निर्दुःखत्वं महानन्दः श्रुत्यैवेशस्य भण्यते ।।159।।
योशनायापिपासे च शोकादींश्चातिवर्तते । आनन्दं ब्रह्मणो विद्वान् विपाप्मेत्यादिका च सा ।।160।।
ईश्वरस्य तथेष्टत्वं दुःखित्वोपाधिरित्यपि । उक्ते किमुत्तरं ब्रूयात् श्रुत्यनादरतत्परः ।।161।।
न चात्मदुःखितेच्छा स्यादत एतन्निवार्यते । सहदर्शनमात्रेण श्रुतीनामपलापकः ।।162।।
यज्ञादेरपि पापस्य हेतुत्वं हिंसया युतेः । नानुमाति कथं तत्र यद्युपाधिर्निषिद्धता ।।163।।
अदुःखित्वेन चानुक्तिः कथं नोपाधितां व्रजेत् । अदुःखमितरत् सर्वं जीवा एव तु दुःखिनः ।।164।।
तेषां दुःखप्रहाणाय श्रुतिरेषा प्रवर्तते । इति श्रुतिर्हि परमा श्रुत्युक्तिर्यदि कारणम् ।।165।।
किं कार्यमनुमानेन गलस्तनसमेन हि । अनुमानेन यद्यर्थः श्रुतिदृष्टोप्यपोद्यते ।।166।।
पूर्वोक्तेन प्रकारेण नेश्वरो धर्म एव च । स्यात् तत्फलं च तेनात्र श्रुतिरेव प्रमा भवेत् ।।167।।
ईशस्यानुमया सिद्धेः श्रुतिर्धर्मिप्रमा भवेत् । तया सर्वगुणैः पूर्ण उक्त ईशो यतस्ततः ।।168।।
अनानन्दानुमानस्य धर्मिग्राहिविरोधतः । न प्रमाणं भवेत् तस्मान्नानुमात्रोपयोगिनी ।।169।।
नित्येच्छत्वात् परेशस्य परमाणुसदात्वतः । अदृष्टकालयोश्चैव भावात् कार्यं सदा भवेत् ।।170।।
न हि कालविभेदोस्ति तत्पक्षेस्मन्मते हरेः । विशेषकाल एवैतत्सृष्ट्यादीच्छा सदातना ।।171।।
विशेषाश्चैव कालस्य हरेरिच्छावशाः सदा । सर्वे निमेषा इति हि श्रुतिरेवाह सादरम् ।।172।।
उदीरयति कालाख्यां शक्तिमित्यस्य वागपि । कालस्य कालगत्वेन न विरोधोपि कश्चन ।।173।।
असङ्ख्यातविशेषत्वादिच्छाया अपि सर्वदा । ईशो देशश्च कालश्च स्वगता एव सर्वदा ।।174।।
ईशाधीनो च तौ नित्यं तदाधारौ च तद्गतौ । इति श्रुतिरपि प्राह काले स्वोद्दिष्ट एव तु ।।175।।
तत्कालसृष्टिमेवातो वाञ्छतीशः सदैव हि । स्यात् कालः स तदैवेति कालस्य स्वगतत्वतः ।।176।।
स्वभावादेव हीच्छैषा देवस्यैष इति श्रुतेः । स्वभावोपि परेशेच्छावशः इत्युदितः पुरा ।।177।।
नित्या अनित्याश्च ततस्तदधीना इति श्रुतिः । रूपस्पर्शादिहेतुभ्यः परमाणोरनित्यता ।।178।।
अनुमेया श्रुतीनां च विरुद्धत्वान्न तन्मतम् । उपादेयमतश्चायमविरुद्धः समन्वयः ।।179।।
।। समुदायाधिकरणम् ।।
वैभाषिकाश्च सौत्रान्ताः स्वरसक्षणिकं जगत् । अणूनां समुदायं च कालकर्मनिमित्ततः ।।180।।
उत्पत्तिकाले युक्तानामात्मानं च क्षणस्थितिम् । नित्यं सन्तानमेतेषां पञ्चस्कन्धात्मना स्थितम् ।।181।।
संस्काररूपविज्ञानसञ्ज्ञादुःखात्मना स्थितिः । दुःखाभावं सुखं चाहुररूपज्ञानसन्ततिम् ।।182।।
मोक्षं स समुदायो हि नैकस्मादेव युज्यते । नोभयोश्चोभयत्वं यत्समुदायव्यपेक्षया ।।183।।
अतोन्योन्याश्रयत्वेन समुदायो न युज्यते । अन्योन्यापेक्षया पुंसः समुदायत्ववेदनम् ।।184।।
स्यात् तत्सदातनत्वेपि तच्च सामीप्यहेतुकम् । इति चेत् कार्यसम्भूतिमात्रव्यापृतिकारणम् ।।185।।
न तु कार्यविशेषेषु व्यापृतं कारणं भवेत् । अतोर्थेन्द्रियसंयोगिरूपकारणतात्मनः ।।186।।
संयोगिरूपराहित्यान्नैव तज्ज्ञानतापि हि । विशेषकार्यजनकं यदि कारणमिष्यते ।।187।।
कुतः समानरूपत्वं कार्याणामपि सर्वशः । अतोनियत्या यत्किञ्चिद्यस्य कस्यापि कारणम् ।।188।।
अदृष्टमपि तस्यैव विशेषापादकं कुतः । यस्य कस्यापि यत्किञ्चिद्विशेषमुपपादयेत् ।।189।।
कार्यं च कारणं चैव यत्किञ्चिद्यस्य कस्यचित् । भवेन्नियामकाभावादिदमस्यैव कारणम् ।।190।।
इति नित्यविनाशित्वे केन मानेन गम्यते । इदं न जायतेमुष्मादित्यत्रापि न कारणम् ।।191।।
विनाशोत्पत्तयश्चैव न दृश्यन्ते सदातनाः । दृश्यते प्रत्यभिज्ञातः स्थिरत्वं सर्ववस्तुषु ।।192।।
फलादीनां विशेषेण सर्वत्राप्यनुमीयते । सत्त्वेन क्षणिकत्वं चेदाकाशस्याविशेषतः ।।193।।
अविशेषोखलिस्यापि सत्त्वात् किं नानुमीयते । यद्याकाशस्य सत्त्वं न कुत एव नरादिषु ।।194।।
सधर्मिप्रतियोगित्वमभावस्य नियामकम् । तौ विना न ह्यभावश्च क्वचिद् दृष्टः कदाचन ।।195।।
अधर्मिप्रतियोगित्वमाकाशस्यावगम्यते । स्वीकारत्यागतोदृष्टदृष्टयोः सर्ववस्तुषु ।।196।।
गुणानुन्मत्त एवासौ विदधात्यधिकं पुनः । उत्तरोत्पत्तिमात्रेण विनाशात् पूर्ववस्तुनः ।।197।।
न संस्कारार्पकत्वं च युज्यते कस्यचिन्क्वचित् । अतो ज्ञातं मयेत्यादि न ज्ञेयमनुमा कुतः ।।198।।
एकत्वमनुभूतिस्थं त्यक्त्वा निर्मानिका भिदा । कुत आत्मादिकेषु स्याद् बल्येनानुभवो यतः ।।199।।
कार्यकारणयोश्चैककालीनत्वं विना कथम् । पूर्वसंस्कारयोगी स्यादुत्तरो नियमेन च ।।200।।
सम्बद्धा एव संस्कारमन्यत्रादधतेखिलाः । असम्बद्धः कथं पूर्वं उत्तरे वासनाकरः ।।201।।
एककालतया योगं विना संस्कारतः कथम् । क्षणमात्रमवस्थानं स्वीकृतं सर्ववस्तुषु ।।202।।
पूर्वमध्यापरकलारहितः क्षण इष्यते । पूर्वभावभवं कार्यमुत तन्नाशसम्भवम् ।।203।।
यौगपद्यं सति भवेदुत्पाद्यानामशेषतः । विनाशे चेन्न तत्कार्यं कार्योत्पत्तौ च का प्रमा ।।204।।
अभेदेपि विशेषेण देहदीपफलादिषु । विशेषदर्शनं युक्तमस्माकमनुभूतितः ।।205।।
विशेषदर्शनं मानं यदि न स्थैर्यदृक् कुतः । दिक्सुखे च स्वदृष्टान्ताद्भावो सच्चेत् क्वचिद्भवेत् ।।206।।
विश्वं प्रत्यक्षगं त्यक्त्वा तयोर्योनुमितं वदेत् । मायावादिवदेवासावुपेक्ष्यो भूतिमिच्छता ।।207।।
सर्वप्रमाणसिद्धं यद्बुद्धेर्भेदेन सर्वदा । कथं नु तस्य बुद्धित्वं विश्वमन्यच्च किम्प्रमम् ।।208।।
सर्वलोको बिभेत्यञ्जो यस्मादनुभवात् सदा । तस्यापलापिनः किं न निष्प्रमाणकवादिनः ।।209।।
सोहं तदिदमेवाहं सुखी सद्गगनं दिशः । सत्या इत्याद्यनुभवः सदा तत्प्रतिपक्षगाः ।।210।।
अतो निर्मानमखलिप्रमाणप्रतिपक्षगम् । दुर्मतं कोनुगृह्णीयाद्विनासुरततिं क्वचित् ।।211।।
।। असदधिकरणम् ।।
अपरः शून्यमखिलं मनोवाचामगोचरम् । निर्विशेषं स्वयम्भातं निर्लेपमजरामरम् ।।212।।
अशेषदोषरहितमनन्तं देशकालतः । वस्तुतश्च तदस्मीति नित्योपासापरोक्षितम् ।।213।।
रागादिदोषरहितं तद्भावं योगिनं नयेत् । तस्यैवानादिसंवृत्या नानाभेदात्मकं जगत् ।।214।।
सदिवाभाति सत्यत्वं सांवृतं तस्य चेष्यते । पारमार्थिकसत्त्वं तु शून्यादन्यस्य न क्वचित् ।।215।।
सांवृतेनैव सत्वेन व्यवहारोखलिो भवेत् । शून्यात् संवृतियोगेन विश्वमेतत् प्रवर्तते ।।216।।
सृष्टिकाले पुनश्चान्ते स्तिमितं शून्यतां व्रजेत् । इति ब्रूते तमुद्दिश्य जगाद जगतां गुरुः ।।217।।
नासतो जगतो भावो न हि दृष्टासतो जनिः । सतः क्वचित् प्रमाणं च दृष्टिरेवाखिलाद्वरम् ।।218।।
यद्येवं सप्तमरसान्मधुरादिव पीनता । भवेज्जनस्य मार्जारशृङ्गं गोरिव घातकम् ।।219।।
कार्यार्थी कारणं सच्च नोपादद्यात् कथञ्चन । न प्रवर्तेत चेष्टाय शून्यादेवेष्टसम्भवात् ।।220।।
देशकालादिनियमो न हि शून्यात् सतो भवेत् । पुरुषेच्छानुसारेण यदि किञ्चित् प्रजायते ।।221।।
किं नानुमीयते तद्वद्वस्तुत्वात् पुरुषोद्भवः । सर्वस्यापि न चाभावो विश्वं सदिति गम्यते ।।222।।
यतोनुभवविरोधे तु वचनं वादिनः कुतः । स्वप्नभ्रान्तिवदेवेदं संवृत्यैवोपलभ्यते ।।223।।
यदि सत्वेन किञ्चात्र भ्रमो नैव निवर्तते । अनादेरस्य विश्वस्य निवृत्तिर्यदि चेष्यते ।।224।।
निवृत्तिश्च निवर्तेत तस्या भ्रान्तित्वसम्भवात् । दृष्टस्य भ्रान्तितो चेत् स्याददृष्टे न भ्रमः कुतः ।।225।।
गवामशृङ्गिभावेन न हि स्याच्छशशृङ्गिता । अस्माकं तु प्रमाणेन प्रसादादीश्वरस्य च ।।226।।
उक्तभङ्ग्यागमानां च प्रामाण्याद्युज्यतेखलिम् । दृश्यत्वाद्विमतं मिथ्या स्वप्नवच्चेदियं च मा ।।227।।
मिथ्या चेत् साध्यसिद्धिर्न व्यभिचारो न चेद्भवेत् । साधकत्मसत्यस्य साध्यं विप्रतिपत्तितः ।।228।।
तस्य चेत्यनवस्था स्यात् सत्त्वं चास्यानुभूतितः । अनुभूतिविरोधेन मिथ्यात्वे मा न काचन ।।229।।
अतीतानागतौ कालावपि नः साक्षिगोचरौ । तत्सम्बन्धितया सत्त्वमपि दृष्टस्य साक्षिगम् ।।230।।
दृढदृष्टं तु यद्दृष्टं दृष्टाभासस्ततोपरम् । भ्रान्तेः संवृतिसत्यस्य विशेषो व्यभिचारवान् ।।231।।
तेनाप्यङ्गीकृतः सम्यक् स नः सत्यत्वमेव हि । विज्ञानाद् व्यभिचारोस्य कदाचित् स्यादिति प्रमा ।।232।।
नैव दृष्टा प्रमा सा च न भवेत् स्वविरोधतः । भेदो विशेषधर्म्यादिग्रहणापेक्षया यदि ।।233।।
अन्योन्याश्रयताहेतोर्दुग्राह्या इति यन्न तत् । स्वरूपं वस्तुनो भेदः यन्न तस्य ग्रहेग्रहः ।।234।।
अन्यथास्यामुना भेद इति वक्तुं न शक्यते । अगृहीतो यदा भेदस्तदा स्वस्मादिति ग्रहः ।।235।।
स्यात् प्रतीतिविरोधाच्च न हि कश्चित् तथा वदेत् । धर्मित्वप्रतियोगित्वतद्भेदा युगपद्यदि ।।236।।
विशेषणं विशेष्यं च तद्भावश्चैव गृह्यते । को विरोधः स्वरूपेण गृहीतो भेद एव तु ।।237।।
अस्यामुष्मादिति पुनर्विशेषेणैव गृह्यते । किञ्च भेदः कथं ग्राह्य इति यः परिपृच्छति ।।238।।
धर्म्यादिभेदग्रहणात् तेनोक्तोन्योन्यसंश्रयः । अन्यत्वाग्रहणे प्रोक्तः कथमन्योन्यसंश्रयः ।।239।।
अन्यत्वं यदि सिद्धं स्यात् कथमन्योन्यसंश्रयः । एतादृशस्य वक्तारावुभौ जात्युत्तराकरौ ।।240।।
मायी माध्यमिकश्चैव तदुपेक्ष्यौ बुभूषुभिः । यच्छून्यवादिनः शून्यं तदेव ब्रह्म मायिनः ।।241।।
न हि लक्षणभेदोस्ति निर्विशेषत्वतस्तयोः । अनृतादिविरोधित्वमुभयोश्च स्वलक्षणम् ।।242।।
स्ववाक्याभावसंवादान्न कृत्यं प्रतिवादिनः । तत्पक्ष इति वैधर्म्यान्न स्वप्नादिवदित्यजः ।।243।।
अप्रयत्नान्निराचक्रे चेति दृष्टिविरुद्धताम् । निष्प्रमाणत्वमप्यस्य सूचयामास विश्वकृत् ।।244।।
।। अनुपलब्ध्यधिकरणम् ।।
ज्ञानमेवैकमखलिज्ञेयाकारं प्रभासते । तत्र सन्ततिभेदश्च स्वभेदो भेद एव च ।।245।।
कल्पिताः प्रतिभासान्ते नानासंवृतिभूमिषु । इत्येतदपि नो युक्तं न हि ज्ञानतया जगत् ।।246।।
भासतेनुभस्यैव विरुद्धत्वादपेशलम् । तन्मतं क्षणिकत्वाच्च ज्ञानस्य स्थिररूपतः ।।247।।
ज्ञेयस्योक्तप्रकारेण सर्वश्रुतिविरोधतः । अनुभूतिविरुद्धत्वादपि पक्षा इमेशिवाः ।।248।।
।। नैकस्मिन्नधिकरणम् ।।
आह क्षपणको विश्वं सदसद्द्वयमद्वयम् । द्वयाद्वयमतत्सर्वं सप्तभङ्गि सदातनम् ।।249।।
नैतत्पदार्थ एकस्मिन् युक्तं दृष्टिविरोधतः । भावाभावतया विश्वं येन रूपेण मीयते ।।250।।
तद्रूपमेव तदिति नियमः केन वार्यते । तत्तद्दोषनिवृत्यर्थं स्वीकृता तत्तदात्मता ।।251।।
यदि तैरखिलैर्दोषैर्लिप्यते चलदर्शनः । अतिहाय प्रमाणाप्तं नियमं सदसत्तया ।।252।।
अशेषमविरुद्धं च निर्मानं व्याहतं सदा । सर्वप्रकारं वदतो दृष्टहानिरमग्रहः ।।253।।
स्वव्याहतत्वमित्याद्या दोषाः सर्वे भवन्ति हि । वक्ति स्वप्रभमात्मानं देहमानं तदप्यलम् ।।254।।
दुष्टं नानाशरीरेषु प्रवेशादन्यथाभवात् । अन्यथाभावि यद्वस्तु तदनित्यमिति स्थितिः ।।255।।
तन्मते तदनित्यत्वं पुद्गलस्यानिवारितम् । नानित्यतास्मत्पक्षे तु चैतन्यादेर्विशेषिणः ।।256।।
लक्षणस्य निवृत्तौ तु स्यान्न तच्चेतने क्वचित् । ओतप्रोतात्मकत्वं तु पटे देहेङ्गसंस्थितिः ।।257।।
इत्यादलिक्षणस्यैव निवृत्तौ स्यादनित्यता । भौतिकं त्वेव रूपादि व्याप्तं नाशेन नो मते ।।258।।
नैवं तस्यान्यथाभावो यस्यानित्यत्वमीरितम् । रूपादियुक्तस्य तथा जगन्नाशित्वसिद्धये ।।259।।
व्याप्त्या तयान्यथाभावादात्मनोनित्यता भवेत् । नित्योर्ध्वगतिरप्येषा या मुक्तिरिति कथ्यते ।।260।।
अलोकाकाशमाप्तस्य कथं न विकृतिश्च सा । कीदृशश्चान्यथाभावो नाशहेतुतयेष्यते ।।261।।
संस्थानापगमश्चेत् स न हि भूसागरादिषु । यः कश्चिदन्यथाभावो यदि मुक्तिश्च तादृशी ।।262।।
देहमाने विकारः स्यादिति स्थास्नूननात्मनः । आह हस्त्यादिदेहेषु ह्यपि स्यादन्यथाभवः ।।263।।
अणुदेहस्य जीवस्य गजत्वे विकृतिर्हि या । देहव्याप्तौ विशेषः कस्तस्याः स्थास्नुतनौ च नुः ।।264।।
गीतात् पुष्पफलावाप्तिः स्पर्शात् कार्श्यं रसात् स्थितिः । अपि वृक्षस्य दृश्यन्त इति नानात्मता भवेत् ।।265।।
एवं चात्माकार्त्स्न्यमिति तत एवाह वेदवित् ।
।। पत्युरधिकरणम् ।।
सर्वज्ञत्वादिकैः सर्वैर्गुणैर्युक्तं सदाशिवम् ।।266।।
जगद्विचित्ररचनाकर्तारं दोषवर्जितम् । आहुः पाशुपतास्तच्च बहुश्रुतिविरोधतः ।।267।।
नोपादेयं मतं ह्यस्य देवस्य स्तुहि गर्तगम् । उत्पिपेष शिरस्तस्य गृणीषे सत्पतिं पदम् ।।268।।
यद्विष्णोरुपमं हन्तुं रुद्रमाकृष्यते मया । धनुर्यं कामये तं तमुग्रं मा शिश्नदेवताः ।।269।।
घ्नञ्छिश्नदेवानेकोसावासीन्नारायणः परः । तस्माद्रुद्रः सम्प्रसादश्चाभूतां वैष्णवं मखम् ।।270।।
यज्ञेन यज्ञमयजन्ताबधन्न् पुरुषं पशुम् । यो भूतानामधिपती रुद्रस्तन्तिचरो वृषा ।।271।।
इत्यादिश्रुतिसामर्थ्यात् पारतन्त्र्यं जनिर्मृतिः । पराधीनपदप्राप्तिरज्ञत्वं प्रलयेभवः ।।272।।
प्रतीयन्ते सदोषत्वान्नेशः पशुपतिस्ततः । अशरीरत्वतस्तस्य सम्बन्धो जगता क्वचित् ।।273।।
कर्तृत्वेन न युज्येत देहिनो ज्ञानदृष्टितः । न च देहादिवद्विश्वमस्य स्याद्भोगसम्भवात् ।।274।।
अधिष्ठाने स्थितः कर्ता कार्यं कुर्वन् प्रतीयते । नास्याधिष्ठानयोगोस्ति भूतानां प्रलये तदा ।।275।।
अदेहश्चेदसर्वज्ञः शिलाकाष्ठादिवत् सदा । देही चेदन्तवानेव यज्ञदत्तनिदर्शनात् ।।276।।
न चैतदखिलं विष्णौश्रुतिप्रामाण्यगौरवात् । मनोबुद्ध्यङ्गितां विष्णोर्लक्षयामो य एव सः ।।277।।
स एव देहो विज्ञानमैश्वर्यं शक्तिरूर्जिता । देहो विष्णोर्न ते विष्णो वासुदेवोग्रतो भवेत् ।।278।।
एको नारायण आसीन्न ब्रह्मा न च शङ्करः । अजस्य नाभावध्येकमर्पितं मात्रया परः ।।279।।
सद्देहः सुखगन्धश्च ज्ञानभाः सत्पराक्रमः । ज्ञानज्ञानः सुखसुखः स विष्णुः परमोक्षरः ।।280।।
आनन्द एक एवाग्र आसीन्नारायणः प्रभुः । प्रियं तस्य शिरो मोदप्रमोदौ च भुजौ हरेः ।।281।।
आनन्दो मध्यतो ब्रह्म पुच्छं नान्यदभूत् क्वचित् । मनसोस्याभवद्ब्रह्मा ललाटादपि शङ्करः ।।282।।
पक्षयोर्गरुडः शेषो मुखादास सरस्वती । सहस्रशीर्षा पुरुषः सहस्राक्षः सहस्रपात् ।।283।।
इत्यादिश्रुतिसन्दर्भबलान्नित्यगुणात्मनः । विष्णोर्देहाज्जगत्सर्वमाविरासीदितीर्यते ।।284।।
मानवत्वाद्विरोधः को नामानं क्वचिदिष्यते । अविरोधो विरोधश्च मानेनैव हि गम्यते ।।285।।
अत उक्तं समस्तं च वासुदेवस्य युज्यते । शिवादिनामयुक्ताश्च श्रुतयो विष्णुवाचकाः ।।286।।
नामानि सर्वाणि च यमेको यो देवानामधाः । विष्णुनामानि नान्यस्य सर्वनामा हरिः स्वयम् ।।287।।
न नारायणनामानि तदन्येष्वपरे हरौ । इत्यादिश्रुतयस्तत्र मानं चोक्तः समन्वयः ।।288।।
पुराणानि पुराणाद्यैर्विरुद्धत्वान्न तत्प्रमा । तद्विरुद्धेषु नो मानं पूर्वापरविरोधतः ।।289।।
समब्राह्मविरोधाच्च नियमाद्वैष्णवेष्वपि । मोहार्थमुक्तितश्चैव विष्णुरेको गुणार्णवः ।।290।।
स्कन्दसूर्यगणेशादिमतानि न्यायतोमुतः । निराकृतान्यशेषेण सिद्धान्तस्याविशेषतः ।।291।।
।। उत्पत्त्यधिकरणम् ।।
निराकृतौ विशेषस्य भावाच्छक्तिमतं पृथक् । दूष्यते महती देवी ह्रीङ्कारी सर्वकारणम् ।।292।।
त्रिपुरा भैरवीत्यादिनामभिः साभिधीयते । तस्याः सदाशिवाद्याश्च जायन्ते देवमानवाः ।।293।।
भूतभौतिकमप्येतदिति तन्नोपपद्यते । दृष्टा पुम्भ्यः सदा सृष्टिः स्त्रीपुम्भ्यो वा विशेषतः ।।294।।
केवलाभ्यो न हि स्त्रीभ्यस्तत उत्पत्त्यसम्भवात् । नार्च्यं महावाममतं वामैरन्यैरुदीर्यते ।।295।।
शिवोपसर्जना शक्तिः ससर्जेदं समन्ततः । इति तच्चोपपन्नं न शिवस्याकरणत्वतः ।।296।।
अदेहत्वादपि ह्यन्ये ब्रूयुः सर्वज्ञमीश्वरम् । अणुवामा न तद्युक्तमीशवादप्रवेशनात् ।।297।।
सार्वज्ञादिगुणैर्युक्तं गुरुकल्पनया द्वयम् । न युज्यते ह्यतस्त्वीश एक एव प्रयोजकः ।।298।।
उक्तदोषस्च तत्पक्ष इति नैवात्र दूष्यते । श्रुतिस्मृतीतिहासानां सामस्त्येन विरोधतः ।।299।।
सतां जुगुप्सितत्वाच्च नाङ्गीकार्यं हि तन्मतम् । पञ्चरात्रनिषेधार्थमेतान्याचक्षते यदि ।।300।।
सूत्राण्यतिविरुद्धं तद्यत आह स भारते । पञ्चरात्रस्य कृत्स्नस्य वक्ता नारायणः स्वयम् ।।301।।
ज्ञानेष्वेतेषु राजेन्द्र सर्वेष्वेतद्विशिष्यते । पञ्चरात्रविदो ये तु यथाक्रमपरा नृप ।।302।।
एकान्तभावोपगता वासुदेवं विशन्ति ते । इति गीता च तच्छास्रसङ्क्षेप इति हीरितम् ।।303।।
वेदेन पञ्चरात्रेण भक्त्या यज्ञेन चैव हि । दृश्योहं नान्यथा दृश्यो वर्षकोटिशतैरपि ।।304।।
इति वाराहवचनं श्लोका इति वचः श्रुतौ । वेदैश्च पञ्चरात्रैश्च ध्येयो नारायणः परः ।।305।।
पञ्चरात्रं च वेदाश्च विद्यैकैव द्विधेयते । इत्यादिवेदवचनैः पञ्चरात्रमपोद्यते ।।306।।
कथमेवात्र दोषः क उत्पत्तिर्ज्ञोत इत्यपि । इहैवोक्ता न चाभूतभावस्तत्रापि कथ्यते ।।307।।
अनादिकर्मणा बद्धो जीवः संसारमण्डले । वासुदेवेच्छया नित्यं भ्रमतीति हि तद्वचः ।।308।।
न हि संसारसादित्वं पञ्चरात्रोदितं क्वचित् । जीवाभिमानिशेषस्य नाम्ना सङ्कर्षणस्य तु ।।309।।
वासुदेवाज्जनिः प्रोक्ता प्रद्युम्नस्य ततस्तथा । मनोभिमानिनः कामस्यैवं साक्षाद्धरेः क्वचित् ।।310।।
सङ्कर्षणादिनाम्नैव नित्याचिन्त्योरुशक्तितः । व्यूह उक्तोन्यथानूद्य कथं दुष्टत्वमुच्यते ।।311।।
यदि विद्याच्चतुर्वेदानितिवद्वेदपूरणम् । पञ्चरात्रादिति कुतो द्वेषः शाण्डिल्यवर्तने ।।312।।
अतः परमशास्त्रोरुद्वेषादुदितमासुरैः । दूषणं पञ्चरात्रस्य वीक्षायामपि न क्षमम् ।।313।।
अतोशेषजगद्धाता निर्दोषोरुगुणार्णवः । नारायणः श्रुतिगणतात्पर्यादवसीयते ।।314।।
अन्धन्तमः प्रविशन्ति ये त्वविद्यामुपासते । ततो भूय इवायान्ति एतस्या नैव निन्दकाः ।।315।।
ततो विद्यामविद्यां च यो जानात्युभयं सह । दोषज्ञानादतीत्यैतां विद्ययामृतमश्नुते ।।316।।
इति श्रीमदानन्दतीर्थभगवत्पादाचार्यविरचिते ब्रह्मसूत्रानुव्याख्याने द्वितीयाध्यायस्य द्वितीयः पादः ।।">
  <meta property="og:locale" content="en_us">
  <meta property="og:type" content="article">
    <meta property="article:section" content="tattvam">

  <meta itemprop="name" content="०२">
  <meta itemprop="description" content="द्वितीयाध्यायस्य द्वितीयः पादः
स्मृतियुक्तिश्रुतिगुणयुक्तयो बहुयुक्तयः ॥1॥
एवं चतुर्विधा नैव विरुद्ध्यन्तेन्वयं प्रति । इति प्रथमपादेन निर्णीतेप्यभियोगतः ॥2॥
दर्शनानां प्रवृत्तत्वान्मन्दः आशङ्कते पुनः । अनादिकालतो वृत्ताः समया हि प्रवाहतः ॥3॥
न चोच्छेदोस्ति कस्यापि समयस्येत्यतो विभुः । भ्रान्तिमूलत्वमेतेषां पृथग्दर्शयति स्फुटम् ॥4॥
तर्कैर्दृढमतमैरेव वाक्यैश्चागमवादिनाम् । दौर्लभ्याच्छुद्धबुद्धीनां बाहुल्यादल्पवेदिनाम् ॥5॥
तामसत्वाच्च लोकस्य मिथ्याज्ञानप्रसक्तितः । विद्वेषात् परमे तत्त्वे तत्त्ववेदिषु चानिशम् ॥6॥
अनादिवासनायोगादसुराणां बहुत्वतः । दुराग्रहगृहीतत्वाद्वर्तन्ते समयाः सदा ॥7॥
तथापि शुद्धबुद्धीनामीशानुग्रहयोगिनाम् । सुयुक्तयस्तमो हन्युरागमानुगताः सदा ॥8॥
इति विद्यापतिः सम्यक्समयानां निराकृतिम् । चकार निजभक्तानां बुद्धिशाणत्वसिद्धये ।।9।।
।। रचनानुपपत्त्यधिकरणम् ।।
चेतनाचेतनं तत्त्वद्वयमेव निरीश्वराः । आहुस्तत्पञ्चपञ्चत्वविभागस्थमचेतनम् ।।10।।
चेतनं तदसङ्ख्यातं भिन्नमन्यद्भिदोज्झितम् । अचेतनस्य कर्तृत्वं स्वातन्त्र्येण निगद्यते ।।11 ।।
परस्परविभेदश्च कार्याणामालयं भवेत् । भोक्तॄणां चेतनस्याहुः केचित् तामपि नापरे ।।12।।
स्वरूपचैतन्यबलात् स्वप्रकाशाच्च भोगिताम् । प्रकृतेश्च स्वरूपस्य विवेकग्राहमेव तु ।।13।।
अभोगवादिनो भोगमाहुर्भेदग्रहात् तयोः । भोगिनां मुक्तिरुद्दिष्टा स एवाभोगवादिनाम् ।।14।।
ईशस्यासङ्ग्रहादेव न युक्तौ तावुभावपि । चेतनेच्छानुसारेण यदा दृष्टः पटोद्भवः ।।15।।
एतादृशत्वमन्यस्य वस्तुत्वात् केन वार्यते । न च काचित्प्रोमोक्तार्थे श्रुतिरेव प्रमा हि नः ।।16।।
आप्तत्वमुक्तमार्गेण वक्तुर्नैवोपपद्यते । अप्रामाण्यस्वतस्त्वस्य स्वीकारादपि मायिवत् ।।17।।
स्वोक्ताखलिनिषेधी स्यान्न च किञ्चित् प्रसिद्ध्यति । इदं नाचेतनवशं वस्तुत्वात् प्रतिपन्नवत् ।।18।।
इत्येव प्रतिषिद्धस्य केन मूलानुमा भवेत् । स्वतन्त्रवृत्ती रचना सा चैवाचेतने कुतः ।।19।।
अचेतनत्वं स्वातन्त्र्यमिति चात्मप्रमाहतम् । स्वेच्छानुसारितामेव स्वातन्त्र्यं हि विदो विदुः ।।20।।
कुत इच्छाचेतनस्य सेच्छं चेत् किमचेतनम् । इच्छाम्यहमिति ह्येव निजानुभवरोधतः ।।21।।
अचेतनेच्छापगता यदि भेदाग्रहोत्र च । कथं स न घटस्य स्यान्मन म इति भेदतः ।।22।।
मनसोपि गृहीतत्वात् उभयात्मकता यतः । कामस्य तु मनः कामः प्रियाप्रियविभेदतः ।।23।।
द्वैविध्यं दृश्यते चास्य तस्माद्भेदाग्रहः कुतः । रचनानुपपत्तेस्तन्न सर्वज्ञानुमागतम् ।।24।।
अचेतनं जगत्कर्तृ पयोम्ब्वादि च नोपमा । एतत्प्रशास्ति वचनाच्चेतनाचेतनस्य च ।।25।।
द्वैविध्येपि तु कामादेः कुतः स्वामित्वमात्मनः । साक्षादनुभवारूढं शक्यतेपोदितुं क्वचित् ।।26।।
इच्छास्वामित्वमेवोक्तमिच्छावत्वं न चापरम् । किञ्चित् तद्वशगत्वेपि स्वामित्वं लोकवद्भवेत् ।।27।।
सर्वात्मतन्त्रकामादेः किमुतैव परेशितुः । न चानुभवगं कामस्वामित्वं वेदवागपि ।।28।।
शक्तापवदितुं तस्मात् सा तदन्याभिधायिनी । मोक्षकामो भवेदन्यो यदि मुक्ताद्भविष्यतः ।।29।।
मोक्षकामस्य किं तेन स्वनाशार्थं च को यतेत् । कर्तृत्वं यस्य तस्यैव भोक्तृत्वमुपलभ्यते ।।30।।
विभागे च तयोर्मानं नैव किञ्चित् क्वचिद्भवेत् । सर्वमानविरोदैकदुर्दीक्षादीक्षिततस्त्वयम् ।।31।।
मायावाद्युपमां यायात् तच्च शब्दान्निराकृतः ।
।। अन्यत्राभावाधिकरणम् ।।
साङ्ख्यस्तु सेश्वरो ब्रूते क्षेत्रानुग्रहशक्तिमान् ।।32।।
अस्तीश्वरः स्वयम्भातः क्लेशकर्मादिवर्जितः । क्षेत्रशक्तिमती चैव प्रकृतिर्बीजशक्तिमान् ।।33।।
जीवः पर्जन्यवद्दैवशक्तिमानीश्वरः स्मृतः । पृथिवीवत्प्रधानं तज्जीवः सन्निधिमात्रतः ।।34।।
बीजावपनकर्तैवेत्यत प्राह स्वयं प्रभुः । अन्यत्र कापि शक्तिर्न स्वातन्त्र्येणेश एव हि ।।35।।
शक्तीस्ताः प्रेरयत्यञ्जस्तदधीनाश्च सर्वशः । सत्ता प्रधानपुरुषशक्तीनां च प्रतीतयः ।।36।।
प्रवृत्तयश्च ताः सर्वा नित्यं नित्यात्मना यतः । तथा नित्यतया नित्यं नित्यशक्त्या स्वयेश्वरः ।।37।।
नियामयति नित्यं च न ऋते त्वदिति श्रुतेः । स्वभावजीवकर्माणि द्रव्यं कालः श्रुतिः क्रियाः ।।38।।
यत्प्रसादादिमे सन्ति न सन्ति यदुपेक्षया । इति श्रुतेर्न सत्ताद्या अपि नारायणं विना ।।39।।
तत्पतञ्जलिविन्ध्यादिमतं न पुरुषार्थदम् ।
।। अभ्युगमाधिकरणम् ।।
चार्वकैरुच्यते मानमक्षजं नापरं क्वचित् ।।40।।
देह आत्मा पुमर्थश्च कामार्थाभ्यां विना न हि । यदैवं दर्शनेनास्य कोर्थः प्रत्यक्षगोचरः ।।41।।
लब्धस्तेनैव हि नरैः शास्त्रात् किं मोहनं विना । स्वपरार्थविहीनत्वात् स्वमतेनैव निष्फलम् ।।42।।
किमित्युन्मत्तवच्छास्त्रं वृथा प्रलपति स्वयम् । देहादन्योनुभवत आत्मा भाति शरीरिणाम् ।।43।।
मम देह इति व्यक्तं ममार्थ इतिवत् सदा । प्रत्यक्षस्येव मानत्वमिति केनावसीयते ।।44।।
यदि तत्साधकं वेदप्रामाण्ये न कथं भवेत् । न चान्यामानता क्वापि प्रमाणेनावसीयते ।।45।।
स्वमतेनार्थरहित उपेक्ष्यः पक्ष ईदृशः ।
।। पुरुषाश्माधिकरणम् ।।
सन्निधानाच्चेतनस्य वर्तते यद्यचेतनम् ।।46।।
तथाप्यबुद्धिपूर्वत्वादुक्तदोषः समो भवेत् । अङ्गित्वं पुरुषस्यैव सर्वैरप्यनुभूयते ।।47।।
तदङ्गत्वोक्तितश्चैव स्यात् सर्वस्यापलापकः । किमु सर्वेश्वरस्यास्य ह्यपलापाद्यतोखलिम् ।।48।।
।। अन्यथानुमित्यधिकरणम् ।।
अङ्गित्वं यदि तस्यैव स्वातन्त्र्यं चेन्न चाखलिम् । तत्प्रेरणेप्यशक्तत्वात् स्वतन्त्रोन्यो ह्यपेक्षितः ।।49।।
न च स्वातन्त्र्यमस्यैव प्रत्यक्षादिविरोधतः । हिताक्रियादिदोषाच्च भद्रं नानीश्वरं मतम् ।।50।।
संसारिणोन्यं सर्वेशं सर्वशक्तिमनौपमम् । चेतनाचेतनस्यास्य सत्त्वादेस्तदधीनताम् ।।51।।
नाङ्गीकुर्वन्ति ये तेषां सर्वेषां च समा इमे । तस्माच्छ्रुतिप्रमाणेन युक्तिभिश्च परो हरिः ।।52।।
अङ्गीकार्यतमो नित्यं सर्वैरपि सुनिश्चितम् ।
।। वैशेषिकाधिकरणम् ।।
नित्यज्ञानप्रयत्नेच्छं सङ्ख्याद्यैरपि पञ्चभिः ।।53।।
युक्तमीशं वदन्तोन्ये तदिच्छादृष्टचोदिताः । परमाणवश्चतुर्वर्गाः संयुज्यन्ते द्विशोखिलाः ।।54।।
परमाणुद्वयेनैव द्य्वणुकं नाम जायते । द्य्वणुकत्रयेण त्र्यणुकं तैश्चतुर्भिस्तदात्मकम् ।।55।।
ततस्त्वनियमेनैव खण्डावयविनां भवः । ततश्चानियमेनैव सर्वावयविसम्भवः ।।56।।
कारणं समवाय्याख्यं परमाण्वादिरत्र हि । ईशेच्छादृष्टकालास्तु निमित्तं कारणं मतम् ।।57।।
सामान्यान्त्यविशेषौ च समवायश्च तत्त्रयम् । नित्यं क्रिया अनित्याश्च गुणद्रव्ये द्विरूपके ।।58।।
कार्ये गुणक्रियाणां तु समवाय्यन्यकारणम् । कारणस्था गुणाद्यास्तु संयोगो द्रव्यकारणम् ।।59।।
एवं स्थितेपि सिद्धान्ते विशेषस्तत्र कल्पितः । द्य्वणुके परमाणौ च ह्रस्वत्वं परिमण्डलम् ।।60।।
न कारणं कार्यगुणे वैरूप्यं तत्र कारणम् । इत्याहुस्तानथोवाच विद्याधीशः स्वयं प्रभुः ।।61।।
महत्त्वं चैव दीर्घत्वं त्र्यणुकाद्येषु कल्पितम् । तस्माच्च सदृशं कार्यं तत्कार्येषूपजायते ।।62।।
यथा तथैव ह्रस्वत्वात् पारिमाण्डिल्यतोपि हि । जायेत सदृशं कार्ये परिमाणं समत्वतः ।।63।।
न चेन्महत्वतश्चैव दीर्घत्वादपि नो भवेत् । सदृशस्य हि कार्यस्य नैव योगः कथञ्चन ।।64।।
अप्रत्यक्षत्वमेव स्याद्यतः कार्येष्वणुत्वतः । इति चेन्न महत्त्वं च परमाणावणावपि ।।65।।
कथं त्र्यणुकपूर्वेषु नाणुत्वमपि कथ्यते । प्रत्यक्षत्वतदन्यत्वे पुरुषापेक्षयाखलिे ।।66।।
अणुत्वं च महत्त्वं च यतो वस्तुव्यपेक्षया । तारतम्यस्थिता यस्मात् पदार्थाः सर्व एव च ।।67।।
यथा महत्त्वविश्रान्तिस्तथाणुत्वस्य चेष्यते । परिमाणत्वतश्चेन्न महत्त्वस्यापि विश्रमः ।।68।।
दृश्यतेनन्त इत्येव तथानन्त्यमणावपि । न महत्तत्वगुणत एतावानिति हीश्वरः ।।69।।
परिच्छिन्नस्तथाणोश्च नैतावद्भागता क्वचित् । विश्रान्तो यद्यनन्तांशः कश्चिदस्तीति गम्यते ।।70।।
नावसाययितुं शक्यो विरोधादेव केवलम् । केवलं साक्षिमानेन कालो देशोपि नान्तवान् ।।71।।
अपर्यवसितिश्चाणोर्दृश्यते साक्षिणा द्वयोः । यदि नो साक्षिगम्यं तन्महत्त्वं केन गम्यते ।।72।।
विश्रान्तिस्तारतम्येन दृश्यते ह्यनुमानतः । यद्यागमादनन्तं तन्महत्त्वमवगम्यते ।।73।।
अनन्तमेव चाणुत्वं कुतो नैवावसीयते । महत्त्वाणुत्वयोर्नैव विश्रान्तिरुपलभ्यते ।।74।।
अन्यदेव ह्यनन्तत्वं महत्त्वाणुत्वयोः समम् । बहुत्वाल्पत्वयोर्यद्वत् सङ्ख्यायामुपलभ्यते ।।75।।
आनन्त्यमेकभागानां तावत्त्वं ह्येव गम्यते । अणीयांश्च महीयांश्च भगवानगमोदितः ।।76।।
आनन्त्यवाचकः शब्दो द्विधानन्त्येपि मानताम् । याति नैव गुणाल्पत्वं कालाल्पत्वं च मानगम् ।।77।।
सर्वकालगतस्याल्पकालेपि स्यादवस्थितिः । महागुणस्य चाल्पोपि गुणः स्यादिति चेद्भवेत् ।।78।।
तावत्त्वमेव नैव स्याद्देशेप्येतन्न नो मतम् । महतोल्पत्वमपि हि व्योमवत् प्राह वेदवित् ।।79।।
यद्यल्पदेशसंस्थानं न सर्वत्रापि नो भवेत् । स्थितस्य ह्यल्पदेशेषु सर्वगत्वं भवेत् ध्रुवम् ।।80।।
एकत्राप्यनवस्थस्य कुत एवाखलिस्थता । शून्यत्वमेव तस्य स्याद्यस्यैकत्रापि न स्थितिः ।।81।।
अतो नाणुत्वविश्रान्तिर्न महत्त्वस्य च क्वचित् । उभयानन्त्ययुक् तस्मात् यदि मुख्यं महद्भवेत् ।।82।।
तच्च ब्रह्म परं साक्षात् सर्वानन्त्ययुतं सदा । यदि साक्षी स्वयम्भातो न मानं केन गम्यते ।।83।।
अक्षजादेश्च मानत्वमनवस्थान्यथा भवेत् । अतः सर्वपदार्थानां भागाः सन्त्येव सर्वदा ।।84।।
सर्वदिक्ष्वपि सम्बन्धादविभागः पराणुता । तत्संयोगादनियतात् पदार्थानां जनिर्भवेत् ।।85।।
द्वयोरेव तु संयोग इति केनावसीयते । कारणस्य गुणास्तेन भवेयुः कार्यगा अपि ।।86।।
तारतम्येन सर्वेपि महान्तश्चाणवो यतः । न च तत्प्रोक्तसृष्टौ तु मानं केवलकल्पना ।।87।।
कथं साक्षिमितस्यास्य शक्नुयात् वारणे क्वचित् । यदि साक्षिमितं नैतन्नानुमा तत्र वर्तते ।।88।।
पक्षीकर्तुमशक्यत्वात् कुत एवानुमा भवेत् । यत्र नास्ति पदन्यासः कस्तं विषयमाप्नुयात् ।।89।।
देशान्तरादिशब्दाश्च शशशृङ्गादिशब्दवत् । सदृशं च सजातीयं नास्मत्पक्षे किमेव हि ।।90।।
येनैव च प्रकारेणात्यसिद्धमनुमीयते । तेनैव शशशृङ्गादेः शक्यमस्तित्वकल्पनम् ।।91।।
प्रत्यक्षमागमो वापि भवेद्यत्र नियामकः । सैव व्याप्तिर्भवेन्मानं नान्या सन्दिग्धमूलतः ।।92।।
सहदर्शनमात्रेण न व्याप्तिरवसीयते । यदैवाव्यतिरेकेस्य ह्यक्षजं वागमो भवेत् ।।93।।
तन्निर्धारितयुक्तिर्वा व्याप्तिः सैवापरा न हि । अन्यथा सप्तमरसभावोप्यनुमयापतेत् ।।94।।
अनिष्टानि च सर्वाणि ह्यनुमा कामचारिणी । कार्यकारणयोश्चैव गुणादेः पञ्चकस्य च ।।95।।
भिन्नस्यैव तु सम्बन्धः समवायोन्य ईर्यते । भिन्नत्वसाम्यतस्तस्य ताभ्यां योगो भवेद् ध्रुवम् ।।96।।
स स्वनिर्वाहकश्चेत् स्याद् द्रव्यमेव तथा न किम् । विशेषस्तद्गतत्वादिर्यद्यभिन्नेवसीयते ।।97।।
गुणक्रियादिरूपस्य निषेधः केन हेतुना । द्रव्यमेव ततोनन्तविशेषात्मतया सदा ।।98।।
नानाव्यवहृतेर्हेतुरनन्तत्वं विशेषतः । विशेषश्च विशेषी सः स्वेनैव समवायवत् ।।99।।
कल्पनागुरुतादोषात् पदार्थान्तरता न हि । कल्पयित्वा षट् पदार्थान् साभावानपि केवलम् ।।100।।
एकस्मिन् स विशेषश्चेत् किं पूर्वं तस्य विस्मृतिः । येन प्रत्यक्षसिद्धेन व्यवहारोखलिो भवेत् ।।101।।
भावाभावविभागेन यं विना न कथञ्चन । एतादृशो विशेषेस्मिन् को द्वेषो वादिनां भवेत् ।।102।।
अभेदेन प्रतीतिश्च कार्यकारणपूर्वके । अभावान्ते पदार्थेस्मिन् सविशेषावसीयते ।।103।।
सामान्यादिपदार्थेषु तन्निष्ठत्वादयोखिलाः । कथं धर्मा निवार्यन्ते वस्त्वैक्येपि हि वादिभिः ।।104।।
कार्यस्य तत्तन्निष्ठत्वं गुणादेर्व्यापितादिकः । कथं विशेषो नैवास्ति स च धर्मोपरो यदि ।।105।।
षट्पदार्थातिरेकः स्यात् पदार्थानियमेपि हि । धर्मस्य धर्मसन्तानादनवस्थाखनिर्भवेत् ।।106।।
सामान्यस्यापि सामान्यं गुणस्यापि गुणो ह्यतः । नाङ्गीकृतः स च यदि नानवस्था क्वचिद्भवेत् ।।107।।
अस्मत्पक्षे गुणाद्याश्च तद्वन्ते हि विशेषतः । अनन्यत्वान्नानवस्था भेदो नाशे भवेत् तथा ।।108।।
विशेषमेव संश्रित्य विशेषो बलवान् यतः । दृष्टिप्रमाणतश्चैव विरोधो दर्शने कथम् ।।109।।
विरोधो ह्यविरोधश्च यतो दर्शनमानकौ । ततो दृष्टे विरोधस्तु सद्भिरापाद्यते कथम् ।।110।।
अभिन्नो भगवान् स्वेन तदन्येन विभेदवान् । नित्या धर्मास्तदीयास्तु सर्वेस्मान्नैव भेदिनः ।।111।।
सामस्त्योच्छेदिनोन्यत्र धर्मा उभयरूपिणः । भावे त एव चोच्छेदात् तदन्ये च समस्तशः ।।112।।
अंशांशिनोरभेदेन त्वंशसंयोग एव हि । अंशिनो नानवस्थातो यद्यप्यंशेष्वविश्रमः ।।113।।
एकस्मिन् जात एवान्यः संयोगो जायते यदि । अनवस्था तदैव स्यात् संयोगैक्ये भवेत् क्व सा ।।114।।
अंशे संयोगदृष्टेश्च दृष्टे का सानवस्थितिः । यद्यंशगो न संयोगः कार्येषु प्रथिमा कथम् ।।115।।
परमाणोरणोर्नास्ति महत्तेत्यद्भुतं वचः । अणूनां प्रथिमापेक्षां विनैव त्र्यणुकेपि सः ।।116।।
परमाणोर्महत्त्वं च विनेत्येतद्वचः कथम् । अंशिनोंशैरभेदोयमंशेन तु भिदाभिदा ।।117।।
सर्वप्रत्यक्षविषयः कथमेव ह्यपोद्यते । संयोगश्च विभागश्च भेदश्चैव पृथक् पृथक् ।।118।।
अन्योन्यप्रतियोगेन ह्युभयोरपि दृश्यते । भिन्ना इति तु भेदानां समुदायो हि दृश्यते ।।119।।
यथैव च पदार्थानामनयोर्भेद इत्यपि । इतोमुष्यामुतोप्यस्य भेदो दृष्टो द्विधर्मिकः ।।120।।
तत्रैकवचनं यत्तद्विप्राणां भोजनं यथा । नरत्वादिकमप्येवं तत्तद्धर्मतयेयते ।।121।।
न सर्वधर्म एकोस्ति समुदायस्तु भिन्नगः । एतादृशं च सादृश्यं पदार्थेषु पृथक् पृथक् ।।122।।
एकस्मिन् स विनष्टेपि यतोन्यत्रैव दृश्यते । कुतो भस्मत्वमाप्तस्य नरत्वं पुनरिष्यते ।।123।।
एकत्वे नास्ति मानं च श्रुतिरप्याह सादरम् । भिन्नाश्च भिन्नधर्माश्च पदार्था अखिला अपि ।।124।।
स्वैः स्वैर्धर्मैरभिन्नाश्च स्वरूपैरपि सर्वशः । अनिवृत्तविनाशास्तु धर्मा उभयरूपकाः ।।125।।
न केनचिदभिन्नोतो भगवान् स्वैर्गुणैर्विना । इति व्युत्पत्तिरपि हि सादृश्येनैव गम्यते ।।126।।
सर्वेषु युगपच्छब्दः सदृशेषु प्रवर्तते । तथापि प्राप्तितस्त्वेकवचनाच्च विशेषतः ।।127।।
अभीष्टावागतिश्च स्याच्छक्तिः सादृश्यगा यतः । तादृशोयं च तच्छब्दः इति ज्ञापयति स्फुटम् ।।128।।
जातितश्चेत् कथं तासु तत्र चेदनवस्थितिः । तथैव व्यक्तिविज्ञानं व्यक्तित्वाभावदूषितम् ।।129।।
यदि तच्चास्ति तस्यापि विशेषेष्वनवस्थितिः । कथं स्वरूपत्वमपि ज्ञायतेनुगतं यदि ।।130।।
एकव्युत्पत्तिपर्यन्तमनवस्थादिदूषितम् । कल्पनागौरवात् तेन युक्ता नानुगकल्पना ।।131।।
औपाधिकविशिष्टाद्यमपि तद्वस्तु किं ततः । अन्यत् तदेव चेदग्निमत्वं किं तत्र भण्यते ।।132।।
अग्निसंयोगमात्रं चेद्भवेत् तत्सिद्धसाधनम् । भूधरस्याग्निसंयोगो यदि षष्ठ्यर्थ एव कः ।।133।।
समवायो यदि ह्यस्य चैकत्वाद् सिद्धसाधनम् । यद्यस्यौपाधिको भेदः कुत एकत्वमिष्यते ।।134।।
नानिर्वाच्यं हि तेनेष्टमत औपाधिकान्ययोः । सत्यत्वात् को विशेषः स्यान्मायावाद्यन्यथा भवेत् ।।135।।
उपाधिजन्यं तद्गम्यमिति चौपाधिकं भवेत् । उभयत्राप्यनन्ताः स्युः समवाया इतस्ततः ।।136।।
भिन्नत्वं चैव तेष्वस्ति को विशेष उपाधिगे । अविद्यमान एवान्यः समवायोधिगम्यते ।।137।।
उपाधिना तद्गमकमनुमानं न मा भवेत् । एवमेवासतः सत्तासमवायो जनिर्मता ।।138।।
तत्रापि ह्युक्तदोषाणां नैव किञ्चिन्निवारकम् । अस्मत्पक्षे विशेषस्य सर्वत्राङ्गीकृतत्वतः ।।139।।
नास्ति दोषः क्वचिद्भावो ह्यभावश्च स एव हि । अभावस्य च धर्माः स्युर्भावास्तेषां च तेखिलाः ।।140।।
प्रत्यक्षमानतः सर्वमेतन्नो वारणक्षमम् । सर्वे भावा अभावाश्च पदार्थास्तेन सर्वदा ।।141।।
तथापि प्रथमं बुद्धेर्यो निषेधस्य गोचरः । सोभावो विधिबुद्धेस्तु गोचरः प्रथमं परः ।।142।।
तस्मात् प्रध्वंस्तभेदादि सदित्येवावगम्यते । अस्त्यभावोस्ति च ध्वंसो देहाभावश्च भस्मता ।।143।।
इत्यादि युज्यते सर्वं प्रत्यक्षादिप्रमाणतः । अन्योन्याभावभेदी च पृथक्त्वं च पृथक् पृथक् ।।144।।
यत्कल्पयन्ति तच्चैव कल्पनागौरवाद्गतम् । पर्यायत्वेन ते शब्दा ज्ञायन्ते सर्व एव हि ।।145।।
भेदस्य तु स्वरूपत्वे ये वदन्ति च शून्यताम् । अद्भुतास्ते यतोन्यस्य प्रतियोगित्वमिष्यते ।।146।।
प्रतियोगिनो हि भेदोयं न तु स्वस्मात् कथञ्चन । विभागेनाल्पतैव स्यात् कुत एव च शून्यता ।।147।।
न शून्यानां हि संयोगाद्भावो वस्तुन इष्यते । विदारणार्थो धातुश्च विभागगुणवाचकः ।।148।।
अविदारणेपि ह्यास्यस्य भिन्नावोष्ठौ तु तस्य च । अत उन्मत्तवाक्यत्वान्मायावादो ह्युपेक्षितः ।।149।।
न चामन्दसदानन्दस्यन्द्यनन्तगुणार्णवः । ईश्वरोष्टगुणत्वेन प्रमेयोप्रमित्वतः ।।150।।
मय्यनन्तगुणेनन्त गुणतोनन्तविग्रहे । अनन्तगुणमाहात्म्यशक्तिज्ञानमहार्णवः ।।151।।
नारायणः परोशेषचेतनेभ्यः परं पदम् । इत्यादिवेदतद्वाक्यैरनन्तैश्चावसीयते ।।152।।
अनन्तगुणता विष्णोः कथमेव ह्यपोद्यते । यद्यनन्तविशेषाश्च तज्ज्ञानादेर्निवारितः ।।153।।
कथं तत्तद्विषयता सार्वज्ञार्थं विधीयते । औपाधिकविशेषस्तु पूर्वमेव निराकृतः ।।154।।
स्वप्रकाशत्वमपि तु यैर्ज्ञानस्य निवारितम् । कथं सर्वज्ञता तस्य स्वज्ञानाधिगमं विना ।।155।।
ज्ञानं विश्वधिगं त्वेकं तज्ज्ञानविषयं परम् । इति ज्ञानद्वयेनैव सर्ववित् परमेश्वरः ।।156।।
इति चेदेष एवार्थस्तज्ज्ञानावसितो यदि । स्वप्रकाशत्वमेव स्याज्ज्ञानं ह्येतद्विशेषणम् ।।157।।
ज्ञानान्तरेण चेदत्र भवेदेवानवस्थितिः । स्वप्रकाशत्वमेतस्माद्दुर्निवारं समापतेत् ।।158।।
सुखवान् दुःखवांश्च स्यादिति व्याप्तिश्च नो भवेत् । निर्दुःखत्वं महानन्दः श्रुत्यैवेशस्य भण्यते ।।159।।
योशनायापिपासे च शोकादींश्चातिवर्तते । आनन्दं ब्रह्मणो विद्वान् विपाप्मेत्यादिका च सा ।।160।।
ईश्वरस्य तथेष्टत्वं दुःखित्वोपाधिरित्यपि । उक्ते किमुत्तरं ब्रूयात् श्रुत्यनादरतत्परः ।।161।।
न चात्मदुःखितेच्छा स्यादत एतन्निवार्यते । सहदर्शनमात्रेण श्रुतीनामपलापकः ।।162।।
यज्ञादेरपि पापस्य हेतुत्वं हिंसया युतेः । नानुमाति कथं तत्र यद्युपाधिर्निषिद्धता ।।163।।
अदुःखित्वेन चानुक्तिः कथं नोपाधितां व्रजेत् । अदुःखमितरत् सर्वं जीवा एव तु दुःखिनः ।।164।।
तेषां दुःखप्रहाणाय श्रुतिरेषा प्रवर्तते । इति श्रुतिर्हि परमा श्रुत्युक्तिर्यदि कारणम् ।।165।।
किं कार्यमनुमानेन गलस्तनसमेन हि । अनुमानेन यद्यर्थः श्रुतिदृष्टोप्यपोद्यते ।।166।।
पूर्वोक्तेन प्रकारेण नेश्वरो धर्म एव च । स्यात् तत्फलं च तेनात्र श्रुतिरेव प्रमा भवेत् ।।167।।
ईशस्यानुमया सिद्धेः श्रुतिर्धर्मिप्रमा भवेत् । तया सर्वगुणैः पूर्ण उक्त ईशो यतस्ततः ।।168।।
अनानन्दानुमानस्य धर्मिग्राहिविरोधतः । न प्रमाणं भवेत् तस्मान्नानुमात्रोपयोगिनी ।।169।।
नित्येच्छत्वात् परेशस्य परमाणुसदात्वतः । अदृष्टकालयोश्चैव भावात् कार्यं सदा भवेत् ।।170।।
न हि कालविभेदोस्ति तत्पक्षेस्मन्मते हरेः । विशेषकाल एवैतत्सृष्ट्यादीच्छा सदातना ।।171।।
विशेषाश्चैव कालस्य हरेरिच्छावशाः सदा । सर्वे निमेषा इति हि श्रुतिरेवाह सादरम् ।।172।।
उदीरयति कालाख्यां शक्तिमित्यस्य वागपि । कालस्य कालगत्वेन न विरोधोपि कश्चन ।।173।।
असङ्ख्यातविशेषत्वादिच्छाया अपि सर्वदा । ईशो देशश्च कालश्च स्वगता एव सर्वदा ।।174।।
ईशाधीनो च तौ नित्यं तदाधारौ च तद्गतौ । इति श्रुतिरपि प्राह काले स्वोद्दिष्ट एव तु ।।175।।
तत्कालसृष्टिमेवातो वाञ्छतीशः सदैव हि । स्यात् कालः स तदैवेति कालस्य स्वगतत्वतः ।।176।।
स्वभावादेव हीच्छैषा देवस्यैष इति श्रुतेः । स्वभावोपि परेशेच्छावशः इत्युदितः पुरा ।।177।।
नित्या अनित्याश्च ततस्तदधीना इति श्रुतिः । रूपस्पर्शादिहेतुभ्यः परमाणोरनित्यता ।।178।।
अनुमेया श्रुतीनां च विरुद्धत्वान्न तन्मतम् । उपादेयमतश्चायमविरुद्धः समन्वयः ।।179।।
।। समुदायाधिकरणम् ।।
वैभाषिकाश्च सौत्रान्ताः स्वरसक्षणिकं जगत् । अणूनां समुदायं च कालकर्मनिमित्ततः ।।180।।
उत्पत्तिकाले युक्तानामात्मानं च क्षणस्थितिम् । नित्यं सन्तानमेतेषां पञ्चस्कन्धात्मना स्थितम् ।।181।।
संस्काररूपविज्ञानसञ्ज्ञादुःखात्मना स्थितिः । दुःखाभावं सुखं चाहुररूपज्ञानसन्ततिम् ।।182।।
मोक्षं स समुदायो हि नैकस्मादेव युज्यते । नोभयोश्चोभयत्वं यत्समुदायव्यपेक्षया ।।183।।
अतोन्योन्याश्रयत्वेन समुदायो न युज्यते । अन्योन्यापेक्षया पुंसः समुदायत्ववेदनम् ।।184।।
स्यात् तत्सदातनत्वेपि तच्च सामीप्यहेतुकम् । इति चेत् कार्यसम्भूतिमात्रव्यापृतिकारणम् ।।185।।
न तु कार्यविशेषेषु व्यापृतं कारणं भवेत् । अतोर्थेन्द्रियसंयोगिरूपकारणतात्मनः ।।186।।
संयोगिरूपराहित्यान्नैव तज्ज्ञानतापि हि । विशेषकार्यजनकं यदि कारणमिष्यते ।।187।।
कुतः समानरूपत्वं कार्याणामपि सर्वशः । अतोनियत्या यत्किञ्चिद्यस्य कस्यापि कारणम् ।।188।।
अदृष्टमपि तस्यैव विशेषापादकं कुतः । यस्य कस्यापि यत्किञ्चिद्विशेषमुपपादयेत् ।।189।।
कार्यं च कारणं चैव यत्किञ्चिद्यस्य कस्यचित् । भवेन्नियामकाभावादिदमस्यैव कारणम् ।।190।।
इति नित्यविनाशित्वे केन मानेन गम्यते । इदं न जायतेमुष्मादित्यत्रापि न कारणम् ।।191।।
विनाशोत्पत्तयश्चैव न दृश्यन्ते सदातनाः । दृश्यते प्रत्यभिज्ञातः स्थिरत्वं सर्ववस्तुषु ।।192।।
फलादीनां विशेषेण सर्वत्राप्यनुमीयते । सत्त्वेन क्षणिकत्वं चेदाकाशस्याविशेषतः ।।193।।
अविशेषोखलिस्यापि सत्त्वात् किं नानुमीयते । यद्याकाशस्य सत्त्वं न कुत एव नरादिषु ।।194।।
सधर्मिप्रतियोगित्वमभावस्य नियामकम् । तौ विना न ह्यभावश्च क्वचिद् दृष्टः कदाचन ।।195।।
अधर्मिप्रतियोगित्वमाकाशस्यावगम्यते । स्वीकारत्यागतोदृष्टदृष्टयोः सर्ववस्तुषु ।।196।।
गुणानुन्मत्त एवासौ विदधात्यधिकं पुनः । उत्तरोत्पत्तिमात्रेण विनाशात् पूर्ववस्तुनः ।।197।।
न संस्कारार्पकत्वं च युज्यते कस्यचिन्क्वचित् । अतो ज्ञातं मयेत्यादि न ज्ञेयमनुमा कुतः ।।198।।
एकत्वमनुभूतिस्थं त्यक्त्वा निर्मानिका भिदा । कुत आत्मादिकेषु स्याद् बल्येनानुभवो यतः ।।199।।
कार्यकारणयोश्चैककालीनत्वं विना कथम् । पूर्वसंस्कारयोगी स्यादुत्तरो नियमेन च ।।200।।
सम्बद्धा एव संस्कारमन्यत्रादधतेखिलाः । असम्बद्धः कथं पूर्वं उत्तरे वासनाकरः ।।201।।
एककालतया योगं विना संस्कारतः कथम् । क्षणमात्रमवस्थानं स्वीकृतं सर्ववस्तुषु ।।202।।
पूर्वमध्यापरकलारहितः क्षण इष्यते । पूर्वभावभवं कार्यमुत तन्नाशसम्भवम् ।।203।।
यौगपद्यं सति भवेदुत्पाद्यानामशेषतः । विनाशे चेन्न तत्कार्यं कार्योत्पत्तौ च का प्रमा ।।204।।
अभेदेपि विशेषेण देहदीपफलादिषु । विशेषदर्शनं युक्तमस्माकमनुभूतितः ।।205।।
विशेषदर्शनं मानं यदि न स्थैर्यदृक् कुतः । दिक्सुखे च स्वदृष्टान्ताद्भावो सच्चेत् क्वचिद्भवेत् ।।206।।
विश्वं प्रत्यक्षगं त्यक्त्वा तयोर्योनुमितं वदेत् । मायावादिवदेवासावुपेक्ष्यो भूतिमिच्छता ।।207।।
सर्वप्रमाणसिद्धं यद्बुद्धेर्भेदेन सर्वदा । कथं नु तस्य बुद्धित्वं विश्वमन्यच्च किम्प्रमम् ।।208।।
सर्वलोको बिभेत्यञ्जो यस्मादनुभवात् सदा । तस्यापलापिनः किं न निष्प्रमाणकवादिनः ।।209।।
सोहं तदिदमेवाहं सुखी सद्गगनं दिशः । सत्या इत्याद्यनुभवः सदा तत्प्रतिपक्षगाः ।।210।।
अतो निर्मानमखलिप्रमाणप्रतिपक्षगम् । दुर्मतं कोनुगृह्णीयाद्विनासुरततिं क्वचित् ।।211।।
।। असदधिकरणम् ।।
अपरः शून्यमखिलं मनोवाचामगोचरम् । निर्विशेषं स्वयम्भातं निर्लेपमजरामरम् ।।212।।
अशेषदोषरहितमनन्तं देशकालतः । वस्तुतश्च तदस्मीति नित्योपासापरोक्षितम् ।।213।।
रागादिदोषरहितं तद्भावं योगिनं नयेत् । तस्यैवानादिसंवृत्या नानाभेदात्मकं जगत् ।।214।।
सदिवाभाति सत्यत्वं सांवृतं तस्य चेष्यते । पारमार्थिकसत्त्वं तु शून्यादन्यस्य न क्वचित् ।।215।।
सांवृतेनैव सत्वेन व्यवहारोखलिो भवेत् । शून्यात् संवृतियोगेन विश्वमेतत् प्रवर्तते ।।216।।
सृष्टिकाले पुनश्चान्ते स्तिमितं शून्यतां व्रजेत् । इति ब्रूते तमुद्दिश्य जगाद जगतां गुरुः ।।217।।
नासतो जगतो भावो न हि दृष्टासतो जनिः । सतः क्वचित् प्रमाणं च दृष्टिरेवाखिलाद्वरम् ।।218।।
यद्येवं सप्तमरसान्मधुरादिव पीनता । भवेज्जनस्य मार्जारशृङ्गं गोरिव घातकम् ।।219।।
कार्यार्थी कारणं सच्च नोपादद्यात् कथञ्चन । न प्रवर्तेत चेष्टाय शून्यादेवेष्टसम्भवात् ।।220।।
देशकालादिनियमो न हि शून्यात् सतो भवेत् । पुरुषेच्छानुसारेण यदि किञ्चित् प्रजायते ।।221।।
किं नानुमीयते तद्वद्वस्तुत्वात् पुरुषोद्भवः । सर्वस्यापि न चाभावो विश्वं सदिति गम्यते ।।222।।
यतोनुभवविरोधे तु वचनं वादिनः कुतः । स्वप्नभ्रान्तिवदेवेदं संवृत्यैवोपलभ्यते ।।223।।
यदि सत्वेन किञ्चात्र भ्रमो नैव निवर्तते । अनादेरस्य विश्वस्य निवृत्तिर्यदि चेष्यते ।।224।।
निवृत्तिश्च निवर्तेत तस्या भ्रान्तित्वसम्भवात् । दृष्टस्य भ्रान्तितो चेत् स्याददृष्टे न भ्रमः कुतः ।।225।।
गवामशृङ्गिभावेन न हि स्याच्छशशृङ्गिता । अस्माकं तु प्रमाणेन प्रसादादीश्वरस्य च ।।226।।
उक्तभङ्ग्यागमानां च प्रामाण्याद्युज्यतेखलिम् । दृश्यत्वाद्विमतं मिथ्या स्वप्नवच्चेदियं च मा ।।227।।
मिथ्या चेत् साध्यसिद्धिर्न व्यभिचारो न चेद्भवेत् । साधकत्मसत्यस्य साध्यं विप्रतिपत्तितः ।।228।।
तस्य चेत्यनवस्था स्यात् सत्त्वं चास्यानुभूतितः । अनुभूतिविरोधेन मिथ्यात्वे मा न काचन ।।229।।
अतीतानागतौ कालावपि नः साक्षिगोचरौ । तत्सम्बन्धितया सत्त्वमपि दृष्टस्य साक्षिगम् ।।230।।
दृढदृष्टं तु यद्दृष्टं दृष्टाभासस्ततोपरम् । भ्रान्तेः संवृतिसत्यस्य विशेषो व्यभिचारवान् ।।231।।
तेनाप्यङ्गीकृतः सम्यक् स नः सत्यत्वमेव हि । विज्ञानाद् व्यभिचारोस्य कदाचित् स्यादिति प्रमा ।।232।।
नैव दृष्टा प्रमा सा च न भवेत् स्वविरोधतः । भेदो विशेषधर्म्यादिग्रहणापेक्षया यदि ।।233।।
अन्योन्याश्रयताहेतोर्दुग्राह्या इति यन्न तत् । स्वरूपं वस्तुनो भेदः यन्न तस्य ग्रहेग्रहः ।।234।।
अन्यथास्यामुना भेद इति वक्तुं न शक्यते । अगृहीतो यदा भेदस्तदा स्वस्मादिति ग्रहः ।।235।।
स्यात् प्रतीतिविरोधाच्च न हि कश्चित् तथा वदेत् । धर्मित्वप्रतियोगित्वतद्भेदा युगपद्यदि ।।236।।
विशेषणं विशेष्यं च तद्भावश्चैव गृह्यते । को विरोधः स्वरूपेण गृहीतो भेद एव तु ।।237।।
अस्यामुष्मादिति पुनर्विशेषेणैव गृह्यते । किञ्च भेदः कथं ग्राह्य इति यः परिपृच्छति ।।238।।
धर्म्यादिभेदग्रहणात् तेनोक्तोन्योन्यसंश्रयः । अन्यत्वाग्रहणे प्रोक्तः कथमन्योन्यसंश्रयः ।।239।।
अन्यत्वं यदि सिद्धं स्यात् कथमन्योन्यसंश्रयः । एतादृशस्य वक्तारावुभौ जात्युत्तराकरौ ।।240।।
मायी माध्यमिकश्चैव तदुपेक्ष्यौ बुभूषुभिः । यच्छून्यवादिनः शून्यं तदेव ब्रह्म मायिनः ।।241।।
न हि लक्षणभेदोस्ति निर्विशेषत्वतस्तयोः । अनृतादिविरोधित्वमुभयोश्च स्वलक्षणम् ।।242।।
स्ववाक्याभावसंवादान्न कृत्यं प्रतिवादिनः । तत्पक्ष इति वैधर्म्यान्न स्वप्नादिवदित्यजः ।।243।।
अप्रयत्नान्निराचक्रे चेति दृष्टिविरुद्धताम् । निष्प्रमाणत्वमप्यस्य सूचयामास विश्वकृत् ।।244।।
।। अनुपलब्ध्यधिकरणम् ।।
ज्ञानमेवैकमखलिज्ञेयाकारं प्रभासते । तत्र सन्ततिभेदश्च स्वभेदो भेद एव च ।।245।।
कल्पिताः प्रतिभासान्ते नानासंवृतिभूमिषु । इत्येतदपि नो युक्तं न हि ज्ञानतया जगत् ।।246।।
भासतेनुभस्यैव विरुद्धत्वादपेशलम् । तन्मतं क्षणिकत्वाच्च ज्ञानस्य स्थिररूपतः ।।247।।
ज्ञेयस्योक्तप्रकारेण सर्वश्रुतिविरोधतः । अनुभूतिविरुद्धत्वादपि पक्षा इमेशिवाः ।।248।।
।। नैकस्मिन्नधिकरणम् ।।
आह क्षपणको विश्वं सदसद्द्वयमद्वयम् । द्वयाद्वयमतत्सर्वं सप्तभङ्गि सदातनम् ।।249।।
नैतत्पदार्थ एकस्मिन् युक्तं दृष्टिविरोधतः । भावाभावतया विश्वं येन रूपेण मीयते ।।250।।
तद्रूपमेव तदिति नियमः केन वार्यते । तत्तद्दोषनिवृत्यर्थं स्वीकृता तत्तदात्मता ।।251।।
यदि तैरखिलैर्दोषैर्लिप्यते चलदर्शनः । अतिहाय प्रमाणाप्तं नियमं सदसत्तया ।।252।।
अशेषमविरुद्धं च निर्मानं व्याहतं सदा । सर्वप्रकारं वदतो दृष्टहानिरमग्रहः ।।253।।
स्वव्याहतत्वमित्याद्या दोषाः सर्वे भवन्ति हि । वक्ति स्वप्रभमात्मानं देहमानं तदप्यलम् ।।254।।
दुष्टं नानाशरीरेषु प्रवेशादन्यथाभवात् । अन्यथाभावि यद्वस्तु तदनित्यमिति स्थितिः ।।255।।
तन्मते तदनित्यत्वं पुद्गलस्यानिवारितम् । नानित्यतास्मत्पक्षे तु चैतन्यादेर्विशेषिणः ।।256।।
लक्षणस्य निवृत्तौ तु स्यान्न तच्चेतने क्वचित् । ओतप्रोतात्मकत्वं तु पटे देहेङ्गसंस्थितिः ।।257।।
इत्यादलिक्षणस्यैव निवृत्तौ स्यादनित्यता । भौतिकं त्वेव रूपादि व्याप्तं नाशेन नो मते ।।258।।
नैवं तस्यान्यथाभावो यस्यानित्यत्वमीरितम् । रूपादियुक्तस्य तथा जगन्नाशित्वसिद्धये ।।259।।
व्याप्त्या तयान्यथाभावादात्मनोनित्यता भवेत् । नित्योर्ध्वगतिरप्येषा या मुक्तिरिति कथ्यते ।।260।।
अलोकाकाशमाप्तस्य कथं न विकृतिश्च सा । कीदृशश्चान्यथाभावो नाशहेतुतयेष्यते ।।261।।
संस्थानापगमश्चेत् स न हि भूसागरादिषु । यः कश्चिदन्यथाभावो यदि मुक्तिश्च तादृशी ।।262।।
देहमाने विकारः स्यादिति स्थास्नूननात्मनः । आह हस्त्यादिदेहेषु ह्यपि स्यादन्यथाभवः ।।263।।
अणुदेहस्य जीवस्य गजत्वे विकृतिर्हि या । देहव्याप्तौ विशेषः कस्तस्याः स्थास्नुतनौ च नुः ।।264।।
गीतात् पुष्पफलावाप्तिः स्पर्शात् कार्श्यं रसात् स्थितिः । अपि वृक्षस्य दृश्यन्त इति नानात्मता भवेत् ।।265।।
एवं चात्माकार्त्स्न्यमिति तत एवाह वेदवित् ।
।। पत्युरधिकरणम् ।।
सर्वज्ञत्वादिकैः सर्वैर्गुणैर्युक्तं सदाशिवम् ।।266।।
जगद्विचित्ररचनाकर्तारं दोषवर्जितम् । आहुः पाशुपतास्तच्च बहुश्रुतिविरोधतः ।।267।।
नोपादेयं मतं ह्यस्य देवस्य स्तुहि गर्तगम् । उत्पिपेष शिरस्तस्य गृणीषे सत्पतिं पदम् ।।268।।
यद्विष्णोरुपमं हन्तुं रुद्रमाकृष्यते मया । धनुर्यं कामये तं तमुग्रं मा शिश्नदेवताः ।।269।।
घ्नञ्छिश्नदेवानेकोसावासीन्नारायणः परः । तस्माद्रुद्रः सम्प्रसादश्चाभूतां वैष्णवं मखम् ।।270।।
यज्ञेन यज्ञमयजन्ताबधन्न् पुरुषं पशुम् । यो भूतानामधिपती रुद्रस्तन्तिचरो वृषा ।।271।।
इत्यादिश्रुतिसामर्थ्यात् पारतन्त्र्यं जनिर्मृतिः । पराधीनपदप्राप्तिरज्ञत्वं प्रलयेभवः ।।272।।
प्रतीयन्ते सदोषत्वान्नेशः पशुपतिस्ततः । अशरीरत्वतस्तस्य सम्बन्धो जगता क्वचित् ।।273।।
कर्तृत्वेन न युज्येत देहिनो ज्ञानदृष्टितः । न च देहादिवद्विश्वमस्य स्याद्भोगसम्भवात् ।।274।।
अधिष्ठाने स्थितः कर्ता कार्यं कुर्वन् प्रतीयते । नास्याधिष्ठानयोगोस्ति भूतानां प्रलये तदा ।।275।।
अदेहश्चेदसर्वज्ञः शिलाकाष्ठादिवत् सदा । देही चेदन्तवानेव यज्ञदत्तनिदर्शनात् ।।276।।
न चैतदखिलं विष्णौश्रुतिप्रामाण्यगौरवात् । मनोबुद्ध्यङ्गितां विष्णोर्लक्षयामो य एव सः ।।277।।
स एव देहो विज्ञानमैश्वर्यं शक्तिरूर्जिता । देहो विष्णोर्न ते विष्णो वासुदेवोग्रतो भवेत् ।।278।।
एको नारायण आसीन्न ब्रह्मा न च शङ्करः । अजस्य नाभावध्येकमर्पितं मात्रया परः ।।279।।
सद्देहः सुखगन्धश्च ज्ञानभाः सत्पराक्रमः । ज्ञानज्ञानः सुखसुखः स विष्णुः परमोक्षरः ।।280।।
आनन्द एक एवाग्र आसीन्नारायणः प्रभुः । प्रियं तस्य शिरो मोदप्रमोदौ च भुजौ हरेः ।।281।।
आनन्दो मध्यतो ब्रह्म पुच्छं नान्यदभूत् क्वचित् । मनसोस्याभवद्ब्रह्मा ललाटादपि शङ्करः ।।282।।
पक्षयोर्गरुडः शेषो मुखादास सरस्वती । सहस्रशीर्षा पुरुषः सहस्राक्षः सहस्रपात् ।।283।।
इत्यादिश्रुतिसन्दर्भबलान्नित्यगुणात्मनः । विष्णोर्देहाज्जगत्सर्वमाविरासीदितीर्यते ।।284।।
मानवत्वाद्विरोधः को नामानं क्वचिदिष्यते । अविरोधो विरोधश्च मानेनैव हि गम्यते ।।285।।
अत उक्तं समस्तं च वासुदेवस्य युज्यते । शिवादिनामयुक्ताश्च श्रुतयो विष्णुवाचकाः ।।286।।
नामानि सर्वाणि च यमेको यो देवानामधाः । विष्णुनामानि नान्यस्य सर्वनामा हरिः स्वयम् ।।287।।
न नारायणनामानि तदन्येष्वपरे हरौ । इत्यादिश्रुतयस्तत्र मानं चोक्तः समन्वयः ।।288।।
पुराणानि पुराणाद्यैर्विरुद्धत्वान्न तत्प्रमा । तद्विरुद्धेषु नो मानं पूर्वापरविरोधतः ।।289।।
समब्राह्मविरोधाच्च नियमाद्वैष्णवेष्वपि । मोहार्थमुक्तितश्चैव विष्णुरेको गुणार्णवः ।।290।।
स्कन्दसूर्यगणेशादिमतानि न्यायतोमुतः । निराकृतान्यशेषेण सिद्धान्तस्याविशेषतः ।।291।।
।। उत्पत्त्यधिकरणम् ।।
निराकृतौ विशेषस्य भावाच्छक्तिमतं पृथक् । दूष्यते महती देवी ह्रीङ्कारी सर्वकारणम् ।।292।।
त्रिपुरा भैरवीत्यादिनामभिः साभिधीयते । तस्याः सदाशिवाद्याश्च जायन्ते देवमानवाः ।।293।।
भूतभौतिकमप्येतदिति तन्नोपपद्यते । दृष्टा पुम्भ्यः सदा सृष्टिः स्त्रीपुम्भ्यो वा विशेषतः ।।294।।
केवलाभ्यो न हि स्त्रीभ्यस्तत उत्पत्त्यसम्भवात् । नार्च्यं महावाममतं वामैरन्यैरुदीर्यते ।।295।।
शिवोपसर्जना शक्तिः ससर्जेदं समन्ततः । इति तच्चोपपन्नं न शिवस्याकरणत्वतः ।।296।।
अदेहत्वादपि ह्यन्ये ब्रूयुः सर्वज्ञमीश्वरम् । अणुवामा न तद्युक्तमीशवादप्रवेशनात् ।।297।।
सार्वज्ञादिगुणैर्युक्तं गुरुकल्पनया द्वयम् । न युज्यते ह्यतस्त्वीश एक एव प्रयोजकः ।।298।।
उक्तदोषस्च तत्पक्ष इति नैवात्र दूष्यते । श्रुतिस्मृतीतिहासानां सामस्त्येन विरोधतः ।।299।।
सतां जुगुप्सितत्वाच्च नाङ्गीकार्यं हि तन्मतम् । पञ्चरात्रनिषेधार्थमेतान्याचक्षते यदि ।।300।।
सूत्राण्यतिविरुद्धं तद्यत आह स भारते । पञ्चरात्रस्य कृत्स्नस्य वक्ता नारायणः स्वयम् ।।301।।
ज्ञानेष्वेतेषु राजेन्द्र सर्वेष्वेतद्विशिष्यते । पञ्चरात्रविदो ये तु यथाक्रमपरा नृप ।।302।।
एकान्तभावोपगता वासुदेवं विशन्ति ते । इति गीता च तच्छास्रसङ्क्षेप इति हीरितम् ।।303।।
वेदेन पञ्चरात्रेण भक्त्या यज्ञेन चैव हि । दृश्योहं नान्यथा दृश्यो वर्षकोटिशतैरपि ।।304।।
इति वाराहवचनं श्लोका इति वचः श्रुतौ । वेदैश्च पञ्चरात्रैश्च ध्येयो नारायणः परः ।।305।।
पञ्चरात्रं च वेदाश्च विद्यैकैव द्विधेयते । इत्यादिवेदवचनैः पञ्चरात्रमपोद्यते ।।306।।
कथमेवात्र दोषः क उत्पत्तिर्ज्ञोत इत्यपि । इहैवोक्ता न चाभूतभावस्तत्रापि कथ्यते ।।307।।
अनादिकर्मणा बद्धो जीवः संसारमण्डले । वासुदेवेच्छया नित्यं भ्रमतीति हि तद्वचः ।।308।।
न हि संसारसादित्वं पञ्चरात्रोदितं क्वचित् । जीवाभिमानिशेषस्य नाम्ना सङ्कर्षणस्य तु ।।309।।
वासुदेवाज्जनिः प्रोक्ता प्रद्युम्नस्य ततस्तथा । मनोभिमानिनः कामस्यैवं साक्षाद्धरेः क्वचित् ।।310।।
सङ्कर्षणादिनाम्नैव नित्याचिन्त्योरुशक्तितः । व्यूह उक्तोन्यथानूद्य कथं दुष्टत्वमुच्यते ।।311।।
यदि विद्याच्चतुर्वेदानितिवद्वेदपूरणम् । पञ्चरात्रादिति कुतो द्वेषः शाण्डिल्यवर्तने ।।312।।
अतः परमशास्त्रोरुद्वेषादुदितमासुरैः । दूषणं पञ्चरात्रस्य वीक्षायामपि न क्षमम् ।।313।।
अतोशेषजगद्धाता निर्दोषोरुगुणार्णवः । नारायणः श्रुतिगणतात्पर्यादवसीयते ।।314।।
अन्धन्तमः प्रविशन्ति ये त्वविद्यामुपासते । ततो भूय इवायान्ति एतस्या नैव निन्दकाः ।।315।।
ततो विद्यामविद्यां च यो जानात्युभयं सह । दोषज्ञानादतीत्यैतां विद्ययामृतमश्नुते ।।316।।
इति श्रीमदानन्दतीर्थभगवत्पादाचार्यविरचिते ब्रह्मसूत्रानुव्याख्याने द्वितीयाध्यायस्य द्वितीयः पादः ।।">
  <meta itemprop="wordCount" content="3286">
  <meta name="twitter:card" content="summary">
  <meta name="twitter:title" content="०२">
  <meta name="twitter:description" content="द्वितीयाध्यायस्य द्वितीयः पादः
स्मृतियुक्तिश्रुतिगुणयुक्तयो बहुयुक्तयः ॥1॥
एवं चतुर्विधा नैव विरुद्ध्यन्तेन्वयं प्रति । इति प्रथमपादेन निर्णीतेप्यभियोगतः ॥2॥
दर्शनानां प्रवृत्तत्वान्मन्दः आशङ्कते पुनः । अनादिकालतो वृत्ताः समया हि प्रवाहतः ॥3॥
न चोच्छेदोस्ति कस्यापि समयस्येत्यतो विभुः । भ्रान्तिमूलत्वमेतेषां पृथग्दर्शयति स्फुटम् ॥4॥
तर्कैर्दृढमतमैरेव वाक्यैश्चागमवादिनाम् । दौर्लभ्याच्छुद्धबुद्धीनां बाहुल्यादल्पवेदिनाम् ॥5॥
तामसत्वाच्च लोकस्य मिथ्याज्ञानप्रसक्तितः । विद्वेषात् परमे तत्त्वे तत्त्ववेदिषु चानिशम् ॥6॥
अनादिवासनायोगादसुराणां बहुत्वतः । दुराग्रहगृहीतत्वाद्वर्तन्ते समयाः सदा ॥7॥
तथापि शुद्धबुद्धीनामीशानुग्रहयोगिनाम् । सुयुक्तयस्तमो हन्युरागमानुगताः सदा ॥8॥
इति विद्यापतिः सम्यक्समयानां निराकृतिम् । चकार निजभक्तानां बुद्धिशाणत्वसिद्धये ।।9।।
।। रचनानुपपत्त्यधिकरणम् ।।
चेतनाचेतनं तत्त्वद्वयमेव निरीश्वराः । आहुस्तत्पञ्चपञ्चत्वविभागस्थमचेतनम् ।।10।।
चेतनं तदसङ्ख्यातं भिन्नमन्यद्भिदोज्झितम् । अचेतनस्य कर्तृत्वं स्वातन्त्र्येण निगद्यते ।।11 ।।
परस्परविभेदश्च कार्याणामालयं भवेत् । भोक्तॄणां चेतनस्याहुः केचित् तामपि नापरे ।।12।।
स्वरूपचैतन्यबलात् स्वप्रकाशाच्च भोगिताम् । प्रकृतेश्च स्वरूपस्य विवेकग्राहमेव तु ।।13।।
अभोगवादिनो भोगमाहुर्भेदग्रहात् तयोः । भोगिनां मुक्तिरुद्दिष्टा स एवाभोगवादिनाम् ।।14।।
ईशस्यासङ्ग्रहादेव न युक्तौ तावुभावपि । चेतनेच्छानुसारेण यदा दृष्टः पटोद्भवः ।।15।।
एतादृशत्वमन्यस्य वस्तुत्वात् केन वार्यते । न च काचित्प्रोमोक्तार्थे श्रुतिरेव प्रमा हि नः ।।16।।
आप्तत्वमुक्तमार्गेण वक्तुर्नैवोपपद्यते । अप्रामाण्यस्वतस्त्वस्य स्वीकारादपि मायिवत् ।।17।।
स्वोक्ताखलिनिषेधी स्यान्न च किञ्चित् प्रसिद्ध्यति । इदं नाचेतनवशं वस्तुत्वात् प्रतिपन्नवत् ।।18।।
इत्येव प्रतिषिद्धस्य केन मूलानुमा भवेत् । स्वतन्त्रवृत्ती रचना सा चैवाचेतने कुतः ।।19।।
अचेतनत्वं स्वातन्त्र्यमिति चात्मप्रमाहतम् । स्वेच्छानुसारितामेव स्वातन्त्र्यं हि विदो विदुः ।।20।।
कुत इच्छाचेतनस्य सेच्छं चेत् किमचेतनम् । इच्छाम्यहमिति ह्येव निजानुभवरोधतः ।।21।।
अचेतनेच्छापगता यदि भेदाग्रहोत्र च । कथं स न घटस्य स्यान्मन म इति भेदतः ।।22।।
मनसोपि गृहीतत्वात् उभयात्मकता यतः । कामस्य तु मनः कामः प्रियाप्रियविभेदतः ।।23।।
द्वैविध्यं दृश्यते चास्य तस्माद्भेदाग्रहः कुतः । रचनानुपपत्तेस्तन्न सर्वज्ञानुमागतम् ।।24।।
अचेतनं जगत्कर्तृ पयोम्ब्वादि च नोपमा । एतत्प्रशास्ति वचनाच्चेतनाचेतनस्य च ।।25।।
द्वैविध्येपि तु कामादेः कुतः स्वामित्वमात्मनः । साक्षादनुभवारूढं शक्यतेपोदितुं क्वचित् ।।26।।
इच्छास्वामित्वमेवोक्तमिच्छावत्वं न चापरम् । किञ्चित् तद्वशगत्वेपि स्वामित्वं लोकवद्भवेत् ।।27।।
सर्वात्मतन्त्रकामादेः किमुतैव परेशितुः । न चानुभवगं कामस्वामित्वं वेदवागपि ।।28।।
शक्तापवदितुं तस्मात् सा तदन्याभिधायिनी । मोक्षकामो भवेदन्यो यदि मुक्ताद्भविष्यतः ।।29।।
मोक्षकामस्य किं तेन स्वनाशार्थं च को यतेत् । कर्तृत्वं यस्य तस्यैव भोक्तृत्वमुपलभ्यते ।।30।।
विभागे च तयोर्मानं नैव किञ्चित् क्वचिद्भवेत् । सर्वमानविरोदैकदुर्दीक्षादीक्षिततस्त्वयम् ।।31।।
मायावाद्युपमां यायात् तच्च शब्दान्निराकृतः ।
।। अन्यत्राभावाधिकरणम् ।।
साङ्ख्यस्तु सेश्वरो ब्रूते क्षेत्रानुग्रहशक्तिमान् ।।32।।
अस्तीश्वरः स्वयम्भातः क्लेशकर्मादिवर्जितः । क्षेत्रशक्तिमती चैव प्रकृतिर्बीजशक्तिमान् ।।33।।
जीवः पर्जन्यवद्दैवशक्तिमानीश्वरः स्मृतः । पृथिवीवत्प्रधानं तज्जीवः सन्निधिमात्रतः ।।34।।
बीजावपनकर्तैवेत्यत प्राह स्वयं प्रभुः । अन्यत्र कापि शक्तिर्न स्वातन्त्र्येणेश एव हि ।।35।।
शक्तीस्ताः प्रेरयत्यञ्जस्तदधीनाश्च सर्वशः । सत्ता प्रधानपुरुषशक्तीनां च प्रतीतयः ।।36।।
प्रवृत्तयश्च ताः सर्वा नित्यं नित्यात्मना यतः । तथा नित्यतया नित्यं नित्यशक्त्या स्वयेश्वरः ।।37।।
नियामयति नित्यं च न ऋते त्वदिति श्रुतेः । स्वभावजीवकर्माणि द्रव्यं कालः श्रुतिः क्रियाः ।।38।।
यत्प्रसादादिमे सन्ति न सन्ति यदुपेक्षया । इति श्रुतेर्न सत्ताद्या अपि नारायणं विना ।।39।।
तत्पतञ्जलिविन्ध्यादिमतं न पुरुषार्थदम् ।
।। अभ्युगमाधिकरणम् ।।
चार्वकैरुच्यते मानमक्षजं नापरं क्वचित् ।।40।।
देह आत्मा पुमर्थश्च कामार्थाभ्यां विना न हि । यदैवं दर्शनेनास्य कोर्थः प्रत्यक्षगोचरः ।।41।।
लब्धस्तेनैव हि नरैः शास्त्रात् किं मोहनं विना । स्वपरार्थविहीनत्वात् स्वमतेनैव निष्फलम् ।।42।।
किमित्युन्मत्तवच्छास्त्रं वृथा प्रलपति स्वयम् । देहादन्योनुभवत आत्मा भाति शरीरिणाम् ।।43।।
मम देह इति व्यक्तं ममार्थ इतिवत् सदा । प्रत्यक्षस्येव मानत्वमिति केनावसीयते ।।44।।
यदि तत्साधकं वेदप्रामाण्ये न कथं भवेत् । न चान्यामानता क्वापि प्रमाणेनावसीयते ।।45।।
स्वमतेनार्थरहित उपेक्ष्यः पक्ष ईदृशः ।
।। पुरुषाश्माधिकरणम् ।।
सन्निधानाच्चेतनस्य वर्तते यद्यचेतनम् ।।46।।
तथाप्यबुद्धिपूर्वत्वादुक्तदोषः समो भवेत् । अङ्गित्वं पुरुषस्यैव सर्वैरप्यनुभूयते ।।47।।
तदङ्गत्वोक्तितश्चैव स्यात् सर्वस्यापलापकः । किमु सर्वेश्वरस्यास्य ह्यपलापाद्यतोखलिम् ।।48।।
।। अन्यथानुमित्यधिकरणम् ।।
अङ्गित्वं यदि तस्यैव स्वातन्त्र्यं चेन्न चाखलिम् । तत्प्रेरणेप्यशक्तत्वात् स्वतन्त्रोन्यो ह्यपेक्षितः ।।49।।
न च स्वातन्त्र्यमस्यैव प्रत्यक्षादिविरोधतः । हिताक्रियादिदोषाच्च भद्रं नानीश्वरं मतम् ।।50।।
संसारिणोन्यं सर्वेशं सर्वशक्तिमनौपमम् । चेतनाचेतनस्यास्य सत्त्वादेस्तदधीनताम् ।।51।।
नाङ्गीकुर्वन्ति ये तेषां सर्वेषां च समा इमे । तस्माच्छ्रुतिप्रमाणेन युक्तिभिश्च परो हरिः ।।52।।
अङ्गीकार्यतमो नित्यं सर्वैरपि सुनिश्चितम् ।
।। वैशेषिकाधिकरणम् ।।
नित्यज्ञानप्रयत्नेच्छं सङ्ख्याद्यैरपि पञ्चभिः ।।53।।
युक्तमीशं वदन्तोन्ये तदिच्छादृष्टचोदिताः । परमाणवश्चतुर्वर्गाः संयुज्यन्ते द्विशोखिलाः ।।54।।
परमाणुद्वयेनैव द्य्वणुकं नाम जायते । द्य्वणुकत्रयेण त्र्यणुकं तैश्चतुर्भिस्तदात्मकम् ।।55।।
ततस्त्वनियमेनैव खण्डावयविनां भवः । ततश्चानियमेनैव सर्वावयविसम्भवः ।।56।।
कारणं समवाय्याख्यं परमाण्वादिरत्र हि । ईशेच्छादृष्टकालास्तु निमित्तं कारणं मतम् ।।57।।
सामान्यान्त्यविशेषौ च समवायश्च तत्त्रयम् । नित्यं क्रिया अनित्याश्च गुणद्रव्ये द्विरूपके ।।58।।
कार्ये गुणक्रियाणां तु समवाय्यन्यकारणम् । कारणस्था गुणाद्यास्तु संयोगो द्रव्यकारणम् ।।59।।
एवं स्थितेपि सिद्धान्ते विशेषस्तत्र कल्पितः । द्य्वणुके परमाणौ च ह्रस्वत्वं परिमण्डलम् ।।60।।
न कारणं कार्यगुणे वैरूप्यं तत्र कारणम् । इत्याहुस्तानथोवाच विद्याधीशः स्वयं प्रभुः ।।61।।
महत्त्वं चैव दीर्घत्वं त्र्यणुकाद्येषु कल्पितम् । तस्माच्च सदृशं कार्यं तत्कार्येषूपजायते ।।62।।
यथा तथैव ह्रस्वत्वात् पारिमाण्डिल्यतोपि हि । जायेत सदृशं कार्ये परिमाणं समत्वतः ।।63।।
न चेन्महत्वतश्चैव दीर्घत्वादपि नो भवेत् । सदृशस्य हि कार्यस्य नैव योगः कथञ्चन ।।64।।
अप्रत्यक्षत्वमेव स्याद्यतः कार्येष्वणुत्वतः । इति चेन्न महत्त्वं च परमाणावणावपि ।।65।।
कथं त्र्यणुकपूर्वेषु नाणुत्वमपि कथ्यते । प्रत्यक्षत्वतदन्यत्वे पुरुषापेक्षयाखलिे ।।66।।
अणुत्वं च महत्त्वं च यतो वस्तुव्यपेक्षया । तारतम्यस्थिता यस्मात् पदार्थाः सर्व एव च ।।67।।
यथा महत्त्वविश्रान्तिस्तथाणुत्वस्य चेष्यते । परिमाणत्वतश्चेन्न महत्त्वस्यापि विश्रमः ।।68।।
दृश्यतेनन्त इत्येव तथानन्त्यमणावपि । न महत्तत्वगुणत एतावानिति हीश्वरः ।।69।।
परिच्छिन्नस्तथाणोश्च नैतावद्भागता क्वचित् । विश्रान्तो यद्यनन्तांशः कश्चिदस्तीति गम्यते ।।70।।
नावसाययितुं शक्यो विरोधादेव केवलम् । केवलं साक्षिमानेन कालो देशोपि नान्तवान् ।।71।।
अपर्यवसितिश्चाणोर्दृश्यते साक्षिणा द्वयोः । यदि नो साक्षिगम्यं तन्महत्त्वं केन गम्यते ।।72।।
विश्रान्तिस्तारतम्येन दृश्यते ह्यनुमानतः । यद्यागमादनन्तं तन्महत्त्वमवगम्यते ।।73।।
अनन्तमेव चाणुत्वं कुतो नैवावसीयते । महत्त्वाणुत्वयोर्नैव विश्रान्तिरुपलभ्यते ।।74।।
अन्यदेव ह्यनन्तत्वं महत्त्वाणुत्वयोः समम् । बहुत्वाल्पत्वयोर्यद्वत् सङ्ख्यायामुपलभ्यते ।।75।।
आनन्त्यमेकभागानां तावत्त्वं ह्येव गम्यते । अणीयांश्च महीयांश्च भगवानगमोदितः ।।76।।
आनन्त्यवाचकः शब्दो द्विधानन्त्येपि मानताम् । याति नैव गुणाल्पत्वं कालाल्पत्वं च मानगम् ।।77।।
सर्वकालगतस्याल्पकालेपि स्यादवस्थितिः । महागुणस्य चाल्पोपि गुणः स्यादिति चेद्भवेत् ।।78।।
तावत्त्वमेव नैव स्याद्देशेप्येतन्न नो मतम् । महतोल्पत्वमपि हि व्योमवत् प्राह वेदवित् ।।79।।
यद्यल्पदेशसंस्थानं न सर्वत्रापि नो भवेत् । स्थितस्य ह्यल्पदेशेषु सर्वगत्वं भवेत् ध्रुवम् ।।80।।
एकत्राप्यनवस्थस्य कुत एवाखलिस्थता । शून्यत्वमेव तस्य स्याद्यस्यैकत्रापि न स्थितिः ।।81।।
अतो नाणुत्वविश्रान्तिर्न महत्त्वस्य च क्वचित् । उभयानन्त्ययुक् तस्मात् यदि मुख्यं महद्भवेत् ।।82।।
तच्च ब्रह्म परं साक्षात् सर्वानन्त्ययुतं सदा । यदि साक्षी स्वयम्भातो न मानं केन गम्यते ।।83।।
अक्षजादेश्च मानत्वमनवस्थान्यथा भवेत् । अतः सर्वपदार्थानां भागाः सन्त्येव सर्वदा ।।84।।
सर्वदिक्ष्वपि सम्बन्धादविभागः पराणुता । तत्संयोगादनियतात् पदार्थानां जनिर्भवेत् ।।85।।
द्वयोरेव तु संयोग इति केनावसीयते । कारणस्य गुणास्तेन भवेयुः कार्यगा अपि ।।86।।
तारतम्येन सर्वेपि महान्तश्चाणवो यतः । न च तत्प्रोक्तसृष्टौ तु मानं केवलकल्पना ।।87।।
कथं साक्षिमितस्यास्य शक्नुयात् वारणे क्वचित् । यदि साक्षिमितं नैतन्नानुमा तत्र वर्तते ।।88।।
पक्षीकर्तुमशक्यत्वात् कुत एवानुमा भवेत् । यत्र नास्ति पदन्यासः कस्तं विषयमाप्नुयात् ।।89।।
देशान्तरादिशब्दाश्च शशशृङ्गादिशब्दवत् । सदृशं च सजातीयं नास्मत्पक्षे किमेव हि ।।90।।
येनैव च प्रकारेणात्यसिद्धमनुमीयते । तेनैव शशशृङ्गादेः शक्यमस्तित्वकल्पनम् ।।91।।
प्रत्यक्षमागमो वापि भवेद्यत्र नियामकः । सैव व्याप्तिर्भवेन्मानं नान्या सन्दिग्धमूलतः ।।92।।
सहदर्शनमात्रेण न व्याप्तिरवसीयते । यदैवाव्यतिरेकेस्य ह्यक्षजं वागमो भवेत् ।।93।।
तन्निर्धारितयुक्तिर्वा व्याप्तिः सैवापरा न हि । अन्यथा सप्तमरसभावोप्यनुमयापतेत् ।।94।।
अनिष्टानि च सर्वाणि ह्यनुमा कामचारिणी । कार्यकारणयोश्चैव गुणादेः पञ्चकस्य च ।।95।।
भिन्नस्यैव तु सम्बन्धः समवायोन्य ईर्यते । भिन्नत्वसाम्यतस्तस्य ताभ्यां योगो भवेद् ध्रुवम् ।।96।।
स स्वनिर्वाहकश्चेत् स्याद् द्रव्यमेव तथा न किम् । विशेषस्तद्गतत्वादिर्यद्यभिन्नेवसीयते ।।97।।
गुणक्रियादिरूपस्य निषेधः केन हेतुना । द्रव्यमेव ततोनन्तविशेषात्मतया सदा ।।98।।
नानाव्यवहृतेर्हेतुरनन्तत्वं विशेषतः । विशेषश्च विशेषी सः स्वेनैव समवायवत् ।।99।।
कल्पनागुरुतादोषात् पदार्थान्तरता न हि । कल्पयित्वा षट् पदार्थान् साभावानपि केवलम् ।।100।।
एकस्मिन् स विशेषश्चेत् किं पूर्वं तस्य विस्मृतिः । येन प्रत्यक्षसिद्धेन व्यवहारोखलिो भवेत् ।।101।।
भावाभावविभागेन यं विना न कथञ्चन । एतादृशो विशेषेस्मिन् को द्वेषो वादिनां भवेत् ।।102।।
अभेदेन प्रतीतिश्च कार्यकारणपूर्वके । अभावान्ते पदार्थेस्मिन् सविशेषावसीयते ।।103।।
सामान्यादिपदार्थेषु तन्निष्ठत्वादयोखिलाः । कथं धर्मा निवार्यन्ते वस्त्वैक्येपि हि वादिभिः ।।104।।
कार्यस्य तत्तन्निष्ठत्वं गुणादेर्व्यापितादिकः । कथं विशेषो नैवास्ति स च धर्मोपरो यदि ।।105।।
षट्पदार्थातिरेकः स्यात् पदार्थानियमेपि हि । धर्मस्य धर्मसन्तानादनवस्थाखनिर्भवेत् ।।106।।
सामान्यस्यापि सामान्यं गुणस्यापि गुणो ह्यतः । नाङ्गीकृतः स च यदि नानवस्था क्वचिद्भवेत् ।।107।।
अस्मत्पक्षे गुणाद्याश्च तद्वन्ते हि विशेषतः । अनन्यत्वान्नानवस्था भेदो नाशे भवेत् तथा ।।108।।
विशेषमेव संश्रित्य विशेषो बलवान् यतः । दृष्टिप्रमाणतश्चैव विरोधो दर्शने कथम् ।।109।।
विरोधो ह्यविरोधश्च यतो दर्शनमानकौ । ततो दृष्टे विरोधस्तु सद्भिरापाद्यते कथम् ।।110।।
अभिन्नो भगवान् स्वेन तदन्येन विभेदवान् । नित्या धर्मास्तदीयास्तु सर्वेस्मान्नैव भेदिनः ।।111।।
सामस्त्योच्छेदिनोन्यत्र धर्मा उभयरूपिणः । भावे त एव चोच्छेदात् तदन्ये च समस्तशः ।।112।।
अंशांशिनोरभेदेन त्वंशसंयोग एव हि । अंशिनो नानवस्थातो यद्यप्यंशेष्वविश्रमः ।।113।।
एकस्मिन् जात एवान्यः संयोगो जायते यदि । अनवस्था तदैव स्यात् संयोगैक्ये भवेत् क्व सा ।।114।।
अंशे संयोगदृष्टेश्च दृष्टे का सानवस्थितिः । यद्यंशगो न संयोगः कार्येषु प्रथिमा कथम् ।।115।।
परमाणोरणोर्नास्ति महत्तेत्यद्भुतं वचः । अणूनां प्रथिमापेक्षां विनैव त्र्यणुकेपि सः ।।116।।
परमाणोर्महत्त्वं च विनेत्येतद्वचः कथम् । अंशिनोंशैरभेदोयमंशेन तु भिदाभिदा ।।117।।
सर्वप्रत्यक्षविषयः कथमेव ह्यपोद्यते । संयोगश्च विभागश्च भेदश्चैव पृथक् पृथक् ।।118।।
अन्योन्यप्रतियोगेन ह्युभयोरपि दृश्यते । भिन्ना इति तु भेदानां समुदायो हि दृश्यते ।।119।।
यथैव च पदार्थानामनयोर्भेद इत्यपि । इतोमुष्यामुतोप्यस्य भेदो दृष्टो द्विधर्मिकः ।।120।।
तत्रैकवचनं यत्तद्विप्राणां भोजनं यथा । नरत्वादिकमप्येवं तत्तद्धर्मतयेयते ।।121।।
न सर्वधर्म एकोस्ति समुदायस्तु भिन्नगः । एतादृशं च सादृश्यं पदार्थेषु पृथक् पृथक् ।।122।।
एकस्मिन् स विनष्टेपि यतोन्यत्रैव दृश्यते । कुतो भस्मत्वमाप्तस्य नरत्वं पुनरिष्यते ।।123।।
एकत्वे नास्ति मानं च श्रुतिरप्याह सादरम् । भिन्नाश्च भिन्नधर्माश्च पदार्था अखिला अपि ।।124।।
स्वैः स्वैर्धर्मैरभिन्नाश्च स्वरूपैरपि सर्वशः । अनिवृत्तविनाशास्तु धर्मा उभयरूपकाः ।।125।।
न केनचिदभिन्नोतो भगवान् स्वैर्गुणैर्विना । इति व्युत्पत्तिरपि हि सादृश्येनैव गम्यते ।।126।।
सर्वेषु युगपच्छब्दः सदृशेषु प्रवर्तते । तथापि प्राप्तितस्त्वेकवचनाच्च विशेषतः ।।127।।
अभीष्टावागतिश्च स्याच्छक्तिः सादृश्यगा यतः । तादृशोयं च तच्छब्दः इति ज्ञापयति स्फुटम् ।।128।।
जातितश्चेत् कथं तासु तत्र चेदनवस्थितिः । तथैव व्यक्तिविज्ञानं व्यक्तित्वाभावदूषितम् ।।129।।
यदि तच्चास्ति तस्यापि विशेषेष्वनवस्थितिः । कथं स्वरूपत्वमपि ज्ञायतेनुगतं यदि ।।130।।
एकव्युत्पत्तिपर्यन्तमनवस्थादिदूषितम् । कल्पनागौरवात् तेन युक्ता नानुगकल्पना ।।131।।
औपाधिकविशिष्टाद्यमपि तद्वस्तु किं ततः । अन्यत् तदेव चेदग्निमत्वं किं तत्र भण्यते ।।132।।
अग्निसंयोगमात्रं चेद्भवेत् तत्सिद्धसाधनम् । भूधरस्याग्निसंयोगो यदि षष्ठ्यर्थ एव कः ।।133।।
समवायो यदि ह्यस्य चैकत्वाद् सिद्धसाधनम् । यद्यस्यौपाधिको भेदः कुत एकत्वमिष्यते ।।134।।
नानिर्वाच्यं हि तेनेष्टमत औपाधिकान्ययोः । सत्यत्वात् को विशेषः स्यान्मायावाद्यन्यथा भवेत् ।।135।।
उपाधिजन्यं तद्गम्यमिति चौपाधिकं भवेत् । उभयत्राप्यनन्ताः स्युः समवाया इतस्ततः ।।136।।
भिन्नत्वं चैव तेष्वस्ति को विशेष उपाधिगे । अविद्यमान एवान्यः समवायोधिगम्यते ।।137।।
उपाधिना तद्गमकमनुमानं न मा भवेत् । एवमेवासतः सत्तासमवायो जनिर्मता ।।138।।
तत्रापि ह्युक्तदोषाणां नैव किञ्चिन्निवारकम् । अस्मत्पक्षे विशेषस्य सर्वत्राङ्गीकृतत्वतः ।।139।।
नास्ति दोषः क्वचिद्भावो ह्यभावश्च स एव हि । अभावस्य च धर्माः स्युर्भावास्तेषां च तेखिलाः ।।140।।
प्रत्यक्षमानतः सर्वमेतन्नो वारणक्षमम् । सर्वे भावा अभावाश्च पदार्थास्तेन सर्वदा ।।141।।
तथापि प्रथमं बुद्धेर्यो निषेधस्य गोचरः । सोभावो विधिबुद्धेस्तु गोचरः प्रथमं परः ।।142।।
तस्मात् प्रध्वंस्तभेदादि सदित्येवावगम्यते । अस्त्यभावोस्ति च ध्वंसो देहाभावश्च भस्मता ।।143।।
इत्यादि युज्यते सर्वं प्रत्यक्षादिप्रमाणतः । अन्योन्याभावभेदी च पृथक्त्वं च पृथक् पृथक् ।।144।।
यत्कल्पयन्ति तच्चैव कल्पनागौरवाद्गतम् । पर्यायत्वेन ते शब्दा ज्ञायन्ते सर्व एव हि ।।145।।
भेदस्य तु स्वरूपत्वे ये वदन्ति च शून्यताम् । अद्भुतास्ते यतोन्यस्य प्रतियोगित्वमिष्यते ।।146।।
प्रतियोगिनो हि भेदोयं न तु स्वस्मात् कथञ्चन । विभागेनाल्पतैव स्यात् कुत एव च शून्यता ।।147।।
न शून्यानां हि संयोगाद्भावो वस्तुन इष्यते । विदारणार्थो धातुश्च विभागगुणवाचकः ।।148।।
अविदारणेपि ह्यास्यस्य भिन्नावोष्ठौ तु तस्य च । अत उन्मत्तवाक्यत्वान्मायावादो ह्युपेक्षितः ।।149।।
न चामन्दसदानन्दस्यन्द्यनन्तगुणार्णवः । ईश्वरोष्टगुणत्वेन प्रमेयोप्रमित्वतः ।।150।।
मय्यनन्तगुणेनन्त गुणतोनन्तविग्रहे । अनन्तगुणमाहात्म्यशक्तिज्ञानमहार्णवः ।।151।।
नारायणः परोशेषचेतनेभ्यः परं पदम् । इत्यादिवेदतद्वाक्यैरनन्तैश्चावसीयते ।।152।।
अनन्तगुणता विष्णोः कथमेव ह्यपोद्यते । यद्यनन्तविशेषाश्च तज्ज्ञानादेर्निवारितः ।।153।।
कथं तत्तद्विषयता सार्वज्ञार्थं विधीयते । औपाधिकविशेषस्तु पूर्वमेव निराकृतः ।।154।।
स्वप्रकाशत्वमपि तु यैर्ज्ञानस्य निवारितम् । कथं सर्वज्ञता तस्य स्वज्ञानाधिगमं विना ।।155।।
ज्ञानं विश्वधिगं त्वेकं तज्ज्ञानविषयं परम् । इति ज्ञानद्वयेनैव सर्ववित् परमेश्वरः ।।156।।
इति चेदेष एवार्थस्तज्ज्ञानावसितो यदि । स्वप्रकाशत्वमेव स्याज्ज्ञानं ह्येतद्विशेषणम् ।।157।।
ज्ञानान्तरेण चेदत्र भवेदेवानवस्थितिः । स्वप्रकाशत्वमेतस्माद्दुर्निवारं समापतेत् ।।158।।
सुखवान् दुःखवांश्च स्यादिति व्याप्तिश्च नो भवेत् । निर्दुःखत्वं महानन्दः श्रुत्यैवेशस्य भण्यते ।।159।।
योशनायापिपासे च शोकादींश्चातिवर्तते । आनन्दं ब्रह्मणो विद्वान् विपाप्मेत्यादिका च सा ।।160।।
ईश्वरस्य तथेष्टत्वं दुःखित्वोपाधिरित्यपि । उक्ते किमुत्तरं ब्रूयात् श्रुत्यनादरतत्परः ।।161।।
न चात्मदुःखितेच्छा स्यादत एतन्निवार्यते । सहदर्शनमात्रेण श्रुतीनामपलापकः ।।162।।
यज्ञादेरपि पापस्य हेतुत्वं हिंसया युतेः । नानुमाति कथं तत्र यद्युपाधिर्निषिद्धता ।।163।।
अदुःखित्वेन चानुक्तिः कथं नोपाधितां व्रजेत् । अदुःखमितरत् सर्वं जीवा एव तु दुःखिनः ।।164।।
तेषां दुःखप्रहाणाय श्रुतिरेषा प्रवर्तते । इति श्रुतिर्हि परमा श्रुत्युक्तिर्यदि कारणम् ।।165।।
किं कार्यमनुमानेन गलस्तनसमेन हि । अनुमानेन यद्यर्थः श्रुतिदृष्टोप्यपोद्यते ।।166।।
पूर्वोक्तेन प्रकारेण नेश्वरो धर्म एव च । स्यात् तत्फलं च तेनात्र श्रुतिरेव प्रमा भवेत् ।।167।।
ईशस्यानुमया सिद्धेः श्रुतिर्धर्मिप्रमा भवेत् । तया सर्वगुणैः पूर्ण उक्त ईशो यतस्ततः ।।168।।
अनानन्दानुमानस्य धर्मिग्राहिविरोधतः । न प्रमाणं भवेत् तस्मान्नानुमात्रोपयोगिनी ।।169।।
नित्येच्छत्वात् परेशस्य परमाणुसदात्वतः । अदृष्टकालयोश्चैव भावात् कार्यं सदा भवेत् ।।170।।
न हि कालविभेदोस्ति तत्पक्षेस्मन्मते हरेः । विशेषकाल एवैतत्सृष्ट्यादीच्छा सदातना ।।171।।
विशेषाश्चैव कालस्य हरेरिच्छावशाः सदा । सर्वे निमेषा इति हि श्रुतिरेवाह सादरम् ।।172।।
उदीरयति कालाख्यां शक्तिमित्यस्य वागपि । कालस्य कालगत्वेन न विरोधोपि कश्चन ।।173।।
असङ्ख्यातविशेषत्वादिच्छाया अपि सर्वदा । ईशो देशश्च कालश्च स्वगता एव सर्वदा ।।174।।
ईशाधीनो च तौ नित्यं तदाधारौ च तद्गतौ । इति श्रुतिरपि प्राह काले स्वोद्दिष्ट एव तु ।।175।।
तत्कालसृष्टिमेवातो वाञ्छतीशः सदैव हि । स्यात् कालः स तदैवेति कालस्य स्वगतत्वतः ।।176।।
स्वभावादेव हीच्छैषा देवस्यैष इति श्रुतेः । स्वभावोपि परेशेच्छावशः इत्युदितः पुरा ।।177।।
नित्या अनित्याश्च ततस्तदधीना इति श्रुतिः । रूपस्पर्शादिहेतुभ्यः परमाणोरनित्यता ।।178।।
अनुमेया श्रुतीनां च विरुद्धत्वान्न तन्मतम् । उपादेयमतश्चायमविरुद्धः समन्वयः ।।179।।
।। समुदायाधिकरणम् ।।
वैभाषिकाश्च सौत्रान्ताः स्वरसक्षणिकं जगत् । अणूनां समुदायं च कालकर्मनिमित्ततः ।।180।।
उत्पत्तिकाले युक्तानामात्मानं च क्षणस्थितिम् । नित्यं सन्तानमेतेषां पञ्चस्कन्धात्मना स्थितम् ।।181।।
संस्काररूपविज्ञानसञ्ज्ञादुःखात्मना स्थितिः । दुःखाभावं सुखं चाहुररूपज्ञानसन्ततिम् ।।182।।
मोक्षं स समुदायो हि नैकस्मादेव युज्यते । नोभयोश्चोभयत्वं यत्समुदायव्यपेक्षया ।।183।।
अतोन्योन्याश्रयत्वेन समुदायो न युज्यते । अन्योन्यापेक्षया पुंसः समुदायत्ववेदनम् ।।184।।
स्यात् तत्सदातनत्वेपि तच्च सामीप्यहेतुकम् । इति चेत् कार्यसम्भूतिमात्रव्यापृतिकारणम् ।।185।।
न तु कार्यविशेषेषु व्यापृतं कारणं भवेत् । अतोर्थेन्द्रियसंयोगिरूपकारणतात्मनः ।।186।।
संयोगिरूपराहित्यान्नैव तज्ज्ञानतापि हि । विशेषकार्यजनकं यदि कारणमिष्यते ।।187।।
कुतः समानरूपत्वं कार्याणामपि सर्वशः । अतोनियत्या यत्किञ्चिद्यस्य कस्यापि कारणम् ।।188।।
अदृष्टमपि तस्यैव विशेषापादकं कुतः । यस्य कस्यापि यत्किञ्चिद्विशेषमुपपादयेत् ।।189।।
कार्यं च कारणं चैव यत्किञ्चिद्यस्य कस्यचित् । भवेन्नियामकाभावादिदमस्यैव कारणम् ।।190।।
इति नित्यविनाशित्वे केन मानेन गम्यते । इदं न जायतेमुष्मादित्यत्रापि न कारणम् ।।191।।
विनाशोत्पत्तयश्चैव न दृश्यन्ते सदातनाः । दृश्यते प्रत्यभिज्ञातः स्थिरत्वं सर्ववस्तुषु ।।192।।
फलादीनां विशेषेण सर्वत्राप्यनुमीयते । सत्त्वेन क्षणिकत्वं चेदाकाशस्याविशेषतः ।।193।।
अविशेषोखलिस्यापि सत्त्वात् किं नानुमीयते । यद्याकाशस्य सत्त्वं न कुत एव नरादिषु ।।194।।
सधर्मिप्रतियोगित्वमभावस्य नियामकम् । तौ विना न ह्यभावश्च क्वचिद् दृष्टः कदाचन ।।195।।
अधर्मिप्रतियोगित्वमाकाशस्यावगम्यते । स्वीकारत्यागतोदृष्टदृष्टयोः सर्ववस्तुषु ।।196।।
गुणानुन्मत्त एवासौ विदधात्यधिकं पुनः । उत्तरोत्पत्तिमात्रेण विनाशात् पूर्ववस्तुनः ।।197।।
न संस्कारार्पकत्वं च युज्यते कस्यचिन्क्वचित् । अतो ज्ञातं मयेत्यादि न ज्ञेयमनुमा कुतः ।।198।।
एकत्वमनुभूतिस्थं त्यक्त्वा निर्मानिका भिदा । कुत आत्मादिकेषु स्याद् बल्येनानुभवो यतः ।।199।।
कार्यकारणयोश्चैककालीनत्वं विना कथम् । पूर्वसंस्कारयोगी स्यादुत्तरो नियमेन च ।।200।।
सम्बद्धा एव संस्कारमन्यत्रादधतेखिलाः । असम्बद्धः कथं पूर्वं उत्तरे वासनाकरः ।।201।।
एककालतया योगं विना संस्कारतः कथम् । क्षणमात्रमवस्थानं स्वीकृतं सर्ववस्तुषु ।।202।।
पूर्वमध्यापरकलारहितः क्षण इष्यते । पूर्वभावभवं कार्यमुत तन्नाशसम्भवम् ।।203।।
यौगपद्यं सति भवेदुत्पाद्यानामशेषतः । विनाशे चेन्न तत्कार्यं कार्योत्पत्तौ च का प्रमा ।।204।।
अभेदेपि विशेषेण देहदीपफलादिषु । विशेषदर्शनं युक्तमस्माकमनुभूतितः ।।205।।
विशेषदर्शनं मानं यदि न स्थैर्यदृक् कुतः । दिक्सुखे च स्वदृष्टान्ताद्भावो सच्चेत् क्वचिद्भवेत् ।।206।।
विश्वं प्रत्यक्षगं त्यक्त्वा तयोर्योनुमितं वदेत् । मायावादिवदेवासावुपेक्ष्यो भूतिमिच्छता ।।207।।
सर्वप्रमाणसिद्धं यद्बुद्धेर्भेदेन सर्वदा । कथं नु तस्य बुद्धित्वं विश्वमन्यच्च किम्प्रमम् ।।208।।
सर्वलोको बिभेत्यञ्जो यस्मादनुभवात् सदा । तस्यापलापिनः किं न निष्प्रमाणकवादिनः ।।209।।
सोहं तदिदमेवाहं सुखी सद्गगनं दिशः । सत्या इत्याद्यनुभवः सदा तत्प्रतिपक्षगाः ।।210।।
अतो निर्मानमखलिप्रमाणप्रतिपक्षगम् । दुर्मतं कोनुगृह्णीयाद्विनासुरततिं क्वचित् ।।211।।
।। असदधिकरणम् ।।
अपरः शून्यमखिलं मनोवाचामगोचरम् । निर्विशेषं स्वयम्भातं निर्लेपमजरामरम् ।।212।।
अशेषदोषरहितमनन्तं देशकालतः । वस्तुतश्च तदस्मीति नित्योपासापरोक्षितम् ।।213।।
रागादिदोषरहितं तद्भावं योगिनं नयेत् । तस्यैवानादिसंवृत्या नानाभेदात्मकं जगत् ।।214।।
सदिवाभाति सत्यत्वं सांवृतं तस्य चेष्यते । पारमार्थिकसत्त्वं तु शून्यादन्यस्य न क्वचित् ।।215।।
सांवृतेनैव सत्वेन व्यवहारोखलिो भवेत् । शून्यात् संवृतियोगेन विश्वमेतत् प्रवर्तते ।।216।।
सृष्टिकाले पुनश्चान्ते स्तिमितं शून्यतां व्रजेत् । इति ब्रूते तमुद्दिश्य जगाद जगतां गुरुः ।।217।।
नासतो जगतो भावो न हि दृष्टासतो जनिः । सतः क्वचित् प्रमाणं च दृष्टिरेवाखिलाद्वरम् ।।218।।
यद्येवं सप्तमरसान्मधुरादिव पीनता । भवेज्जनस्य मार्जारशृङ्गं गोरिव घातकम् ।।219।।
कार्यार्थी कारणं सच्च नोपादद्यात् कथञ्चन । न प्रवर्तेत चेष्टाय शून्यादेवेष्टसम्भवात् ।।220।।
देशकालादिनियमो न हि शून्यात् सतो भवेत् । पुरुषेच्छानुसारेण यदि किञ्चित् प्रजायते ।।221।।
किं नानुमीयते तद्वद्वस्तुत्वात् पुरुषोद्भवः । सर्वस्यापि न चाभावो विश्वं सदिति गम्यते ।।222।।
यतोनुभवविरोधे तु वचनं वादिनः कुतः । स्वप्नभ्रान्तिवदेवेदं संवृत्यैवोपलभ्यते ।।223।।
यदि सत्वेन किञ्चात्र भ्रमो नैव निवर्तते । अनादेरस्य विश्वस्य निवृत्तिर्यदि चेष्यते ।।224।।
निवृत्तिश्च निवर्तेत तस्या भ्रान्तित्वसम्भवात् । दृष्टस्य भ्रान्तितो चेत् स्याददृष्टे न भ्रमः कुतः ।।225।।
गवामशृङ्गिभावेन न हि स्याच्छशशृङ्गिता । अस्माकं तु प्रमाणेन प्रसादादीश्वरस्य च ।।226।।
उक्तभङ्ग्यागमानां च प्रामाण्याद्युज्यतेखलिम् । दृश्यत्वाद्विमतं मिथ्या स्वप्नवच्चेदियं च मा ।।227।।
मिथ्या चेत् साध्यसिद्धिर्न व्यभिचारो न चेद्भवेत् । साधकत्मसत्यस्य साध्यं विप्रतिपत्तितः ।।228।।
तस्य चेत्यनवस्था स्यात् सत्त्वं चास्यानुभूतितः । अनुभूतिविरोधेन मिथ्यात्वे मा न काचन ।।229।।
अतीतानागतौ कालावपि नः साक्षिगोचरौ । तत्सम्बन्धितया सत्त्वमपि दृष्टस्य साक्षिगम् ।।230।।
दृढदृष्टं तु यद्दृष्टं दृष्टाभासस्ततोपरम् । भ्रान्तेः संवृतिसत्यस्य विशेषो व्यभिचारवान् ।।231।।
तेनाप्यङ्गीकृतः सम्यक् स नः सत्यत्वमेव हि । विज्ञानाद् व्यभिचारोस्य कदाचित् स्यादिति प्रमा ।।232।।
नैव दृष्टा प्रमा सा च न भवेत् स्वविरोधतः । भेदो विशेषधर्म्यादिग्रहणापेक्षया यदि ।।233।।
अन्योन्याश्रयताहेतोर्दुग्राह्या इति यन्न तत् । स्वरूपं वस्तुनो भेदः यन्न तस्य ग्रहेग्रहः ।।234।।
अन्यथास्यामुना भेद इति वक्तुं न शक्यते । अगृहीतो यदा भेदस्तदा स्वस्मादिति ग्रहः ।।235।।
स्यात् प्रतीतिविरोधाच्च न हि कश्चित् तथा वदेत् । धर्मित्वप्रतियोगित्वतद्भेदा युगपद्यदि ।।236।।
विशेषणं विशेष्यं च तद्भावश्चैव गृह्यते । को विरोधः स्वरूपेण गृहीतो भेद एव तु ।।237।।
अस्यामुष्मादिति पुनर्विशेषेणैव गृह्यते । किञ्च भेदः कथं ग्राह्य इति यः परिपृच्छति ।।238।।
धर्म्यादिभेदग्रहणात् तेनोक्तोन्योन्यसंश्रयः । अन्यत्वाग्रहणे प्रोक्तः कथमन्योन्यसंश्रयः ।।239।।
अन्यत्वं यदि सिद्धं स्यात् कथमन्योन्यसंश्रयः । एतादृशस्य वक्तारावुभौ जात्युत्तराकरौ ।।240।।
मायी माध्यमिकश्चैव तदुपेक्ष्यौ बुभूषुभिः । यच्छून्यवादिनः शून्यं तदेव ब्रह्म मायिनः ।।241।।
न हि लक्षणभेदोस्ति निर्विशेषत्वतस्तयोः । अनृतादिविरोधित्वमुभयोश्च स्वलक्षणम् ।।242।।
स्ववाक्याभावसंवादान्न कृत्यं प्रतिवादिनः । तत्पक्ष इति वैधर्म्यान्न स्वप्नादिवदित्यजः ।।243।।
अप्रयत्नान्निराचक्रे चेति दृष्टिविरुद्धताम् । निष्प्रमाणत्वमप्यस्य सूचयामास विश्वकृत् ।।244।।
।। अनुपलब्ध्यधिकरणम् ।।
ज्ञानमेवैकमखलिज्ञेयाकारं प्रभासते । तत्र सन्ततिभेदश्च स्वभेदो भेद एव च ।।245।।
कल्पिताः प्रतिभासान्ते नानासंवृतिभूमिषु । इत्येतदपि नो युक्तं न हि ज्ञानतया जगत् ।।246।।
भासतेनुभस्यैव विरुद्धत्वादपेशलम् । तन्मतं क्षणिकत्वाच्च ज्ञानस्य स्थिररूपतः ।।247।।
ज्ञेयस्योक्तप्रकारेण सर्वश्रुतिविरोधतः । अनुभूतिविरुद्धत्वादपि पक्षा इमेशिवाः ।।248।।
।। नैकस्मिन्नधिकरणम् ।।
आह क्षपणको विश्वं सदसद्द्वयमद्वयम् । द्वयाद्वयमतत्सर्वं सप्तभङ्गि सदातनम् ।।249।।
नैतत्पदार्थ एकस्मिन् युक्तं दृष्टिविरोधतः । भावाभावतया विश्वं येन रूपेण मीयते ।।250।।
तद्रूपमेव तदिति नियमः केन वार्यते । तत्तद्दोषनिवृत्यर्थं स्वीकृता तत्तदात्मता ।।251।।
यदि तैरखिलैर्दोषैर्लिप्यते चलदर्शनः । अतिहाय प्रमाणाप्तं नियमं सदसत्तया ।।252।।
अशेषमविरुद्धं च निर्मानं व्याहतं सदा । सर्वप्रकारं वदतो दृष्टहानिरमग्रहः ।।253।।
स्वव्याहतत्वमित्याद्या दोषाः सर्वे भवन्ति हि । वक्ति स्वप्रभमात्मानं देहमानं तदप्यलम् ।।254।।
दुष्टं नानाशरीरेषु प्रवेशादन्यथाभवात् । अन्यथाभावि यद्वस्तु तदनित्यमिति स्थितिः ।।255।।
तन्मते तदनित्यत्वं पुद्गलस्यानिवारितम् । नानित्यतास्मत्पक्षे तु चैतन्यादेर्विशेषिणः ।।256।।
लक्षणस्य निवृत्तौ तु स्यान्न तच्चेतने क्वचित् । ओतप्रोतात्मकत्वं तु पटे देहेङ्गसंस्थितिः ।।257।।
इत्यादलिक्षणस्यैव निवृत्तौ स्यादनित्यता । भौतिकं त्वेव रूपादि व्याप्तं नाशेन नो मते ।।258।।
नैवं तस्यान्यथाभावो यस्यानित्यत्वमीरितम् । रूपादियुक्तस्य तथा जगन्नाशित्वसिद्धये ।।259।।
व्याप्त्या तयान्यथाभावादात्मनोनित्यता भवेत् । नित्योर्ध्वगतिरप्येषा या मुक्तिरिति कथ्यते ।।260।।
अलोकाकाशमाप्तस्य कथं न विकृतिश्च सा । कीदृशश्चान्यथाभावो नाशहेतुतयेष्यते ।।261।।
संस्थानापगमश्चेत् स न हि भूसागरादिषु । यः कश्चिदन्यथाभावो यदि मुक्तिश्च तादृशी ।।262।।
देहमाने विकारः स्यादिति स्थास्नूननात्मनः । आह हस्त्यादिदेहेषु ह्यपि स्यादन्यथाभवः ।।263।।
अणुदेहस्य जीवस्य गजत्वे विकृतिर्हि या । देहव्याप्तौ विशेषः कस्तस्याः स्थास्नुतनौ च नुः ।।264।।
गीतात् पुष्पफलावाप्तिः स्पर्शात् कार्श्यं रसात् स्थितिः । अपि वृक्षस्य दृश्यन्त इति नानात्मता भवेत् ।।265।।
एवं चात्माकार्त्स्न्यमिति तत एवाह वेदवित् ।
।। पत्युरधिकरणम् ।।
सर्वज्ञत्वादिकैः सर्वैर्गुणैर्युक्तं सदाशिवम् ।।266।।
जगद्विचित्ररचनाकर्तारं दोषवर्जितम् । आहुः पाशुपतास्तच्च बहुश्रुतिविरोधतः ।।267।।
नोपादेयं मतं ह्यस्य देवस्य स्तुहि गर्तगम् । उत्पिपेष शिरस्तस्य गृणीषे सत्पतिं पदम् ।।268।।
यद्विष्णोरुपमं हन्तुं रुद्रमाकृष्यते मया । धनुर्यं कामये तं तमुग्रं मा शिश्नदेवताः ।।269।।
घ्नञ्छिश्नदेवानेकोसावासीन्नारायणः परः । तस्माद्रुद्रः सम्प्रसादश्चाभूतां वैष्णवं मखम् ।।270।।
यज्ञेन यज्ञमयजन्ताबधन्न् पुरुषं पशुम् । यो भूतानामधिपती रुद्रस्तन्तिचरो वृषा ।।271।।
इत्यादिश्रुतिसामर्थ्यात् पारतन्त्र्यं जनिर्मृतिः । पराधीनपदप्राप्तिरज्ञत्वं प्रलयेभवः ।।272।।
प्रतीयन्ते सदोषत्वान्नेशः पशुपतिस्ततः । अशरीरत्वतस्तस्य सम्बन्धो जगता क्वचित् ।।273।।
कर्तृत्वेन न युज्येत देहिनो ज्ञानदृष्टितः । न च देहादिवद्विश्वमस्य स्याद्भोगसम्भवात् ।।274।।
अधिष्ठाने स्थितः कर्ता कार्यं कुर्वन् प्रतीयते । नास्याधिष्ठानयोगोस्ति भूतानां प्रलये तदा ।।275।।
अदेहश्चेदसर्वज्ञः शिलाकाष्ठादिवत् सदा । देही चेदन्तवानेव यज्ञदत्तनिदर्शनात् ।।276।।
न चैतदखिलं विष्णौश्रुतिप्रामाण्यगौरवात् । मनोबुद्ध्यङ्गितां विष्णोर्लक्षयामो य एव सः ।।277।।
स एव देहो विज्ञानमैश्वर्यं शक्तिरूर्जिता । देहो विष्णोर्न ते विष्णो वासुदेवोग्रतो भवेत् ।।278।।
एको नारायण आसीन्न ब्रह्मा न च शङ्करः । अजस्य नाभावध्येकमर्पितं मात्रया परः ।।279।।
सद्देहः सुखगन्धश्च ज्ञानभाः सत्पराक्रमः । ज्ञानज्ञानः सुखसुखः स विष्णुः परमोक्षरः ।।280।।
आनन्द एक एवाग्र आसीन्नारायणः प्रभुः । प्रियं तस्य शिरो मोदप्रमोदौ च भुजौ हरेः ।।281।।
आनन्दो मध्यतो ब्रह्म पुच्छं नान्यदभूत् क्वचित् । मनसोस्याभवद्ब्रह्मा ललाटादपि शङ्करः ।।282।।
पक्षयोर्गरुडः शेषो मुखादास सरस्वती । सहस्रशीर्षा पुरुषः सहस्राक्षः सहस्रपात् ।।283।।
इत्यादिश्रुतिसन्दर्भबलान्नित्यगुणात्मनः । विष्णोर्देहाज्जगत्सर्वमाविरासीदितीर्यते ।।284।।
मानवत्वाद्विरोधः को नामानं क्वचिदिष्यते । अविरोधो विरोधश्च मानेनैव हि गम्यते ।।285।।
अत उक्तं समस्तं च वासुदेवस्य युज्यते । शिवादिनामयुक्ताश्च श्रुतयो विष्णुवाचकाः ।।286।।
नामानि सर्वाणि च यमेको यो देवानामधाः । विष्णुनामानि नान्यस्य सर्वनामा हरिः स्वयम् ।।287।।
न नारायणनामानि तदन्येष्वपरे हरौ । इत्यादिश्रुतयस्तत्र मानं चोक्तः समन्वयः ।।288।।
पुराणानि पुराणाद्यैर्विरुद्धत्वान्न तत्प्रमा । तद्विरुद्धेषु नो मानं पूर्वापरविरोधतः ।।289।।
समब्राह्मविरोधाच्च नियमाद्वैष्णवेष्वपि । मोहार्थमुक्तितश्चैव विष्णुरेको गुणार्णवः ।।290।।
स्कन्दसूर्यगणेशादिमतानि न्यायतोमुतः । निराकृतान्यशेषेण सिद्धान्तस्याविशेषतः ।।291।।
।। उत्पत्त्यधिकरणम् ।।
निराकृतौ विशेषस्य भावाच्छक्तिमतं पृथक् । दूष्यते महती देवी ह्रीङ्कारी सर्वकारणम् ।।292।।
त्रिपुरा भैरवीत्यादिनामभिः साभिधीयते । तस्याः सदाशिवाद्याश्च जायन्ते देवमानवाः ।।293।।
भूतभौतिकमप्येतदिति तन्नोपपद्यते । दृष्टा पुम्भ्यः सदा सृष्टिः स्त्रीपुम्भ्यो वा विशेषतः ।।294।।
केवलाभ्यो न हि स्त्रीभ्यस्तत उत्पत्त्यसम्भवात् । नार्च्यं महावाममतं वामैरन्यैरुदीर्यते ।।295।।
शिवोपसर्जना शक्तिः ससर्जेदं समन्ततः । इति तच्चोपपन्नं न शिवस्याकरणत्वतः ।।296।।
अदेहत्वादपि ह्यन्ये ब्रूयुः सर्वज्ञमीश्वरम् । अणुवामा न तद्युक्तमीशवादप्रवेशनात् ।।297।।
सार्वज्ञादिगुणैर्युक्तं गुरुकल्पनया द्वयम् । न युज्यते ह्यतस्त्वीश एक एव प्रयोजकः ।।298।।
उक्तदोषस्च तत्पक्ष इति नैवात्र दूष्यते । श्रुतिस्मृतीतिहासानां सामस्त्येन विरोधतः ।।299।।
सतां जुगुप्सितत्वाच्च नाङ्गीकार्यं हि तन्मतम् । पञ्चरात्रनिषेधार्थमेतान्याचक्षते यदि ।।300।।
सूत्राण्यतिविरुद्धं तद्यत आह स भारते । पञ्चरात्रस्य कृत्स्नस्य वक्ता नारायणः स्वयम् ।।301।।
ज्ञानेष्वेतेषु राजेन्द्र सर्वेष्वेतद्विशिष्यते । पञ्चरात्रविदो ये तु यथाक्रमपरा नृप ।।302।।
एकान्तभावोपगता वासुदेवं विशन्ति ते । इति गीता च तच्छास्रसङ्क्षेप इति हीरितम् ।।303।।
वेदेन पञ्चरात्रेण भक्त्या यज्ञेन चैव हि । दृश्योहं नान्यथा दृश्यो वर्षकोटिशतैरपि ।।304।।
इति वाराहवचनं श्लोका इति वचः श्रुतौ । वेदैश्च पञ्चरात्रैश्च ध्येयो नारायणः परः ।।305।।
पञ्चरात्रं च वेदाश्च विद्यैकैव द्विधेयते । इत्यादिवेदवचनैः पञ्चरात्रमपोद्यते ।।306।।
कथमेवात्र दोषः क उत्पत्तिर्ज्ञोत इत्यपि । इहैवोक्ता न चाभूतभावस्तत्रापि कथ्यते ।।307।।
अनादिकर्मणा बद्धो जीवः संसारमण्डले । वासुदेवेच्छया नित्यं भ्रमतीति हि तद्वचः ।।308।।
न हि संसारसादित्वं पञ्चरात्रोदितं क्वचित् । जीवाभिमानिशेषस्य नाम्ना सङ्कर्षणस्य तु ।।309।।
वासुदेवाज्जनिः प्रोक्ता प्रद्युम्नस्य ततस्तथा । मनोभिमानिनः कामस्यैवं साक्षाद्धरेः क्वचित् ।।310।।
सङ्कर्षणादिनाम्नैव नित्याचिन्त्योरुशक्तितः । व्यूह उक्तोन्यथानूद्य कथं दुष्टत्वमुच्यते ।।311।।
यदि विद्याच्चतुर्वेदानितिवद्वेदपूरणम् । पञ्चरात्रादिति कुतो द्वेषः शाण्डिल्यवर्तने ।।312।।
अतः परमशास्त्रोरुद्वेषादुदितमासुरैः । दूषणं पञ्चरात्रस्य वीक्षायामपि न क्षमम् ।।313।।
अतोशेषजगद्धाता निर्दोषोरुगुणार्णवः । नारायणः श्रुतिगणतात्पर्यादवसीयते ।।314।।
अन्धन्तमः प्रविशन्ति ये त्वविद्यामुपासते । ततो भूय इवायान्ति एतस्या नैव निन्दकाः ।।315।।
ततो विद्यामविद्यां च यो जानात्युभयं सह । दोषज्ञानादतीत्यैतां विद्ययामृतमश्नुते ।।316।।
इति श्रीमदानन्दतीर्थभगवत्पादाचार्यविरचिते ब्रह्मसूत्रानुव्याख्याने द्वितीयाध्यायस्य द्वितीयः पादः ।।">
<script type="text/javascript">
    
    let baseURL = "https:\/\/vishvAsa.github.io\/mAdhvam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/mAdhvam\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/mAdhvam\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/mAdhvam\/issues\/new\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vishvAsa\/mAdhvam\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/mAdhvam\/tattvam\/madhvaH\/anu-vyAkhyAnam\/mUlam\/02\/02\/".replace(basePath, "/");
  pageVars.pageParams = {};
  pageVars.pageSource = "tattvam\/madhvaH\/anu-vyAkhyAnam\/mUlam\/02\/02.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/mAdhvam/webpack_dist/uiLib-bundle.js"></script>







    <link rel="stylesheet" href="/mAdhvam/webpack_dist/uiLib.css">
<link rel="stylesheet" href="/mAdhvam/css/uiLibPrint.css" media="print" >
<link rel="stylesheet" href="/mAdhvam/css/fonts.css" >
<link rel="stylesheet" href="/mAdhvam/css/@fortawesome/fontawesome-free/css/solid.min.css">

<link rel="stylesheet" href="/mAdhvam/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/" />
<link rel="alternate" hreflang="sa-Deva" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">माध्व-मते विश्वासटिप्पन्यः <br/> ०२</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="/full_search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="०२">०२</h1>
    
    <a id="editLink" class="btn btn-primary noPrint"  href="https://github.com/vishvAsa/mAdhvam/edit/content/tattvam/madhvaH/anu-vyAkhyAnam/mUlam/02/02.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>द्वितीयाध्यायस्य द्वितीयः पादः<br>
स्मृतियुक्तिश्रुतिगुणयुक्तयो बहुयुक्तयः ॥1॥<br>
एवं चतुर्विधा नैव विरुद्ध्यन्तेन्वयं प्रति । इति प्रथमपादेन निर्णीतेप्यभियोगतः ॥2॥<br>
दर्शनानां प्रवृत्तत्वान्मन्दः आशङ्कते पुनः । अनादिकालतो वृत्ताः समया हि प्रवाहतः ॥3॥<br>
न चोच्छेदोस्ति कस्यापि समयस्येत्यतो विभुः । भ्रान्तिमूलत्वमेतेषां पृथग्दर्शयति स्फुटम् ॥4॥<br>
तर्कैर्दृढमतमैरेव वाक्यैश्चागमवादिनाम् । दौर्लभ्याच्छुद्धबुद्धीनां बाहुल्यादल्पवेदिनाम् ॥5॥<br>
तामसत्वाच्च लोकस्य मिथ्याज्ञानप्रसक्तितः । विद्वेषात् परमे तत्त्वे तत्त्ववेदिषु चानिशम् ॥6॥<br>
अनादिवासनायोगादसुराणां बहुत्वतः । दुराग्रहगृहीतत्वाद्वर्तन्ते समयाः सदा ॥7॥<br>
तथापि शुद्धबुद्धीनामीशानुग्रहयोगिनाम् । सुयुक्तयस्तमो हन्युरागमानुगताः सदा ॥8॥<br>
इति विद्यापतिः सम्यक्समयानां निराकृतिम् । चकार निजभक्तानां बुद्धिशाणत्वसिद्धये ।।9।।<br>
।। रचनानुपपत्त्यधिकरणम् ।।<br>
चेतनाचेतनं तत्त्वद्वयमेव निरीश्वराः । आहुस्तत्पञ्चपञ्चत्वविभागस्थमचेतनम् ।।10।।<br>
चेतनं तदसङ्ख्यातं भिन्नमन्यद्भिदोज्झितम् । अचेतनस्य कर्तृत्वं स्वातन्त्र्येण निगद्यते ।।11 ।।<br>
परस्परविभेदश्च कार्याणामालयं भवेत् । भोक्तॄणां चेतनस्याहुः केचित् तामपि नापरे ।।12।।<br>
स्वरूपचैतन्यबलात् स्वप्रकाशाच्च भोगिताम् । प्रकृतेश्च स्वरूपस्य विवेकग्राहमेव तु ।।13।।<br>
अभोगवादिनो भोगमाहुर्भेदग्रहात् तयोः । भोगिनां मुक्तिरुद्दिष्टा स एवाभोगवादिनाम् ।।14।।<br>
ईशस्यासङ्ग्रहादेव न युक्तौ तावुभावपि । चेतनेच्छानुसारेण यदा दृष्टः पटोद्भवः ।।15।।<br>
एतादृशत्वमन्यस्य वस्तुत्वात् केन वार्यते । न च काचित्प्रोमोक्तार्थे श्रुतिरेव प्रमा हि नः ।।16।।<br>
आप्तत्वमुक्तमार्गेण वक्तुर्नैवोपपद्यते । अप्रामाण्यस्वतस्त्वस्य स्वीकारादपि मायिवत् ।।17।।<br>
स्वोक्ताखलिनिषेधी स्यान्न च किञ्चित् प्रसिद्ध्यति । इदं नाचेतनवशं वस्तुत्वात् प्रतिपन्नवत् ।।18।।<br>
इत्येव प्रतिषिद्धस्य केन मूलानुमा भवेत् । स्वतन्त्रवृत्ती रचना सा चैवाचेतने कुतः ।।19।।<br>
अचेतनत्वं स्वातन्त्र्यमिति चात्मप्रमाहतम् । स्वेच्छानुसारितामेव स्वातन्त्र्यं हि विदो विदुः ।।20।।<br>
कुत इच्छाचेतनस्य सेच्छं चेत् किमचेतनम् । इच्छाम्यहमिति ह्येव निजानुभवरोधतः ।।21।।<br>
अचेतनेच्छापगता यदि भेदाग्रहोत्र च । कथं स न घटस्य स्यान्मन म इति भेदतः ।।22।।<br>
मनसोपि गृहीतत्वात् उभयात्मकता यतः । कामस्य तु मनः कामः प्रियाप्रियविभेदतः ।।23।।<br>
द्वैविध्यं दृश्यते चास्य तस्माद्भेदाग्रहः कुतः । रचनानुपपत्तेस्तन्न सर्वज्ञानुमागतम् ।।24।।<br>
अचेतनं जगत्कर्तृ पयोम्ब्वादि च नोपमा । एतत्प्रशास्ति वचनाच्चेतनाचेतनस्य च ।।25।।<br>
द्वैविध्येपि तु कामादेः कुतः स्वामित्वमात्मनः । साक्षादनुभवारूढं शक्यतेपोदितुं क्वचित् ।।26।।<br>
इच्छास्वामित्वमेवोक्तमिच्छावत्वं न चापरम् । किञ्चित् तद्वशगत्वेपि स्वामित्वं लोकवद्भवेत् ।।27।।<br>
सर्वात्मतन्त्रकामादेः किमुतैव परेशितुः । न चानुभवगं कामस्वामित्वं वेदवागपि ।।28।।<br>
शक्तापवदितुं तस्मात् सा तदन्याभिधायिनी । मोक्षकामो भवेदन्यो यदि मुक्ताद्भविष्यतः ।।29।।<br>
मोक्षकामस्य किं तेन स्वनाशार्थं च को यतेत् । कर्तृत्वं यस्य तस्यैव भोक्तृत्वमुपलभ्यते ।।30।।<br>
विभागे च तयोर्मानं नैव किञ्चित् क्वचिद्भवेत् । सर्वमानविरोदैकदुर्दीक्षादीक्षिततस्त्वयम् ।।31।।<br>
मायावाद्युपमां यायात् तच्च शब्दान्निराकृतः ।<br>
।। अन्यत्राभावाधिकरणम् ।।<br>
साङ्ख्यस्तु सेश्वरो ब्रूते क्षेत्रानुग्रहशक्तिमान् ।।32।।<br>
अस्तीश्वरः स्वयम्भातः क्लेशकर्मादिवर्जितः । क्षेत्रशक्तिमती चैव प्रकृतिर्बीजशक्तिमान् ।।33।।<br>
जीवः पर्जन्यवद्दैवशक्तिमानीश्वरः स्मृतः । पृथिवीवत्प्रधानं तज्जीवः सन्निधिमात्रतः ।।34।।<br>
बीजावपनकर्तैवेत्यत प्राह स्वयं प्रभुः । अन्यत्र कापि शक्तिर्न स्वातन्त्र्येणेश एव हि ।।35।।<br>
शक्तीस्ताः प्रेरयत्यञ्जस्तदधीनाश्च सर्वशः । सत्ता प्रधानपुरुषशक्तीनां च प्रतीतयः ।।36।।<br>
प्रवृत्तयश्च ताः सर्वा नित्यं नित्यात्मना यतः । तथा नित्यतया नित्यं नित्यशक्त्या स्वयेश्वरः ।।37।।<br>
नियामयति नित्यं च न ऋते त्वदिति श्रुतेः । स्वभावजीवकर्माणि द्रव्यं कालः श्रुतिः क्रियाः ।।38।।<br>
यत्प्रसादादिमे सन्ति न सन्ति यदुपेक्षया । इति श्रुतेर्न सत्ताद्या अपि नारायणं विना ।।39।।<br>
तत्पतञ्जलिविन्ध्यादिमतं न पुरुषार्थदम् ।<br>
।। अभ्युगमाधिकरणम् ।।<br>
चार्वकैरुच्यते मानमक्षजं नापरं क्वचित् ।।40।।<br>
देह आत्मा पुमर्थश्च कामार्थाभ्यां विना न हि । यदैवं दर्शनेनास्य कोर्थः प्रत्यक्षगोचरः ।।41।।<br>
लब्धस्तेनैव हि नरैः शास्त्रात् किं मोहनं विना । स्वपरार्थविहीनत्वात् स्वमतेनैव निष्फलम् ।।42।।<br>
किमित्युन्मत्तवच्छास्त्रं वृथा प्रलपति स्वयम् । देहादन्योनुभवत आत्मा भाति शरीरिणाम् ।।43।।<br>
मम देह इति व्यक्तं ममार्थ इतिवत् सदा । प्रत्यक्षस्येव मानत्वमिति केनावसीयते ।।44।।<br>
यदि तत्साधकं वेदप्रामाण्ये न कथं भवेत् । न चान्यामानता क्वापि प्रमाणेनावसीयते ।।45।।<br>
स्वमतेनार्थरहित उपेक्ष्यः पक्ष ईदृशः ।<br>
।। पुरुषाश्माधिकरणम् ।।<br>
सन्निधानाच्चेतनस्य वर्तते यद्यचेतनम् ।।46।।<br>
तथाप्यबुद्धिपूर्वत्वादुक्तदोषः समो भवेत् । अङ्गित्वं पुरुषस्यैव सर्वैरप्यनुभूयते ।।47।।<br>
तदङ्गत्वोक्तितश्चैव स्यात् सर्वस्यापलापकः । किमु सर्वेश्वरस्यास्य ह्यपलापाद्यतोखलिम् ।।48।।<br>
।। अन्यथानुमित्यधिकरणम् ।।<br>
अङ्गित्वं यदि तस्यैव स्वातन्त्र्यं चेन्न चाखलिम् । तत्प्रेरणेप्यशक्तत्वात् स्वतन्त्रोन्यो ह्यपेक्षितः ।।49।।<br>
न च स्वातन्त्र्यमस्यैव प्रत्यक्षादिविरोधतः । हिताक्रियादिदोषाच्च भद्रं नानीश्वरं मतम् ।।50।।<br>
संसारिणोन्यं सर्वेशं सर्वशक्तिमनौपमम् । चेतनाचेतनस्यास्य सत्त्वादेस्तदधीनताम् ।।51।।<br>
नाङ्गीकुर्वन्ति ये तेषां सर्वेषां च समा इमे । तस्माच्छ्रुतिप्रमाणेन युक्तिभिश्च परो हरिः ।।52।।<br>
अङ्गीकार्यतमो नित्यं सर्वैरपि सुनिश्चितम् ।<br>
।। वैशेषिकाधिकरणम् ।।<br>
नित्यज्ञानप्रयत्नेच्छं सङ्ख्याद्यैरपि पञ्चभिः ।।53।।<br>
युक्तमीशं वदन्तोन्ये तदिच्छादृष्टचोदिताः । परमाणवश्चतुर्वर्गाः संयुज्यन्ते द्विशोखिलाः ।।54।।<br>
परमाणुद्वयेनैव द्य्वणुकं नाम जायते । द्य्वणुकत्रयेण त्र्यणुकं तैश्चतुर्भिस्तदात्मकम् ।।55।।<br>
ततस्त्वनियमेनैव खण्डावयविनां भवः । ततश्चानियमेनैव सर्वावयविसम्भवः ।।56।।<br>
कारणं समवाय्याख्यं परमाण्वादिरत्र हि । ईशेच्छादृष्टकालास्तु निमित्तं कारणं मतम् ।।57।।<br>
सामान्यान्त्यविशेषौ च समवायश्च तत्त्रयम् । नित्यं क्रिया अनित्याश्च गुणद्रव्ये द्विरूपके ।।58।।<br>
कार्ये गुणक्रियाणां तु समवाय्यन्यकारणम् । कारणस्था गुणाद्यास्तु संयोगो द्रव्यकारणम् ।।59।।<br>
एवं स्थितेपि सिद्धान्ते विशेषस्तत्र कल्पितः । द्य्वणुके परमाणौ च ह्रस्वत्वं परिमण्डलम् ।।60।।<br>
न कारणं कार्यगुणे वैरूप्यं तत्र कारणम् । इत्याहुस्तानथोवाच विद्याधीशः स्वयं प्रभुः ।।61।।<br>
महत्त्वं चैव दीर्घत्वं त्र्यणुकाद्येषु कल्पितम् । तस्माच्च सदृशं कार्यं तत्कार्येषूपजायते ।।62।।<br>
यथा तथैव ह्रस्वत्वात् पारिमाण्डिल्यतोपि हि । जायेत सदृशं कार्ये परिमाणं समत्वतः ।।63।।<br>
न चेन्महत्वतश्चैव दीर्घत्वादपि नो भवेत् । सदृशस्य हि कार्यस्य नैव योगः कथञ्चन ।।64।।<br>
अप्रत्यक्षत्वमेव स्याद्यतः कार्येष्वणुत्वतः । इति चेन्न महत्त्वं च परमाणावणावपि ।।65।।<br>
कथं त्र्यणुकपूर्वेषु नाणुत्वमपि कथ्यते । प्रत्यक्षत्वतदन्यत्वे पुरुषापेक्षयाखलिे ।।66।।<br>
अणुत्वं च महत्त्वं च यतो वस्तुव्यपेक्षया । तारतम्यस्थिता यस्मात् पदार्थाः सर्व एव च ।।67।।<br>
यथा महत्त्वविश्रान्तिस्तथाणुत्वस्य चेष्यते । परिमाणत्वतश्चेन्न महत्त्वस्यापि विश्रमः ।।68।।<br>
दृश्यतेनन्त इत्येव तथानन्त्यमणावपि । न महत्तत्वगुणत एतावानिति हीश्वरः ।।69।।<br>
परिच्छिन्नस्तथाणोश्च नैतावद्भागता क्वचित् । विश्रान्तो यद्यनन्तांशः कश्चिदस्तीति गम्यते ।।70।।<br>
नावसाययितुं शक्यो विरोधादेव केवलम् । केवलं साक्षिमानेन कालो देशोपि नान्तवान् ।।71।।<br>
अपर्यवसितिश्चाणोर्दृश्यते साक्षिणा द्वयोः । यदि नो साक्षिगम्यं तन्महत्त्वं केन गम्यते ।।72।।<br>
विश्रान्तिस्तारतम्येन दृश्यते ह्यनुमानतः । यद्यागमादनन्तं तन्महत्त्वमवगम्यते ।।73।।<br>
अनन्तमेव चाणुत्वं कुतो नैवावसीयते । महत्त्वाणुत्वयोर्नैव विश्रान्तिरुपलभ्यते ।।74।।<br>
अन्यदेव ह्यनन्तत्वं महत्त्वाणुत्वयोः समम् । बहुत्वाल्पत्वयोर्यद्वत् सङ्ख्यायामुपलभ्यते ।।75।।<br>
आनन्त्यमेकभागानां तावत्त्वं ह्येव गम्यते । अणीयांश्च महीयांश्च भगवानगमोदितः ।।76।।<br>
आनन्त्यवाचकः शब्दो द्विधानन्त्येपि मानताम् । याति नैव गुणाल्पत्वं कालाल्पत्वं च मानगम् ।।77।।<br>
सर्वकालगतस्याल्पकालेपि स्यादवस्थितिः । महागुणस्य चाल्पोपि गुणः स्यादिति चेद्भवेत् ।।78।।<br>
तावत्त्वमेव नैव स्याद्देशेप्येतन्न नो मतम् । महतोल्पत्वमपि हि व्योमवत् प्राह वेदवित् ।।79।।<br>
यद्यल्पदेशसंस्थानं न सर्वत्रापि नो भवेत् । स्थितस्य ह्यल्पदेशेषु सर्वगत्वं भवेत् ध्रुवम् ।।80।।<br>
एकत्राप्यनवस्थस्य कुत एवाखलिस्थता । शून्यत्वमेव तस्य स्याद्यस्यैकत्रापि न स्थितिः ।।81।।<br>
अतो नाणुत्वविश्रान्तिर्न महत्त्वस्य च क्वचित् । उभयानन्त्ययुक् तस्मात् यदि मुख्यं महद्भवेत् ।।82।।<br>
तच्च ब्रह्म परं साक्षात् सर्वानन्त्ययुतं सदा । यदि साक्षी स्वयम्भातो न मानं केन गम्यते ।।83।।<br>
अक्षजादेश्च मानत्वमनवस्थान्यथा भवेत् । अतः सर्वपदार्थानां भागाः सन्त्येव सर्वदा ।।84।।<br>
सर्वदिक्ष्वपि सम्बन्धादविभागः पराणुता । तत्संयोगादनियतात् पदार्थानां जनिर्भवेत् ।।85।।<br>
द्वयोरेव तु संयोग इति केनावसीयते । कारणस्य गुणास्तेन भवेयुः कार्यगा अपि ।।86।।<br>
तारतम्येन सर्वेपि महान्तश्चाणवो यतः । न च तत्प्रोक्तसृष्टौ तु मानं केवलकल्पना ।।87।।<br>
कथं साक्षिमितस्यास्य शक्नुयात् वारणे क्वचित् । यदि साक्षिमितं नैतन्नानुमा तत्र वर्तते ।।88।।<br>
पक्षीकर्तुमशक्यत्वात् कुत एवानुमा भवेत् । यत्र नास्ति पदन्यासः कस्तं विषयमाप्नुयात् ।।89।।<br>
देशान्तरादिशब्दाश्च शशशृङ्गादिशब्दवत् । सदृशं च सजातीयं नास्मत्पक्षे किमेव हि ।।90।।<br>
येनैव च प्रकारेणात्यसिद्धमनुमीयते । तेनैव शशशृङ्गादेः शक्यमस्तित्वकल्पनम् ।।91।।<br>
प्रत्यक्षमागमो वापि भवेद्यत्र नियामकः । सैव व्याप्तिर्भवेन्मानं नान्या सन्दिग्धमूलतः ।।92।।<br>
सहदर्शनमात्रेण न व्याप्तिरवसीयते । यदैवाव्यतिरेकेस्य ह्यक्षजं वागमो भवेत् ।।93।।<br>
तन्निर्धारितयुक्तिर्वा व्याप्तिः सैवापरा न हि । अन्यथा सप्तमरसभावोप्यनुमयापतेत् ।।94।।<br>
अनिष्टानि च सर्वाणि ह्यनुमा कामचारिणी । कार्यकारणयोश्चैव गुणादेः पञ्चकस्य च ।।95।।<br>
भिन्नस्यैव तु सम्बन्धः समवायोन्य ईर्यते । भिन्नत्वसाम्यतस्तस्य ताभ्यां योगो भवेद् ध्रुवम् ।।96।।<br>
स स्वनिर्वाहकश्चेत् स्याद् द्रव्यमेव तथा न किम् । विशेषस्तद्गतत्वादिर्यद्यभिन्नेवसीयते ।।97।।<br>
गुणक्रियादिरूपस्य निषेधः केन हेतुना । द्रव्यमेव ततोनन्तविशेषात्मतया सदा ।।98।।<br>
नानाव्यवहृतेर्हेतुरनन्तत्वं विशेषतः । विशेषश्च विशेषी सः स्वेनैव समवायवत् ।।99।।<br>
कल्पनागुरुतादोषात् पदार्थान्तरता न हि । कल्पयित्वा षट् पदार्थान् साभावानपि केवलम् ।।100।।<br>
एकस्मिन् स विशेषश्चेत् किं पूर्वं तस्य विस्मृतिः । येन प्रत्यक्षसिद्धेन व्यवहारोखलिो भवेत् ।।101।।<br>
भावाभावविभागेन यं विना न कथञ्चन । एतादृशो विशेषेस्मिन् को द्वेषो वादिनां भवेत् ।।102।।<br>
अभेदेन प्रतीतिश्च कार्यकारणपूर्वके । अभावान्ते पदार्थेस्मिन् सविशेषावसीयते ।।103।।<br>
सामान्यादिपदार्थेषु तन्निष्ठत्वादयोखिलाः । कथं धर्मा निवार्यन्ते वस्त्वैक्येपि हि वादिभिः ।।104।।<br>
कार्यस्य तत्तन्निष्ठत्वं गुणादेर्व्यापितादिकः । कथं विशेषो नैवास्ति स च धर्मोपरो यदि ।।105।।<br>
षट्पदार्थातिरेकः स्यात् पदार्थानियमेपि हि । धर्मस्य धर्मसन्तानादनवस्थाखनिर्भवेत् ।।106।।<br>
सामान्यस्यापि सामान्यं गुणस्यापि गुणो ह्यतः । नाङ्गीकृतः स च यदि नानवस्था क्वचिद्भवेत् ।।107।।<br>
अस्मत्पक्षे गुणाद्याश्च तद्वन्ते हि विशेषतः । अनन्यत्वान्नानवस्था भेदो नाशे भवेत् तथा ।।108।।<br>
विशेषमेव संश्रित्य विशेषो बलवान् यतः । दृष्टिप्रमाणतश्चैव विरोधो दर्शने कथम् ।।109।।<br>
विरोधो ह्यविरोधश्च यतो दर्शनमानकौ । ततो दृष्टे विरोधस्तु सद्भिरापाद्यते कथम् ।।110।।<br>
अभिन्नो भगवान् स्वेन तदन्येन विभेदवान् । नित्या धर्मास्तदीयास्तु सर्वेस्मान्नैव भेदिनः ।।111।।<br>
सामस्त्योच्छेदिनोन्यत्र धर्मा उभयरूपिणः । भावे त एव चोच्छेदात् तदन्ये च समस्तशः ।।112।।<br>
अंशांशिनोरभेदेन त्वंशसंयोग एव हि । अंशिनो नानवस्थातो यद्यप्यंशेष्वविश्रमः ।।113।।<br>
एकस्मिन् जात एवान्यः संयोगो जायते यदि । अनवस्था तदैव स्यात् संयोगैक्ये भवेत् क्व सा ।।114।।<br>
अंशे संयोगदृष्टेश्च दृष्टे का सानवस्थितिः । यद्यंशगो न संयोगः कार्येषु प्रथिमा कथम् ।।115।।<br>
परमाणोरणोर्नास्ति महत्तेत्यद्भुतं वचः । अणूनां प्रथिमापेक्षां विनैव त्र्यणुकेपि सः ।।116।।<br>
परमाणोर्महत्त्वं च विनेत्येतद्वचः कथम् । अंशिनोंशैरभेदोयमंशेन तु भिदाभिदा ।।117।।<br>
सर्वप्रत्यक्षविषयः कथमेव ह्यपोद्यते । संयोगश्च विभागश्च भेदश्चैव पृथक् पृथक् ।।118।।<br>
अन्योन्यप्रतियोगेन ह्युभयोरपि दृश्यते । भिन्ना इति तु भेदानां समुदायो हि दृश्यते ।।119।।<br>
यथैव च पदार्थानामनयोर्भेद इत्यपि । इतोमुष्यामुतोप्यस्य भेदो दृष्टो द्विधर्मिकः ।।120।।<br>
तत्रैकवचनं यत्तद्विप्राणां भोजनं यथा । नरत्वादिकमप्येवं तत्तद्धर्मतयेयते ।।121।।<br>
न सर्वधर्म एकोस्ति समुदायस्तु भिन्नगः । एतादृशं च सादृश्यं पदार्थेषु पृथक् पृथक् ।।122।।<br>
एकस्मिन् स विनष्टेपि यतोन्यत्रैव दृश्यते । कुतो भस्मत्वमाप्तस्य नरत्वं पुनरिष्यते ।।123।।<br>
एकत्वे नास्ति मानं च श्रुतिरप्याह सादरम् । भिन्नाश्च भिन्नधर्माश्च पदार्था अखिला अपि ।।124।।<br>
स्वैः स्वैर्धर्मैरभिन्नाश्च स्वरूपैरपि सर्वशः । अनिवृत्तविनाशास्तु धर्मा उभयरूपकाः ।।125।।<br>
न केनचिदभिन्नोतो भगवान् स्वैर्गुणैर्विना । इति व्युत्पत्तिरपि हि सादृश्येनैव गम्यते ।।126।।<br>
सर्वेषु युगपच्छब्दः सदृशेषु प्रवर्तते । तथापि प्राप्तितस्त्वेकवचनाच्च विशेषतः ।।127।।<br>
अभीष्टावागतिश्च स्याच्छक्तिः सादृश्यगा यतः । तादृशोयं च तच्छब्दः इति ज्ञापयति स्फुटम् ।।128।।<br>
जातितश्चेत् कथं तासु तत्र चेदनवस्थितिः । तथैव व्यक्तिविज्ञानं व्यक्तित्वाभावदूषितम् ।।129।।<br>
यदि तच्चास्ति तस्यापि विशेषेष्वनवस्थितिः । कथं स्वरूपत्वमपि ज्ञायतेनुगतं यदि ।।130।।<br>
एकव्युत्पत्तिपर्यन्तमनवस्थादिदूषितम् । कल्पनागौरवात् तेन युक्ता नानुगकल्पना ।।131।।<br>
औपाधिकविशिष्टाद्यमपि तद्वस्तु किं ततः । अन्यत् तदेव चेदग्निमत्वं किं तत्र भण्यते ।।132।।<br>
अग्निसंयोगमात्रं चेद्भवेत् तत्सिद्धसाधनम् । भूधरस्याग्निसंयोगो यदि षष्ठ्यर्थ एव कः ।।133।।<br>
समवायो यदि ह्यस्य चैकत्वाद् सिद्धसाधनम् । यद्यस्यौपाधिको भेदः कुत एकत्वमिष्यते ।।134।।<br>
नानिर्वाच्यं हि तेनेष्टमत औपाधिकान्ययोः । सत्यत्वात् को विशेषः स्यान्मायावाद्यन्यथा भवेत् ।।135।।<br>
उपाधिजन्यं तद्गम्यमिति चौपाधिकं भवेत् । उभयत्राप्यनन्ताः स्युः समवाया इतस्ततः ।।136।।<br>
भिन्नत्वं चैव तेष्वस्ति को विशेष उपाधिगे । अविद्यमान एवान्यः समवायोधिगम्यते ।।137।।<br>
उपाधिना तद्गमकमनुमानं न मा भवेत् । एवमेवासतः सत्तासमवायो जनिर्मता ।।138।।<br>
तत्रापि ह्युक्तदोषाणां नैव किञ्चिन्निवारकम् । अस्मत्पक्षे विशेषस्य सर्वत्राङ्गीकृतत्वतः ।।139।।<br>
नास्ति दोषः क्वचिद्भावो ह्यभावश्च स एव हि । अभावस्य च धर्माः स्युर्भावास्तेषां च तेखिलाः ।।140।।<br>
प्रत्यक्षमानतः सर्वमेतन्नो वारणक्षमम् । सर्वे भावा अभावाश्च पदार्थास्तेन सर्वदा ।।141।।<br>
तथापि प्रथमं बुद्धेर्यो निषेधस्य गोचरः । सोभावो विधिबुद्धेस्तु गोचरः प्रथमं परः ।।142।।<br>
तस्मात् प्रध्वंस्तभेदादि सदित्येवावगम्यते । अस्त्यभावोस्ति च ध्वंसो देहाभावश्च भस्मता ।।143।।<br>
इत्यादि युज्यते सर्वं प्रत्यक्षादिप्रमाणतः । अन्योन्याभावभेदी च पृथक्त्वं च पृथक् पृथक् ।।144।।<br>
यत्कल्पयन्ति तच्चैव कल्पनागौरवाद्गतम् । पर्यायत्वेन ते शब्दा ज्ञायन्ते सर्व एव हि ।।145।।<br>
भेदस्य तु स्वरूपत्वे ये वदन्ति च शून्यताम् । अद्भुतास्ते यतोन्यस्य प्रतियोगित्वमिष्यते ।।146।।<br>
प्रतियोगिनो हि भेदोयं न तु स्वस्मात् कथञ्चन । विभागेनाल्पतैव स्यात् कुत एव च शून्यता ।।147।।<br>
न शून्यानां हि संयोगाद्भावो वस्तुन इष्यते । विदारणार्थो धातुश्च विभागगुणवाचकः ।।148।।<br>
अविदारणेपि ह्यास्यस्य भिन्नावोष्ठौ तु तस्य च । अत उन्मत्तवाक्यत्वान्मायावादो ह्युपेक्षितः ।।149।।<br>
न चामन्दसदानन्दस्यन्द्यनन्तगुणार्णवः । ईश्वरोष्टगुणत्वेन प्रमेयोप्रमित्वतः ।।150।।<br>
मय्यनन्तगुणेनन्त गुणतोनन्तविग्रहे । अनन्तगुणमाहात्म्यशक्तिज्ञानमहार्णवः ।।151।।<br>
नारायणः परोशेषचेतनेभ्यः परं पदम् । इत्यादिवेदतद्वाक्यैरनन्तैश्चावसीयते ।।152।।<br>
अनन्तगुणता विष्णोः कथमेव ह्यपोद्यते । यद्यनन्तविशेषाश्च तज्ज्ञानादेर्निवारितः ।।153।।<br>
कथं तत्तद्विषयता सार्वज्ञार्थं विधीयते । औपाधिकविशेषस्तु पूर्वमेव निराकृतः ।।154।।<br>
स्वप्रकाशत्वमपि तु यैर्ज्ञानस्य निवारितम् । कथं सर्वज्ञता तस्य स्वज्ञानाधिगमं विना ।।155।।<br>
ज्ञानं विश्वधिगं त्वेकं तज्ज्ञानविषयं परम् । इति ज्ञानद्वयेनैव सर्ववित् परमेश्वरः ।।156।।<br>
इति चेदेष एवार्थस्तज्ज्ञानावसितो यदि । स्वप्रकाशत्वमेव स्याज्ज्ञानं ह्येतद्विशेषणम् ।।157।।<br>
ज्ञानान्तरेण चेदत्र भवेदेवानवस्थितिः । स्वप्रकाशत्वमेतस्माद्दुर्निवारं समापतेत् ।।158।।<br>
सुखवान् दुःखवांश्च स्यादिति व्याप्तिश्च नो भवेत् । निर्दुःखत्वं महानन्दः श्रुत्यैवेशस्य भण्यते ।।159।।<br>
योशनायापिपासे च शोकादींश्चातिवर्तते । आनन्दं ब्रह्मणो विद्वान् विपाप्मेत्यादिका च सा ।।160।।<br>
ईश्वरस्य तथेष्टत्वं दुःखित्वोपाधिरित्यपि । उक्ते किमुत्तरं ब्रूयात् श्रुत्यनादरतत्परः ।।161।।<br>
न चात्मदुःखितेच्छा स्यादत एतन्निवार्यते । सहदर्शनमात्रेण श्रुतीनामपलापकः ।।162।।<br>
यज्ञादेरपि पापस्य हेतुत्वं हिंसया युतेः । नानुमाति कथं तत्र यद्युपाधिर्निषिद्धता ।।163।।<br>
अदुःखित्वेन चानुक्तिः कथं नोपाधितां व्रजेत् । अदुःखमितरत् सर्वं जीवा एव तु दुःखिनः ।।164।।<br>
तेषां दुःखप्रहाणाय श्रुतिरेषा प्रवर्तते । इति श्रुतिर्हि परमा श्रुत्युक्तिर्यदि कारणम् ।।165।।<br>
किं कार्यमनुमानेन गलस्तनसमेन हि । अनुमानेन यद्यर्थः श्रुतिदृष्टोप्यपोद्यते ।।166।।<br>
पूर्वोक्तेन प्रकारेण नेश्वरो धर्म एव च । स्यात् तत्फलं च तेनात्र श्रुतिरेव प्रमा भवेत् ।।167।।<br>
ईशस्यानुमया सिद्धेः श्रुतिर्धर्मिप्रमा भवेत् । तया सर्वगुणैः पूर्ण उक्त ईशो यतस्ततः ।।168।।<br>
अनानन्दानुमानस्य धर्मिग्राहिविरोधतः । न प्रमाणं भवेत् तस्मान्नानुमात्रोपयोगिनी ।।169।।<br>
नित्येच्छत्वात् परेशस्य परमाणुसदात्वतः । अदृष्टकालयोश्चैव भावात् कार्यं सदा भवेत् ।।170।।<br>
न हि कालविभेदोस्ति तत्पक्षेस्मन्मते हरेः । विशेषकाल एवैतत्सृष्ट्यादीच्छा सदातना ।।171।।<br>
विशेषाश्चैव कालस्य हरेरिच्छावशाः सदा । सर्वे निमेषा इति हि श्रुतिरेवाह सादरम् ।।172।।<br>
उदीरयति कालाख्यां शक्तिमित्यस्य वागपि । कालस्य कालगत्वेन न विरोधोपि कश्चन ।।173।।<br>
असङ्ख्यातविशेषत्वादिच्छाया अपि सर्वदा । ईशो देशश्च कालश्च स्वगता एव सर्वदा ।।174।।<br>
ईशाधीनो च तौ नित्यं तदाधारौ च तद्गतौ । इति श्रुतिरपि प्राह काले स्वोद्दिष्ट एव तु ।।175।।<br>
तत्कालसृष्टिमेवातो वाञ्छतीशः सदैव हि । स्यात् कालः स तदैवेति कालस्य स्वगतत्वतः ।।176।।<br>
स्वभावादेव हीच्छैषा देवस्यैष इति श्रुतेः । स्वभावोपि परेशेच्छावशः इत्युदितः पुरा ।।177।।<br>
नित्या अनित्याश्च ततस्तदधीना इति श्रुतिः । रूपस्पर्शादिहेतुभ्यः परमाणोरनित्यता ।।178।।<br>
अनुमेया श्रुतीनां च विरुद्धत्वान्न तन्मतम् । उपादेयमतश्चायमविरुद्धः समन्वयः ।।179।।<br>
।। समुदायाधिकरणम् ।।<br>
वैभाषिकाश्च सौत्रान्ताः स्वरसक्षणिकं जगत् । अणूनां समुदायं च कालकर्मनिमित्ततः ।।180।।<br>
उत्पत्तिकाले युक्तानामात्मानं च क्षणस्थितिम् । नित्यं सन्तानमेतेषां पञ्चस्कन्धात्मना स्थितम् ।।181।।<br>
संस्काररूपविज्ञानसञ्ज्ञादुःखात्मना स्थितिः । दुःखाभावं सुखं चाहुररूपज्ञानसन्ततिम् ।।182।।<br>
मोक्षं स समुदायो हि नैकस्मादेव युज्यते । नोभयोश्चोभयत्वं यत्समुदायव्यपेक्षया ।।183।।<br>
अतोन्योन्याश्रयत्वेन समुदायो न युज्यते । अन्योन्यापेक्षया पुंसः समुदायत्ववेदनम् ।।184।।<br>
स्यात् तत्सदातनत्वेपि तच्च सामीप्यहेतुकम् । इति चेत् कार्यसम्भूतिमात्रव्यापृतिकारणम् ।।185।।<br>
न तु कार्यविशेषेषु व्यापृतं कारणं भवेत् । अतोर्थेन्द्रियसंयोगिरूपकारणतात्मनः ।।186।।<br>
संयोगिरूपराहित्यान्नैव तज्ज्ञानतापि हि । विशेषकार्यजनकं यदि कारणमिष्यते ।।187।।<br>
कुतः समानरूपत्वं कार्याणामपि सर्वशः । अतोनियत्या यत्किञ्चिद्यस्य कस्यापि कारणम् ।।188।।<br>
अदृष्टमपि तस्यैव विशेषापादकं कुतः । यस्य कस्यापि यत्किञ्चिद्विशेषमुपपादयेत् ।।189।।<br>
कार्यं च कारणं चैव यत्किञ्चिद्यस्य कस्यचित् । भवेन्नियामकाभावादिदमस्यैव कारणम् ।।190।।<br>
इति नित्यविनाशित्वे केन मानेन गम्यते । इदं न जायतेमुष्मादित्यत्रापि न कारणम् ।।191।।<br>
विनाशोत्पत्तयश्चैव न दृश्यन्ते सदातनाः । दृश्यते प्रत्यभिज्ञातः स्थिरत्वं सर्ववस्तुषु ।।192।।<br>
फलादीनां विशेषेण सर्वत्राप्यनुमीयते । सत्त्वेन क्षणिकत्वं चेदाकाशस्याविशेषतः ।।193।।<br>
अविशेषोखलिस्यापि सत्त्वात् किं नानुमीयते । यद्याकाशस्य सत्त्वं न कुत एव नरादिषु ।।194।।<br>
सधर्मिप्रतियोगित्वमभावस्य नियामकम् । तौ विना न ह्यभावश्च क्वचिद् दृष्टः कदाचन ।।195।।<br>
अधर्मिप्रतियोगित्वमाकाशस्यावगम्यते । स्वीकारत्यागतोदृष्टदृष्टयोः सर्ववस्तुषु ।।196।।<br>
गुणानुन्मत्त एवासौ विदधात्यधिकं पुनः । उत्तरोत्पत्तिमात्रेण विनाशात् पूर्ववस्तुनः ।।197।।<br>
न संस्कारार्पकत्वं च युज्यते कस्यचिन्क्वचित् । अतो ज्ञातं मयेत्यादि न ज्ञेयमनुमा कुतः ।।198।।<br>
एकत्वमनुभूतिस्थं त्यक्त्वा निर्मानिका भिदा । कुत आत्मादिकेषु स्याद् बल्येनानुभवो यतः ।।199।।<br>
कार्यकारणयोश्चैककालीनत्वं विना कथम् । पूर्वसंस्कारयोगी स्यादुत्तरो नियमेन च ।।200।।<br>
सम्बद्धा एव संस्कारमन्यत्रादधतेखिलाः । असम्बद्धः कथं पूर्वं उत्तरे वासनाकरः ।।201।।<br>
एककालतया योगं विना संस्कारतः कथम् । क्षणमात्रमवस्थानं स्वीकृतं सर्ववस्तुषु ।।202।।<br>
पूर्वमध्यापरकलारहितः क्षण इष्यते । पूर्वभावभवं कार्यमुत तन्नाशसम्भवम् ।।203।।<br>
यौगपद्यं सति भवेदुत्पाद्यानामशेषतः । विनाशे चेन्न तत्कार्यं कार्योत्पत्तौ च का प्रमा ।।204।।<br>
अभेदेपि विशेषेण देहदीपफलादिषु । विशेषदर्शनं युक्तमस्माकमनुभूतितः ।।205।।<br>
विशेषदर्शनं मानं यदि न स्थैर्यदृक् कुतः । दिक्सुखे च स्वदृष्टान्ताद्भावो सच्चेत् क्वचिद्भवेत् ।।206।।<br>
विश्वं प्रत्यक्षगं त्यक्त्वा तयोर्योनुमितं वदेत् । मायावादिवदेवासावुपेक्ष्यो भूतिमिच्छता ।।207।।<br>
सर्वप्रमाणसिद्धं यद्बुद्धेर्भेदेन सर्वदा । कथं नु तस्य बुद्धित्वं विश्वमन्यच्च किम्प्रमम् ।।208।।<br>
सर्वलोको बिभेत्यञ्जो यस्मादनुभवात् सदा । तस्यापलापिनः किं न निष्प्रमाणकवादिनः ।।209।।<br>
सोहं तदिदमेवाहं सुखी सद्गगनं दिशः । सत्या इत्याद्यनुभवः सदा तत्प्रतिपक्षगाः ।।210।।<br>
अतो निर्मानमखलिप्रमाणप्रतिपक्षगम् । दुर्मतं कोनुगृह्णीयाद्विनासुरततिं क्वचित् ।।211।।<br>
।। असदधिकरणम् ।।<br>
अपरः शून्यमखिलं मनोवाचामगोचरम् । निर्विशेषं स्वयम्भातं निर्लेपमजरामरम् ।।212।।<br>
अशेषदोषरहितमनन्तं देशकालतः । वस्तुतश्च तदस्मीति नित्योपासापरोक्षितम् ।।213।।<br>
रागादिदोषरहितं तद्भावं योगिनं नयेत् । तस्यैवानादिसंवृत्या नानाभेदात्मकं जगत् ।।214।।<br>
सदिवाभाति सत्यत्वं सांवृतं तस्य चेष्यते । पारमार्थिकसत्त्वं तु शून्यादन्यस्य न क्वचित् ।।215।।<br>
सांवृतेनैव सत्वेन व्यवहारोखलिो भवेत् । शून्यात् संवृतियोगेन विश्वमेतत् प्रवर्तते ।।216।।<br>
सृष्टिकाले पुनश्चान्ते स्तिमितं शून्यतां व्रजेत् । इति ब्रूते तमुद्दिश्य जगाद जगतां गुरुः ।।217।।<br>
नासतो जगतो भावो न हि दृष्टासतो जनिः । सतः क्वचित् प्रमाणं च दृष्टिरेवाखिलाद्वरम् ।।218।।<br>
यद्येवं सप्तमरसान्मधुरादिव पीनता । भवेज्जनस्य मार्जारशृङ्गं गोरिव घातकम् ।।219।।<br>
कार्यार्थी कारणं सच्च नोपादद्यात् कथञ्चन । न प्रवर्तेत चेष्टाय शून्यादेवेष्टसम्भवात् ।।220।।<br>
देशकालादिनियमो न हि शून्यात् सतो भवेत् । पुरुषेच्छानुसारेण यदि किञ्चित् प्रजायते ।।221।।<br>
किं नानुमीयते तद्वद्वस्तुत्वात् पुरुषोद्भवः । सर्वस्यापि न चाभावो विश्वं सदिति गम्यते ।।222।।<br>
यतोनुभवविरोधे तु वचनं वादिनः कुतः । स्वप्नभ्रान्तिवदेवेदं संवृत्यैवोपलभ्यते ।।223।।<br>
यदि सत्वेन किञ्चात्र भ्रमो नैव निवर्तते । अनादेरस्य विश्वस्य निवृत्तिर्यदि चेष्यते ।।224।।<br>
निवृत्तिश्च निवर्तेत तस्या भ्रान्तित्वसम्भवात् । दृष्टस्य भ्रान्तितो चेत् स्याददृष्टे न भ्रमः कुतः ।।225।।<br>
गवामशृङ्गिभावेन न हि स्याच्छशशृङ्गिता । अस्माकं तु प्रमाणेन प्रसादादीश्वरस्य च ।।226।।<br>
उक्तभङ्ग्यागमानां च प्रामाण्याद्युज्यतेखलिम् । दृश्यत्वाद्विमतं मिथ्या स्वप्नवच्चेदियं च मा ।।227।।<br>
मिथ्या चेत् साध्यसिद्धिर्न व्यभिचारो न चेद्भवेत् । साधकत्मसत्यस्य साध्यं विप्रतिपत्तितः ।।228।।<br>
तस्य चेत्यनवस्था स्यात् सत्त्वं चास्यानुभूतितः । अनुभूतिविरोधेन मिथ्यात्वे मा न काचन ।।229।।<br>
अतीतानागतौ कालावपि नः साक्षिगोचरौ । तत्सम्बन्धितया सत्त्वमपि दृष्टस्य साक्षिगम् ।।230।।<br>
दृढदृष्टं तु यद्दृष्टं दृष्टाभासस्ततोपरम् । भ्रान्तेः संवृतिसत्यस्य विशेषो व्यभिचारवान् ।।231।।<br>
तेनाप्यङ्गीकृतः सम्यक् स नः सत्यत्वमेव हि । विज्ञानाद् व्यभिचारोस्य कदाचित् स्यादिति प्रमा ।।232।।<br>
नैव दृष्टा प्रमा सा च न भवेत् स्वविरोधतः । भेदो विशेषधर्म्यादिग्रहणापेक्षया यदि ।।233।।<br>
अन्योन्याश्रयताहेतोर्दुग्राह्या इति यन्न तत् । स्वरूपं वस्तुनो भेदः यन्न तस्य ग्रहेग्रहः ।।234।।<br>
अन्यथास्यामुना भेद इति वक्तुं न शक्यते । अगृहीतो यदा भेदस्तदा स्वस्मादिति ग्रहः ।।235।।<br>
स्यात् प्रतीतिविरोधाच्च न हि कश्चित् तथा वदेत् । धर्मित्वप्रतियोगित्वतद्भेदा युगपद्यदि ।।236।।<br>
विशेषणं विशेष्यं च तद्भावश्चैव गृह्यते । को विरोधः स्वरूपेण गृहीतो भेद एव तु ।।237।।<br>
अस्यामुष्मादिति पुनर्विशेषेणैव गृह्यते । किञ्च भेदः कथं ग्राह्य इति यः परिपृच्छति ।।238।।<br>
धर्म्यादिभेदग्रहणात् तेनोक्तोन्योन्यसंश्रयः । अन्यत्वाग्रहणे प्रोक्तः कथमन्योन्यसंश्रयः ।।239।।<br>
अन्यत्वं यदि सिद्धं स्यात् कथमन्योन्यसंश्रयः । एतादृशस्य वक्तारावुभौ जात्युत्तराकरौ ।।240।।<br>
मायी माध्यमिकश्चैव तदुपेक्ष्यौ बुभूषुभिः । यच्छून्यवादिनः शून्यं तदेव ब्रह्म मायिनः ।।241।।<br>
न हि लक्षणभेदोस्ति निर्विशेषत्वतस्तयोः । अनृतादिविरोधित्वमुभयोश्च स्वलक्षणम् ।।242।।<br>
स्ववाक्याभावसंवादान्न कृत्यं प्रतिवादिनः । तत्पक्ष इति वैधर्म्यान्न स्वप्नादिवदित्यजः ।।243।।<br>
अप्रयत्नान्निराचक्रे चेति दृष्टिविरुद्धताम् । निष्प्रमाणत्वमप्यस्य सूचयामास विश्वकृत् ।।244।।<br>
।। अनुपलब्ध्यधिकरणम् ।।<br>
ज्ञानमेवैकमखलिज्ञेयाकारं प्रभासते । तत्र सन्ततिभेदश्च स्वभेदो भेद एव च ।।245।।<br>
कल्पिताः प्रतिभासान्ते नानासंवृतिभूमिषु । इत्येतदपि नो युक्तं न हि ज्ञानतया जगत् ।।246।।<br>
भासतेनुभस्यैव विरुद्धत्वादपेशलम् । तन्मतं क्षणिकत्वाच्च ज्ञानस्य स्थिररूपतः ।।247।।<br>
ज्ञेयस्योक्तप्रकारेण सर्वश्रुतिविरोधतः । अनुभूतिविरुद्धत्वादपि पक्षा इमेशिवाः ।।248।।<br>
।। नैकस्मिन्नधिकरणम् ।।<br>
आह क्षपणको विश्वं सदसद्द्वयमद्वयम् । द्वयाद्वयमतत्सर्वं सप्तभङ्गि सदातनम् ।।249।।<br>
नैतत्पदार्थ एकस्मिन् युक्तं दृष्टिविरोधतः । भावाभावतया विश्वं येन रूपेण मीयते ।।250।।<br>
तद्रूपमेव तदिति नियमः केन वार्यते । तत्तद्दोषनिवृत्यर्थं स्वीकृता तत्तदात्मता ।।251।।<br>
यदि तैरखिलैर्दोषैर्लिप्यते चलदर्शनः । अतिहाय प्रमाणाप्तं नियमं सदसत्तया ।।252।।<br>
अशेषमविरुद्धं च निर्मानं व्याहतं सदा । सर्वप्रकारं वदतो दृष्टहानिरमग्रहः ।।253।।<br>
स्वव्याहतत्वमित्याद्या दोषाः सर्वे भवन्ति हि । वक्ति स्वप्रभमात्मानं देहमानं तदप्यलम् ।।254।।<br>
दुष्टं नानाशरीरेषु प्रवेशादन्यथाभवात् । अन्यथाभावि यद्वस्तु तदनित्यमिति स्थितिः ।।255।।<br>
तन्मते तदनित्यत्वं पुद्गलस्यानिवारितम् । नानित्यतास्मत्पक्षे तु चैतन्यादेर्विशेषिणः ।।256।।<br>
लक्षणस्य निवृत्तौ तु स्यान्न तच्चेतने क्वचित् । ओतप्रोतात्मकत्वं तु पटे देहेङ्गसंस्थितिः ।।257।।<br>
इत्यादलिक्षणस्यैव निवृत्तौ स्यादनित्यता । भौतिकं त्वेव रूपादि व्याप्तं नाशेन नो मते ।।258।।<br>
नैवं तस्यान्यथाभावो यस्यानित्यत्वमीरितम् । रूपादियुक्तस्य तथा जगन्नाशित्वसिद्धये ।।259।।<br>
व्याप्त्या तयान्यथाभावादात्मनोनित्यता भवेत् । नित्योर्ध्वगतिरप्येषा या मुक्तिरिति कथ्यते ।।260।।<br>
अलोकाकाशमाप्तस्य कथं न विकृतिश्च सा । कीदृशश्चान्यथाभावो नाशहेतुतयेष्यते ।।261।।<br>
संस्थानापगमश्चेत् स न हि भूसागरादिषु । यः कश्चिदन्यथाभावो यदि मुक्तिश्च तादृशी ।।262।।<br>
देहमाने विकारः स्यादिति स्थास्नूननात्मनः । आह हस्त्यादिदेहेषु ह्यपि स्यादन्यथाभवः ।।263।।<br>
अणुदेहस्य जीवस्य गजत्वे विकृतिर्हि या । देहव्याप्तौ विशेषः कस्तस्याः स्थास्नुतनौ च नुः ।।264।।<br>
गीतात् पुष्पफलावाप्तिः स्पर्शात् कार्श्यं रसात् स्थितिः । अपि वृक्षस्य दृश्यन्त इति नानात्मता भवेत् ।।265।।<br>
एवं चात्माकार्त्स्न्यमिति तत एवाह वेदवित् ।<br>
।। पत्युरधिकरणम् ।।<br>
सर्वज्ञत्वादिकैः सर्वैर्गुणैर्युक्तं सदाशिवम् ।।266।।<br>
जगद्विचित्ररचनाकर्तारं दोषवर्जितम् । आहुः पाशुपतास्तच्च बहुश्रुतिविरोधतः ।।267।।<br>
नोपादेयं मतं ह्यस्य देवस्य स्तुहि गर्तगम् । उत्पिपेष शिरस्तस्य गृणीषे सत्पतिं पदम् ।।268।।<br>
यद्विष्णोरुपमं हन्तुं रुद्रमाकृष्यते मया । धनुर्यं कामये तं तमुग्रं मा शिश्नदेवताः ।।269।।<br>
घ्नञ्छिश्नदेवानेकोसावासीन्नारायणः परः । तस्माद्रुद्रः सम्प्रसादश्चाभूतां वैष्णवं मखम् ।।270।।<br>
यज्ञेन यज्ञमयजन्ताबधन्न् पुरुषं पशुम् । यो भूतानामधिपती रुद्रस्तन्तिचरो वृषा ।।271।।<br>
इत्यादिश्रुतिसामर्थ्यात् पारतन्त्र्यं जनिर्मृतिः । पराधीनपदप्राप्तिरज्ञत्वं प्रलयेभवः ।।272।।<br>
प्रतीयन्ते सदोषत्वान्नेशः पशुपतिस्ततः । अशरीरत्वतस्तस्य सम्बन्धो जगता क्वचित् ।।273।।<br>
कर्तृत्वेन न युज्येत देहिनो ज्ञानदृष्टितः । न च देहादिवद्विश्वमस्य स्याद्भोगसम्भवात् ।।274।।<br>
अधिष्ठाने स्थितः कर्ता कार्यं कुर्वन् प्रतीयते । नास्याधिष्ठानयोगोस्ति भूतानां प्रलये तदा ।।275।।<br>
अदेहश्चेदसर्वज्ञः शिलाकाष्ठादिवत् सदा । देही चेदन्तवानेव यज्ञदत्तनिदर्शनात् ।।276।।<br>
न चैतदखिलं विष्णौश्रुतिप्रामाण्यगौरवात् । मनोबुद्ध्यङ्गितां विष्णोर्लक्षयामो य एव सः ।।277।।<br>
स एव देहो विज्ञानमैश्वर्यं शक्तिरूर्जिता । देहो विष्णोर्न ते विष्णो वासुदेवोग्रतो भवेत् ।।278।।<br>
एको नारायण आसीन्न ब्रह्मा न च शङ्करः । अजस्य नाभावध्येकमर्पितं मात्रया परः ।।279।।<br>
सद्देहः सुखगन्धश्च ज्ञानभाः सत्पराक्रमः । ज्ञानज्ञानः सुखसुखः स विष्णुः परमोक्षरः ।।280।।<br>
आनन्द एक एवाग्र आसीन्नारायणः प्रभुः । प्रियं तस्य शिरो मोदप्रमोदौ च भुजौ हरेः ।।281।।<br>
आनन्दो मध्यतो ब्रह्म पुच्छं नान्यदभूत् क्वचित् । मनसोस्याभवद्ब्रह्मा ललाटादपि शङ्करः ।।282।।<br>
पक्षयोर्गरुडः शेषो मुखादास सरस्वती । सहस्रशीर्षा पुरुषः सहस्राक्षः सहस्रपात् ।।283।।<br>
इत्यादिश्रुतिसन्दर्भबलान्नित्यगुणात्मनः । विष्णोर्देहाज्जगत्सर्वमाविरासीदितीर्यते ।।284।।<br>
मानवत्वाद्विरोधः को नामानं क्वचिदिष्यते । अविरोधो विरोधश्च मानेनैव हि गम्यते ।।285।।<br>
अत उक्तं समस्तं च वासुदेवस्य युज्यते । शिवादिनामयुक्ताश्च श्रुतयो विष्णुवाचकाः ।।286।।<br>
नामानि सर्वाणि च यमेको यो देवानामधाः । विष्णुनामानि नान्यस्य सर्वनामा हरिः स्वयम् ।।287।।<br>
न नारायणनामानि तदन्येष्वपरे हरौ । इत्यादिश्रुतयस्तत्र मानं चोक्तः समन्वयः ।।288।।<br>
पुराणानि पुराणाद्यैर्विरुद्धत्वान्न तत्प्रमा । तद्विरुद्धेषु नो मानं पूर्वापरविरोधतः ।।289।।<br>
समब्राह्मविरोधाच्च नियमाद्वैष्णवेष्वपि । मोहार्थमुक्तितश्चैव विष्णुरेको गुणार्णवः ।।290।।<br>
स्कन्दसूर्यगणेशादिमतानि न्यायतोमुतः । निराकृतान्यशेषेण सिद्धान्तस्याविशेषतः ।।291।।<br>
।। उत्पत्त्यधिकरणम् ।।<br>
निराकृतौ विशेषस्य भावाच्छक्तिमतं पृथक् । दूष्यते महती देवी ह्रीङ्कारी सर्वकारणम् ।।292।।<br>
त्रिपुरा भैरवीत्यादिनामभिः साभिधीयते । तस्याः सदाशिवाद्याश्च जायन्ते देवमानवाः ।।293।।<br>
भूतभौतिकमप्येतदिति तन्नोपपद्यते । दृष्टा पुम्भ्यः सदा सृष्टिः स्त्रीपुम्भ्यो वा विशेषतः ।।294।।<br>
केवलाभ्यो न हि स्त्रीभ्यस्तत उत्पत्त्यसम्भवात् । नार्च्यं महावाममतं वामैरन्यैरुदीर्यते ।।295।।<br>
शिवोपसर्जना शक्तिः ससर्जेदं समन्ततः । इति तच्चोपपन्नं न शिवस्याकरणत्वतः ।।296।।<br>
अदेहत्वादपि ह्यन्ये ब्रूयुः सर्वज्ञमीश्वरम् । अणुवामा न तद्युक्तमीशवादप्रवेशनात् ।।297।।<br>
सार्वज्ञादिगुणैर्युक्तं गुरुकल्पनया द्वयम् । न युज्यते ह्यतस्त्वीश एक एव प्रयोजकः ।।298।।<br>
उक्तदोषस्च तत्पक्ष इति नैवात्र दूष्यते । श्रुतिस्मृतीतिहासानां सामस्त्येन विरोधतः ।।299।।<br>
सतां जुगुप्सितत्वाच्च नाङ्गीकार्यं हि तन्मतम् । पञ्चरात्रनिषेधार्थमेतान्याचक्षते यदि ।।300।।<br>
सूत्राण्यतिविरुद्धं तद्यत आह स भारते । पञ्चरात्रस्य कृत्स्नस्य वक्ता नारायणः स्वयम् ।।301।।<br>
ज्ञानेष्वेतेषु राजेन्द्र सर्वेष्वेतद्विशिष्यते । पञ्चरात्रविदो ये तु यथाक्रमपरा नृप ।।302।।<br>
एकान्तभावोपगता वासुदेवं विशन्ति ते । इति गीता च तच्छास्रसङ्क्षेप इति हीरितम् ।।303।।<br>
वेदेन पञ्चरात्रेण भक्त्या यज्ञेन चैव हि । दृश्योहं नान्यथा दृश्यो वर्षकोटिशतैरपि ।।304।।<br>
इति वाराहवचनं श्लोका इति वचः श्रुतौ । वेदैश्च पञ्चरात्रैश्च ध्येयो नारायणः परः ।।305।।<br>
पञ्चरात्रं च वेदाश्च विद्यैकैव द्विधेयते । इत्यादिवेदवचनैः पञ्चरात्रमपोद्यते ।।306।।<br>
कथमेवात्र दोषः क उत्पत्तिर्ज्ञोत इत्यपि । इहैवोक्ता न चाभूतभावस्तत्रापि कथ्यते ।।307।।<br>
अनादिकर्मणा बद्धो जीवः संसारमण्डले । वासुदेवेच्छया नित्यं भ्रमतीति हि तद्वचः ।।308।।<br>
न हि संसारसादित्वं पञ्चरात्रोदितं क्वचित् । जीवाभिमानिशेषस्य नाम्ना सङ्कर्षणस्य तु ।।309।।<br>
वासुदेवाज्जनिः प्रोक्ता प्रद्युम्नस्य ततस्तथा । मनोभिमानिनः कामस्यैवं साक्षाद्धरेः क्वचित् ।।310।।<br>
सङ्कर्षणादिनाम्नैव नित्याचिन्त्योरुशक्तितः । व्यूह उक्तोन्यथानूद्य कथं दुष्टत्वमुच्यते ।।311।।<br>
यदि विद्याच्चतुर्वेदानितिवद्वेदपूरणम् । पञ्चरात्रादिति कुतो द्वेषः शाण्डिल्यवर्तने ।।312।।<br>
अतः परमशास्त्रोरुद्वेषादुदितमासुरैः । दूषणं पञ्चरात्रस्य वीक्षायामपि न क्षमम् ।।313।।<br>
अतोशेषजगद्धाता निर्दोषोरुगुणार्णवः । नारायणः श्रुतिगणतात्पर्यादवसीयते ।।314।।<br>
अन्धन्तमः प्रविशन्ति ये त्वविद्यामुपासते । ततो भूय इवायान्ति एतस्या नैव निन्दकाः ।।315।।<br>
ततो विद्यामविद्यां च यो जानात्युभयं सह । दोषज्ञानादतीत्यैतां विद्ययामृतमश्नुते ।।316।।<br>
इति श्रीमदानन्दतीर्थभगवत्पादाचार्यविरचिते ब्रह्मसूत्रानुव्याख्याने द्वितीयाध्यायस्य द्वितीयः पादः ।।</p>

  </div>
</article>


        

        



    <aside class="card border noPrint" id="section-tree-item-tattvam_madhvaH_anu-vyAkhyAnam_mUlam_02_02_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/mAdhvam/tattvam/madhvaH/anu-vyAkhyAnam/mUlam/02/02/">०२ </a>
            <a data-toggle="collapse" href="#section-tree-item-body-tattvam_madhvaH_anu-vyAkhyAnam_mUlam_02_02_md" role="button" aria-expanded="false" aria-controls="section-tree-item-body-tattvam_madhvaH_anu-vyAkhyAnam_mUlam_02_02_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-tattvam_madhvaH_anu-vyAkhyAnam_mUlam_02_02_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ०२</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="/full_search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/mAdhvam/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/mAdhvam/actions/workflows/build.yml"><img src="https://github.com/vishvAsa/mAdhvam/actions/workflows/build.yml/badge.svg"> Built </a> on 2026 Feb 25 12:12:03 UTC. (<a href="http://google.com/search?q=12%3a12%3a03%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
