+++
title = "०१ उपजीव्यादपि परीक्षितप्रमाणं प्रबलम्"
upstream_url = "https://dvaitavedanta.in/category-details/9645/975/sharam/sathha/tataya/catara/ubhaya/upajav"
+++
## यावच्छक्तिपरीक्षायामुपजीव्यस्य बाधने

**उपजीव्यादपि परीक्षितप्रमाणं प्रबलम्**

**यावच्छक्तिपरीक्षायामुपजीव्यस्य बाधने**

### **सुधा**

उपजीव्यवेदविरोधादुपजीवकयोः प्रत्यक्षपुराणवाक्ययोरप्रमाण्यमित्युक्तम् । तदसत् । उपजीवकमुपजीव्यविरोधेन बाध्यत इति नियमाभावात् । दृश्यते ह्युपजीव्यस्यापीदं रजतमिति ज्ञानस्योपजीवकेन नेदं रजतमिति ज्ञानेन बाध इति चेत् । कथमत्रोपजीव्योपजीवकभाव इति वक्तव्यम् । अप्राप्तस्य प्रतिषेधायोगात्प्राप्तिरूपमिदं रजतमिति ज्ञानमाद्यमुपजीव्यं, प्रतिषेधात्मकं तु नेदं रजतमिति ज्ञानमुपजीवकमिति वा, असिद्धे धर्मिणि प्रतिषेधासम्भवाद्धर्मिज्ञानमाद्यमुपजीव्यं द्वितीयं तूपजीवकमिति वा । आद्ये समाधिमाह यावच्छक्तीति ।

## **अनुव्याख्यानम्**

***यावच्छक्तिपरीक्षायामुपजीव्यस्य बाधने ॥***

***दोषो नाशोधिते दोष उपजीव्यत्वमस्त्वलम् ॥***

परीक्षायां सत्यां प्रमाणतया प्रतीतस्येति शेषः । बाधने उपजीवकेन कृत इति शेषः । दोषोऽस्मदभिमत(तो) नियमभङ्गः स्यात् । उपजीव्येऽशोधिते परीक्षयाऽप्रमाणादविविक्ते उपजीवकेन बाधितेन दोषः । उपजीव्यत्वमस्त्वलमिति । प्रकृतोदाहरणे प्रथममुपजीव्योपजीवकभावमभ्युपैति । उपजीव्यत्वमित्युपलक्षणम् । उपजीवकत्वं चेत्यपि द्रष्टव्यम् । पूर्वात्तरज्ञानयोरिति शेषः । अलंशब्दोऽवधारणे ।

### **परिमल** 

तादात्म्य(रजतत्वसं)तत्संसर्गरूपनिषेध्यार्पकत्वेन वा निषेधाधिकरणार्पकतया वा द्वेधोपजीव्यत्वं व्यनक्ति अप्राप्तस्येति ॥ प्रकृतोदाहरण इति । इदं रूप्यमित्युक्तोदाहरण इत्यर्थः ।

[Load More](javaऽcriptःvoid(0))
