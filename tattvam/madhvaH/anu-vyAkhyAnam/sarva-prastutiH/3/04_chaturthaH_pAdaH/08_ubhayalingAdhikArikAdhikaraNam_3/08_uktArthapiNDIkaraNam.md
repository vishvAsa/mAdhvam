+++
title = "०८ उक्तार्थपिण्डीकरणम्"
upstream_url = "https://dvaitavedanta.in/category-details/9640/975/sharam/sathha/tataya/catara/ubhaya/ukatar"
+++
## न हि कश्चित्सुखाद्येषु संशयं कुरुते जनः

**उक्तार्थपिण्डीकरणम्**

**न हि कश्चित्सुखाद्येषु संशयं कुरुते जनः**

### **सुधा**

उक्तमर्थं बुद्ध्यारोहाय सङ्क्षिप्याह न हीति ।

## **अनुव्याख्यानम्**

***न हि कश्चित्सुखाद्येषु संशयं कुरुते जनः ॥***

***न चैवाखिलमानानि निश्चिनोत्यखिलो जनः ॥***

***तस्मादनुभवारूढं किमर्थमपलप्यते ॥***

यस्मात्सुखाद्येषु कश्चित्संशयं न करोति यस्माच्चाखिलानि वृत्तिज्ञानानि दर्शन एव प्रमाणतयाऽखिला जना न निश्चिनोति तस्मात्साक्षिप्रामाण्यं परीक्षानपेक्षेण साक्षिणैव गृह्यते । वृत्तिज्ञानानां तु तत्सापेक्षेणेत्यनुभवारूढं प्रमेयं किमर्थमपलप्यते । निर्निमित्तमपलपितुं न शक्यत इति ।

### **वाक्यार्थचन्द्रिका**

नियमेन सुखाद्येष्वित्यादिनोक्तस्यैवोत्तरत्र प्रतिपादनात्पौनरुक्त्यमित्याशङ्क्य परिहरति उक्तमर्थमिति ।

### **श्रीनिवासतीर्थीया**

परीक्षानपेक्षेणैवेति । सुखादिविषय इत्यर्थः ।

[Load More](javaऽcriptःvoid(0))
