<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२० गुर्वर्थदीपिका on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/3/03_tRtIyaH_pAdaH/20_gurvarthadIpikA/</link>
    <description>Recent content in &#43;२० गुर्वर्थदीपिका on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/3/03_tRtIyaH_pAdaH/20_gurvarthadIpikA/index.xml" rel="self" type="application/rss+xml" />
    <item>
      <title>०१ तृतीयाध्याये तृतीयः पादः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/3/03_tRtIyaH_pAdaH/20_gurvarthadIpikA/01_tRtIyAdhyAye_tRtIyaH_pAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/3/03_tRtIyaH_pAdaH/20_gurvarthadIpikA/01_tRtIyAdhyAye_tRtIyaH_pAdaH/</guid>
      <description>&lt;h2 id=&#34;गरवरथदपक&#34;&gt;गुर्वर्थदीपिका&lt;/h2&gt;&#xA;&lt;p&gt;&lt;strong&gt;श्रीमद्वादिराजपूज्यचरणविरचिता श्रीमन्न्यासुधाटिप्पणी&lt;/strong&gt;&lt;/p&gt;&#xA;&lt;p&gt;&lt;strong&gt;गुर्वर्थदीपिका&lt;/strong&gt;&lt;/p&gt;&#xA;&lt;p&gt;&lt;strong&gt;अथ तृतीयाध्याये तृतीयः पादः&lt;/strong&gt;&lt;/p&gt;&#xA;&lt;p&gt;ॐ ॥ एवं तर्हि जन्मादिसूत्रेणापि नैषा शङ्का निवर्तत इति जन्मादिसूत्रानुवादेन शङ्कामुत्थापयितुमनुवादस्य वादपूर्वकत्वात् । जन्माद्यस्य यत इत्याहेति शेष इत्यध्याहारेण वाक्ययोजना कृता । सृष्टिबन्धनमोक्षादिकर्तृत्वस्य श्रुतत्वत इति द्वितीयसूत्रार्थस्य मूलकृतैव स्पष्टमुदितत्वात्तदर्थकथने तस्याप्युक्तप्रायत्वात्किमध्याहारेणेति भावेनाह यद्वेति । जिज्ञास्य इत्याहेत्यत्रापि जन्मादिसूत्रेणेत्यस्य योग्यतयैव लाभान्नाध्याहार इति ज्ञेयम् । युष्माभिर्जिज्ञास्य इति भवेत् । वः जिज्ञास्य इति कथमित्याशङ्क्याह कृत्यानामिति । कृत्यानां कृत्यप्रत्ययान्तपदानां कर्तरि वा षष्ठी स्यादिति सूत्रार्थः । जिज्ञास्यपदस्यापि कृत्यप्रत्ययान्तत्वाद्वैकल्पिकी षष्ठी स्यादिति भावः । कर्तरिविहिताभ्यां तृजकाभ्यां योगे कर्मणि या षष्ठी विहिता सा न समस्यत इति समासप्रतिषेधात्कथं समास इति शङ्कते कर्तरि चेति । परिहारमाह तृन्नयमिति । अयं कर्तृपदान्ते विद्यमानः प्रत्ययस् तृन् ताच्छीलिकार्थकतृन् प्रत्ययः नतु तृच् । येन षष्ठीप्रतिषेधस्स्यादिति भावः । तर्हि कस्ममास इत्यत आह तेन चेति । ‘‘श्रितादिषु गमिगम्यादीनामुपसङ्ख्यान’’मिति वार्तिकवचनात्तृन्नन्तपदस्यापि द्वितीयासमासः । श्रितादिषु द्वितीयासमासे विहितश्रितादिपदेषु गमिपदस्य गामिपदस्यादिपदेन पदान्तरस्य च सङ्ग्रहात् । इदमप्यादिपदसङ्ग्रहीतम् । तेन च ग्रामं गमी ग्रामगमी ग्रामङ्गामी ग्रामगामीतिवन् मोक्षादिकं कर्ता मोक्षादिकर्तेति समाससम्भवादिति भावः । पञ्चामीति योगविभागात्समास इत्यत्र ‘‘पञ्चमीभयेने’’ति सूत्रात्पञ्चमीत्यस्यैव योगविभागं कृत्वा योग्योत्तरपदे सति या पञ्चमी सा समस्यत इत्यर्थकथने बन्धान्मोक्ष इत्यत्रापि समाससम्भव इति भावः ।&lt;/p&gt;</description>
    </item>
  </channel>
</rss>
