+++
title = "०५ प्रथमसूत्रे उक्तस्य किं पुनरत्र वर्णनेन ?"
upstream_url = "https://dvaitavedanta.in/category-details/9381/975/sharam/sathha/tataya/thavat/ubhaya/parath"
+++
## तच्च नाभिहितान्वयः

**प्रथमसूत्रे उक्तस्य किं पुनरत्र वर्णनेन ?**

**तच्च नाभिहितान्वयः**

### **सुधा**

नन्वभिहितान्वयादिवादानामनुपपन्नत्वमन्विताभिधानस्योपपन्नत्वं च प्रथमसूत्रे सूत्रकारेणोक्तमेव । तत्किमत्राधिकरणसिद्धान्ततया तद्वर्णनेन । उच्यते । अतःशब्देन ह्यन्वयबोधेऽस्त्युपाय इत्येतावन्मात्रं प्रतीयते । न पुनः पदान्येव न पदाभिहितार्थादीनीति विशेषः । तत्र व्याख्यातारं प्रति कुतोऽयं सूत्रकृतोऽभिप्राय इति भवत्येव परिचोदना । तत्समाधानाय चाधिकरणसिद्धान्तवर्णनमुपपन्नमेव । यद्यप्युपपन्नः सूत्रकाराभिप्राय इति शक्यते वक्तुम् । तथाप्यधिकरणसिद्धान्तवर्णनमिषेण तत्र संक्षेपतो व्युत्पादितोपपत्तीनां प्रपञ्चाय प्रयत्नोऽयमित्यदोषः ।

### **वाक्यार्थचन्द्रिका**

अधिकरणसिद्धान्ततयेति । एकस्य प्रमेयस्य सिद्धावनुषङ्गेण सिद्ध्यर्थ तयेत्यर्थः । ‘अनुमेयस्य सिद्ध्याऽर्थो योऽनुषङ्गेण सिध्यति । स स्यदाधारसिद्धान्तः’ इत्युक्तेरिति भावः। विशेषः प्रतीयत इति पूर्वेणान्वयः । अधिकरणसिद्धान्तवर्णनमिति । अधिकरणसिद्धान्ततया वर्णनमित्यर्थः ॥ तत्रेति । प्रथमसूत्र इत्यर्थः ।

### **परिमल** 

प्रथमसूत्र इति । ‘शक्तिश्चैवान्विते स्वार्थे शब्दानामनुभूयते’ इति अनुव्याख्यानं सौत्रातःपदस्य वर्णकान्तरपरमिति जिज्ञासाधिकरणे तत्र सुधायामेवोक्तेरिति भावो ऽधिकरणेति । सिद्धान्तस्याधिकरणाभ्युपगमादिभेदेन चातुर्विध्यादधिकरणसिद्धान्ततयेत्युक्तम् । अनुषङ्गिकसिद्धस्यैवाधिकरणसिद्धान्तत्वात् ।

### **यादुपत्यम्**

अधिकरणसिद्धान्ततयेति । प्रकृतविचार्यप्रसिद्धौ तदनुषङ्गेण योऽर्थः सिध्यति सोऽधिकरणसिद्धान्तः । यथाऽऽह ‘अनुमेयस्य सिद्ध्याऽर्थो योऽनुषङ्गेण सिध्यति । स स्यादाधारसिद्धान्तो जगत्कर्ता यथेश्वरः’ इति । अत्रानुषङ्गो नाम तदुपजीवनमेव न तु तद्य्वाप्तत्वम् । यथाऽऽह हरिदीक्षितः ‘अतोऽविनाभावादन्य एवानुषङ्गः’ इति । तथा च प्रकृतस्य धर्मधर्मिणोः सविशेषाभेदस्य वक्ष्यमाणान्विताभिधानेनाभिहितान्वयादिवादानामयुक्तत्वेन वा व्याप्त्यभावात्कथमेतदिति शङ्कानवकाशः। वक्ष्यमाणान्विताभिधानादेः सविशेषाभेदव्यापकत्वाभावेऽपि वक्ष्यमाणरीत्या तत्सिद्ध्यधीनसिद्धिकत्वेनोक्तानुषङ्गशब्दार्थसद्भावात् । वस्तुतस्तु यद्यधोदेशे नदीपूरस्तदूर्ध्वदेशे वृष्टिरित्यादाविवात्रापि यदि धर्मधर्मिणोः सविशेषाभेदस्तर्हि तद्वाचकशब्दे वक्ष्यमाणान्विताभिधानमिति व्याप्तिसम्भवादनुषङ्गशब्दस्य व्याप्त्यर्थकत्वेऽपि नानुपपत्तिरिति ध्येयम् ।

### **वाक्यार्थरत्नमाला**

सिद्ध्यर्थतयेति । सिध्यंश्चासावर्थश्च सिध्यदर्थस्तस्य भावस्तत्ता तयेत्यर्थः । उक्तार्थकत्वं वरदराजीयं संवादयति । अनुमेयस्य सिध्येति ।

------------------------------------------------------------------------

यतोऽविशेषाणां वस्तुनाऽस्त्येव चैकता

**यतोऽविशेषाणां वस्तुनाऽस्त्येव चैकता**

### **सुधा**

तदिति परामृष्टं हेतुं दर्शयति यत इति ।

## **अनुव्याख्यानम्**

***यतोऽविशेषाणां वस्तुनाऽस्त्येव चैकता ।***

***अतः ........ ...... ......***

वस्तुना ब्रह्मणा । चशब्दाद्विश्च । अतो नाभिहितान्वयादिवादाः किन्नामोक्तविधान्वित भिधानमिति शेषः । तथा हि । सत्यत्वादिधर्माणां तावद्ब्रह्मणाऽत्यन्ताभेदः समर्थितः । ततो ब्रह्मवाचकस्य ब्रह्मपदस्य सत्यत्वादिवाचकत्वमावश्यकमेव । किन्त्वभेदेऽन्वय एव नास्ति कुतस्तदभिधानं वितोऽभिधानप्रसङ्गश्चेत्यवशिष्यते । तत्र सवित्वाङ्गीकार एव समाधिः । अभेदेऽपि विशक्त्याऽन्वितत्वस्य विशेषानभिधानस्य चोपपत्तिरिति ।

### **वाक्यार्थचन्द्रिका**

कथमन्विताभिधानवादस्याधिकरणसिद्धान्तत्वमित्यतस्तल्लक्षणवत्तामुपदर्शयितुं साक्षादधिकरणप्रतिपाद्यमर्थं तावद्दर्शयति तथा हीति । अत्यन्ताभेद इत्युपलक्षणम् । सविश्चेत्यपि द्रष्टव्यम् । तत्राभेदसिध्या सिद्धमर्थं दर्शयति ततो ब्रह्मेति । वि सिद्ध्यासिद्धमर्थं दर्शयितुं विशेषाभ्युपगमे निमित्तं तावदाह किन्त्विति । तथा चैतदधिकरणप्रमेयस्य ब्रह्मधर्माणां ब्रह्मणा सविशेषात्यन्ताभेदस्य सिध्या तद्वाचकस्य ब्रह्मादिपदस्य सामान्यत इतरपदार्थान्वितस्वार्थबाधकत्वं विशेषानभिधानं चेत्येतादृशप्रमेयस्य सिद्धेर्भवत्यस्यार्थस्याधिकरणसिद्धान्ततेति भावः ।

### **परिमल** 

तदिति परामृष्टमिति । तच्चेत्यत्र तत्पदपरामृष्टमित्यर्थः । यत इत्यादेर्हेतुहेतुमद्भावं व्यनक्ति तथा हीत्यादिना ।

### **यादुपत्यम्**

उक्तमधिकरणसिद्धान्तलक्षणं प्रकृते दर्शयितुमाह तथा हि सत्यत्वादीति । अभेदसिद्ध्या सिद्धमर्थं प्रदर्श्य विसिद्ध्या सिद्धमर्थं दर्शयितुमाह किन्त्वभेद इति । तथा चैतदधिकरणप्रमेयस्य ब्रह्मधर्माणां ब्रह्मणा सविशेषाभेदस्य सिद्ध्या तद्वाचकाद्यस्य ब्रह्मदिपदस्य सामान्यत इतरपदार्थान्वितत्वार्थबोधकत्वं विशेषानभिधानं चेत्येतादृशं प्रमेयं सिध्यति । अत इदमधिकरणसिद्धान्ततयाऽत्राभिप्रेतमिति भावः । नन्वेवं भगवत्तद्धर्मवाचकपदेष्वेवान्विताभिधानं सिध्यति न परस्पर भिन्नार्थकेषु नदीतीरे पञ्चफलानीत्यादिपदेषु । तत्र सविशेषाभेदाभावात् । अतस्तत्रान्वयबोधो निर्निबन्धन आपन्न इति चेन्न । तत्रान्विताभिधानस्य जिज्ञासाधिकरणोक्तन्यायेनैव सिद्धतयाऽन्वयबोधस्य निर्निबन्धनत्वाभावात् । न चैवमत्रापि तेनैवान्विताभिधानासिद्धौ तदर्थं सविशेषाभेदोपादानं व्यर्थमिति वाच्यम् । उक्तान्विताभिधानं सूत्रकृदभिप्रेतमित्येतज्ज्ञापनायैव सविशेषाभेदोपादानं न तु सर्वत्रोक्तान्विताभिधानसाधकतया, येन (न) नदीतीरादिपदेषु कथमन्विताभिधानसिद्धिरित्यादिशङ्का स्यादिति ।

### **श्रीनिवासतीर्थीया**

तदितीति । तच्चेत्यत्र तेन तस्मादित्यर्थकेन तच्छब्देनेत्यर्थः । सत्यत्वादिवाचकत्वं सत्यत्वाद्यभिन्नस्वार्थवाचकत्वम् ॥ अन्वय एव नास्तीति । तस्य भेदगर्भत्वादिति भावः । तदभिधानम् । अन्विताभिधानम् । विशेषाभिधानप्रसङ्गश्च इत्यत्राभेद इत्यनुवर्तते ।

### **वाक्यार्थरत्नमाला**

एतदधिकरणप्रमेयस्येति पाठः ।

------------------------------------------------------------------------

सामान्यातो ज्ञातः पदान्तरबलात्पुनः

**सामान्यातो ज्ञातः पदान्तरबलात्पुनः**

### **सुधा**

स्यादेतत् । अस्मिन्नन्विताभिधानवादे विशेषान्वयप्रतिपत्तिर्निर्निबन्धनैवापद्यते । सकलपदानां सामान्यतोऽन्विताभिधाने सामर्थ्यात् । न चाद्यं पदं सामान्यतोऽन्विताभिधाय्युत्तरं तु वित इति वाच्यम् । आद्यत्वादेरव्यवस्थितत्वात् । वेदवाक्येणऽपि हि क्वचिद्ब्रह्मपदमाद्यं क्वचिदुत्तरमित्यत आह सामान्यत इति ।

## **अनुव्याख्यानम्**

***सामान्यातो ज्ञातः पदान्तरबलात्पुनः ।***

***भवेद्वितो ज्ञातस्तेन स्यादन्वितोक्तिता ।***

एकैकशः पदैः सामान्यतोऽन्विततया ज्ञातोऽर्थः पुनः पदान्तरसन्निधानाहित(शक्ति)बलाद्वितोऽन्वितत्वेन ज्ञातो भवेत् । तेन कारणेन पदानामन्वितोक्तिताऽन्विताभिधायिता स्यादुपपन्नेति शेषः ।

### **वाक्यार्थचन्द्रिका**

ननु नियतानुपूर्वीकत्वाद्वेदस्य न तत्राद्यत्वादेरव्यवस्थितत्वमित्यत आह वेदवाक्येऽपीति ॥ ब्रह्मपदमाद्यमिति । ब्रह्म पुरस्ताद्ब्रह्म दक्षिणत इत्यादौ, सत्यं ज्ञानमित्यादावुत्तरमित्यर्थः ॥ पदान्तरसन्निधानाहितशक्तिबलादिति । पदान्तरसन्निधानलब्धविविषयताकसामान्यविषयकशक्तिबलादित्यर्थः । न चैवं पदान्तरसन्निधानाहितशक्त्यन्तराणीति पद्धतिविरोधः । तत्रापि पदान्तरसन्निधानेनाहितं पर्यवसितं शक्त्यन्तरं शक्तिविशेषो येषां तानीति पदान्तरसन्निधानप्राप्तविविषयताकसामान्यशक्तिमत्त्वस्यैवाभिमतत्वात् । यत्तु पदान्तरसन्निधानाहितशक्त्यन्तराणीति पद्धत्यनुसारेणैतट्टीकायामपि पदान्तरसन्निधानरूपसहकारिसामर्थ्येनाहितशक्त्यन्तरमेवाभिमतमित्येकार्थत्वादविरोध इति, तन्न । तथा सति पदान्तरसमभिव्याहारो हि सामान्यस्य विपर्यवसानहेतुः, न पुनरविद्यमानशक्त्याधान इति पूर्वग्रन्थविरोधापातात् । न च तस्य पदान्तरसमभिव्याहारात्पूर्वमन्वयसामान्ये शक्तिर्नेत्येतत्तन्निषेधपरत्वान्न तद्विरोध इति वाच्यम् । तथाऽपि गौरवं कल्पनेऽन्यथेत्युक्तशक्तिद्वयकल्पनागौरवापरिहारात् । पूर्वं विपर्यवसान एव हेतुरित्यस्वारस्यापाताच्चेति ।

### **परिमल** 

वेदपदानि व्यवस्थितानीत्यत आह वेदवाक्येपीति ॥ ब्रह्मपदमाद्यमिति । ‘ब्रह्म पुरस्ताद्ब्रह्म दक्षिणतः’ इत्यादावादौ, ‘सत्यं ज्ञानमि’त्यादावुत्तरमित्यर्थः । पदान्तरसन्निधानाहितबलादित्येवमादीनि तत्र तत्रोक्तटीकावाक्यानि तर्कताण्डवेऽन्विताभिधानवादे व्याख्याततात्पर्यकाणि ।

### **यादुपत्यम्**

ननु नियतानुपूर्वीके वेदवाक्ये आद्यत्वादिकं नाव्यवस्थितमित्यत आह वेदवाक्येऽपीति ॥ पदान्तरसन्निधानाहितबलादिति । पदान्तरसमभिव्याहाररूपसहकारिसामर्थ्येनाहितशक्त्यन्तरादित्यर्थः । अत्र च पदान्तरसमभिव्याहारो हि सामान्यस्य विपर्यवसान एव हेतुर्न पुनरविद्यमानशक्त्याधान इति जिज्ञासाधिकरणीयसुधया यथा न विरोधस्तथा तत्रैवोक्तम् ।

### **श्रीनिवासतीर्थीया**

आहितबलात् पर्यवसानबलात् ।

### **वाक्यार्थरत्नमाला**

एकैकश इति मूलम् । एकमेकमित्येकैकशः । सङ्ख्यैकवचनाच्च वीप्सायामित्यनेन सङ्ख्यावाचिप्रातिपदिकभूतात्प्रथमान्तादेकशब्दाद्वीप्सायां द्योत्यायां शस्प्रत्यये एकैकश इति भवति ।

ननु नित्यवीप्सयोरित्यनेन वीप्सायां द्विर्वचनविधानेनैकशब्दे एकैकेति द्विर्भावप्राप्त एव संख्यैकवचनाच्चेति सूत्रेण शस्प्राप्तो भवतीति येन नाप्राप्ते यो विधिरारभ्यते स तस्य बाधक इति न्यायेन द्विर्वचानापवादेनैव शस्प्रत्यय इति भाष्यादौ स्थितत्वात्प्रकृतेऽपि प्राप्तद्विर्वचनापवादेन प्रवृत्तशसैव वीप्सायाः प्रतिपादनादेकैकेति द्विर्वचनमयुक्तमिति चेदत्र ब्रूमः । तान्येकवचनद्विवचनबहुवचनान्येकश इति सूत्रकारनिर्देशात्सर्वस्य द्वे इत्येतत्सूत्रीयैकदेशो ददातीति भाष्यकारीयप्रयोगाच्चोभयं साध्विति । न च येन नाप्राप्तन्यायेन प्रथमप्राप्तद्विर्वचनबाध एव श्स्स्यादिति वाच्यम् । तथा सति भाष्यप्रयोगायोगप्रसङ्गेन शसस्तद्वाधकत्वनियमाभावमाश्रित्य शसि द्विर्वचनं विकल्पेन भवतीत्यस्यैवाङ्गीकर्तव्यत्वात् । ननु यत्र तद्धितेनानुक्तावीप्सा भवति तत्र द्विर्वचनमित्युपक्रम्य तद्यथा एकैकशो ददातीति भाष्ये उदाहृतम् । व्याख्यातं च कैय्यटेन । केचिदाहुः । अल्पार्थोऽप्येकशब्दोऽस्ति तस्य वीप्सायां द्विर्वचने बह्वल्पार्थादिति शस्प्रत्यय इति । न चात्रैकशब्दस्याल्पार्थत्वमिति न भाष्यप्रयोगप्रतिबन्द्यासमाधानं सम्भवति । अत एव सुप इति सूत्रीयैकैकश इति प्रक्रियाकारीयप्रयोग एवमेव रमाकृता निराकृत इति चेन्न । तथा सत्येकशब्दस्यार्थान्तराश्रयणेन कैय्यटोक्तरीत्या समाधानेन भाष्यप्रयोगः समर्थनीय इत्युक्तं स्यात् तर्हि स शसि विकल्पेन द्विर्वचनाश्रयणेन किमपराद्धम् । गौणत्वस्य कथंचित्समाधानद्वयेऽप्यविशेषात् । अथवा प्रकृते स्वार्थिकशस्प्रत्ययाङ्गीकारे तद्धितेन वीप्साया अनुक्तत्वाद्युक्तं द्विर्वचनमिति ब्रूमः । प्रायश इत्यादावत्यन्तस्वार्थिकशस्प्रत्ययोपलम्भेन समूलत्वात् । अन्ततो भाष्यप्रयोगोऽप्यस्मदुक्तसमाधानेनैव समाधेयः । प्रकृतिमुख्यार्थत्यागाभावात् । प्रत्ययार्थमात्रगौणत्वप्राप्तेः । अत एव कैय्यटेऽल्पार्थकैकशब्दाश्रयणेन समाधानं केचिदाहुरित्यन्यदीयत्वेनैवोक्तम् । एवमेवैकैकश इत्यादि । .....स्वयं ग्रन्थप्रयोगा उपपादनीया इति तृप्यन्तु विद्वत्कौतुकविदः । अन्विताभिधाने उदयनोक्तबाधकदशकोद्धारीयतर्कताण्डवगतं या शक्तिः पदान्तरेत्यादिकमेतदेवाभिप्रेत्योक्तं पद्धतावित्यादि चास्ति । तन्मनसि निधायाह । पदान्तरसंनिधानलब्धेति । पूर्वग्रन्थेति । ‘‘शक्तिश्चैवान्वित’’ इत्यनुभाष्यसम्बन्धिमूलग्रन्थेत्यर्थः । केचित्विति तर्कताण्डवे उक्तं केषाञ्चिन्मतं स्वयमनूद्य तत्रोक्ताहुरित्यनेन सूचितमस्वरसं स्वयं दर्शयति यदित्यादिना । शक्तिर्नेत्येतदिति । शक्तिर्नेत्येतन्निषेधे कृते पदान्तरे समभिव्याहारात्प्राक्सामान्यशक्तिः समभिव्याहारे सति तु विशक्तिरित्युक्तमनेन भवति । इत्युक्तशक्तिद्वयेति । यद्यप्येवंविधशक्तिद्वयपरतया नैतद्योजितं मूले । तथापि तर्कताण्डवस्थां द्वितीययोजनामाश्रित्यानुवादोऽयमित्यदोषः । इतिशब्दो दूषणसमाप्तौ ।

[Load More](javaऽcriptःvoid(0))
