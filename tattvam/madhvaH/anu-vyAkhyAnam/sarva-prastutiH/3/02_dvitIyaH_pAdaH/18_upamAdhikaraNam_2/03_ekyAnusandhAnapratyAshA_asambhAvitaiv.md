+++
title = "०३ एक्यानुसन्धानप्रत्याशा असम्भावितैव"
upstream_url = "https://dvaitavedanta.in/category-details/9351/975/sharam/sathha/tataya/thavat/upamat/ekayan"
+++
## विद्यमानानुसन्धानं न चेदज्ञत्वमापतेत्

**एक्यानुसन्धानप्रत्याशा असम्भावितैव**

**विद्यमानानुसन्धानं न चेदज्ञत्वमापतेत्**

### ***सुधा***

नन्वविद्यमानं विद्यमानतयाऽनुसन्दधानो मिथ्याज्ञानी भवति । न चैक्यमविद्यमानम् । तत्कथं परमात्मनो मिथ्याज्ञानित्वमित्यविदिताभिसन्धेराशङ्कामभिसन्धिमुद्घाटयन्परिहरति विद्यमानेति ।

## **अनुव्याख्यानम्**

***विद्यमानानुसन्धानं न चेदज्ञत्वमापतेत् ।***

यद्यैक्यं विद्यमानं तर्हि तदिदानीमननुसन्दधदसर्वज्ञः स्यात् । न च तद्युक्तम् । अतो नास्त्येव तदिति वाच्यम् । तथा च तदनुसन्धास्यन्कथं मिथ्याज्ञानी न भवेत् । एतेनेश्वरस्येदानीं शरीरसद्भावादननुसन्धानमित्यपि निरस्तम् । सार्वज्ञहानिप्रसङ्गानिस्तारात् । ईश्वरस्य साकारताया नित्यत्वेन न भाविन्यप्यनुसन्धाने प्रत्याशा ।

### ***परिमल*** 

अविदिताभिसन्धेरिति । अज्ञातप्रागुक्ताभिसन्धिमत इत्यर्थः ।

### ***श्रीनिवासतीर्थीया***

न च तद्युक्तमिति । ऐक्यस्य विद्यमानत्वं न युक्तमित्यर्थः । एतेनेत्युक्तं दर्शयति सार्वज्ञेति ।

### ***वाक्यार्थरत्नमाला***

मूले साकारताया नित्यत्वेनेति । ईश्वरशरीरस्य नित्यताया स्वरूपभूतज्ञानानन्दमात्रात्मकत्वेन सिद्धत्वादिति भावः ।

[Load More](javaऽcriptःvoid(0))
