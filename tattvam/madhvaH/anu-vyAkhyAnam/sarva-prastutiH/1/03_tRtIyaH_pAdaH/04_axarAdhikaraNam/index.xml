<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ अक्षराधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/03_tRtIyaH_pAdaH/04_axarAdhikaraNam/</link>
    <description>Recent content in &#43;०४ अक्षराधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/03_tRtIyaH_pAdaH/04_axarAdhikaraNam/index.xml" rel="self" type="application/rss+xml" />
    <item>
      <title>०१ विरुद्धधर्माणां ब्रह्मणि अविरोधेनैव सहावस्थानम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/03_tRtIyaH_pAdaH/04_axarAdhikaraNam/01_viruddhadharmANAM_brahmaNi_avirodhena/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/03_tRtIyaH_pAdaH/04_axarAdhikaraNam/01_viruddhadharmANAM_brahmaNi_avirodhena/</guid>
      <description>&lt;h2 id=&#34;ॐ-अकषरममबरनतधत-ॐ&#34;&gt;ॐ अक्षरमम्बरान्तधृतेः ॐ&lt;/h2&gt;&#xA;&lt;p&gt;&lt;strong&gt;विरुद्धधर्माणां ब्रह्मणि अविरोधेनैव सहावस्थानम्&lt;/strong&gt;&lt;/p&gt;&#xA;&lt;p&gt;&lt;strong&gt;अक्षराधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ अक्षरमम्बरान्तधृतेः ॐ&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;॥ ॐ अक्षरमम्बरान्तधृतेः ॐ ॥ ‘एतद्वै तदक्षरं गार्गी’त्यत्रोक्तमक्षरं ब्रह्मैवेत्युक्तम् । अत्र सूत्रम् ॥ ॐ अन्यभावव्यावृत्तेश्चेति । तदिदमक्षरस्य ब्रह्मत्वोपपादनाय हेत्वन्तराभिधायकतया व्याख्यातं भाष्ये । आक्षेपनिवर्तकतयाऽप्यतो विरुद्धवदित्यादिना व्याख्यायते । तथाहि नेदमक्षरं ब्रह्म । ‘अस्थूलमनण्वह्रस्वमदीर्घमलोहितमच्छायमतमोऽवाय्वनाकाशमसङ्गमरसमवागमनोऽचक्षु- ष्कमप्राणमसुखम(गोत्र)मात्रमनन्तरमबाह्यं न तदश्नाति किञ्च ने’त्यक्षरस्यास्थूलत्वादिश्रवणात् । न चैतद्ब्रह्मणः सम्भवति । अस्थूलत्वादिपदैर्हि स्थूलत्वादिविपरीतम् । अणुत्वाद्यभिधानं वा स्यात् । स्थूलत्वादिनिवृत्तिमात्रपर्यवसानं वा । आद्ये परस्परविरोधः । अस्थूलमित्यनेन ह्यणुपरिमाणं वक्तव्यम् । अनण्वित्यनेन च महत्त्वम् । न चोभयमेकत्र युज्यते । परस्परपरिहारेणैव वृत्तिदर्शनात् । एवमह्रस्वमदीर्घमित्यत्रापि विरोधो द्रष्टव्यः । न चैकपरिमाणोपेतमेवोत्कृष्टापेक्षयाऽणु महद्दीर्घं ह्रस्वं चेत्युच्यत इत्याश्रयणेन विरोधपरिहारः । घटादितुल्यत्वेनावक्तव्यत्वात् । उत्कृष्टापकृष्टपरिमाणद्रव्यान्तराभावाच्च । द्वितीये तु निःस्वभावं ब्रह्मेत्यापन्नम् । तथा च ‘सर्वत्र प्रसिद्धोपदेशात् । अत्ता चरराचरग्रहणात् । रूपोपन्यासाच्चे’त्युक्तविरोधः स्यादिति ।&lt;/p&gt;</description>
    </item>
    <item>
      <title>०२ भगवतो ऽणुत्वमहत्वादिकं प्रत्यक्षानुमानागमैः प्रमितम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/03_tRtIyaH_pAdaH/04_axarAdhikaraNam/02_bhagavataH_aNutvamahatvAdikaM_pratyax/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/03_tRtIyaH_pAdaH/04_axarAdhikaraNam/02_bhagavataH_aNutvamahatvAdikaM_pratyax/</guid>
      <description>&lt;h2 id=&#34;अवरधन-गवनद-सनतयसथलदकन-च&#34;&gt;अविरोधेन गोविन्दे सन्त्यस्थूलादिकानि च&lt;/h2&gt;&#xA;&lt;p&gt;&lt;strong&gt;भगवतो ऽणुत्वमहत्वादिकं प्रत्यक्षानुमानागमैः प्रमितम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;अविरोधेन गोविन्दे सन्त्यस्थूलादिकानि च&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;विरुद्धैर्लक्षणैर्युतं ब्रह्मेत्युक्तम् । मे माता वन्ध्येतिवद्व्याहतत्वात् । यदि हि महत्त्वाणुत्वादीनि विरुद्धानि । कथं तर्हि तैर्युतमेकं स्यात् । विरोधस्य सहानवस्थानात्मकत्वात् । यदि चैकं तैर्युतं कथं तर्हि तानि विरुद्धानि स्युः । सहावस्थानस्याविरोधरूपत्वादित्याशङ्क्योक्तं विवृणोति तानीति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;&amp;hellip;&amp;hellip;&amp;hellip;&amp;hellip;&amp;hellip;तानि लिङ्गानि तदन्यत्र त्वसन्त्यपि ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;अविरोधेन गोविन्दे सन्त्यस्थूलादिकानि च ॥&lt;/strong&gt;&lt;/em&gt;&lt;/p&gt;&#xA;&lt;p&gt;विरुद्धैर्लक्षणैर्युक्तं ब्रह्मेत्यनेनैतदस्माभिरभिप्रेतम् । तान्यस्थूलादिकानि अणुत्वमहत्त्वादिकानि लिङ्गानि तस्माद्ब्रह्मणोऽन्यत्र सहासन्त्यपि गोविन्देऽविरोधेनैव सहैवेति यावत् सन्तीति । न पुनर्विरोधमभ्युपेत्यैकत्रावस्थानमुच्यते येन व्याघातः स्याद् इत्यवधारणार्थस्य चशब्दस्यार्थः । गोविन्द इत्यनेन यशोदादिप्रत्यक्षमप्यत्रार्थे प्रमाणमिति सूचयति । अयमभिसन्धिः । अणुत्वमहत्त्वादिकं ब्रह्मणि किं प्रमाणाभावान्नाभ्युपेयम् । किंवा विरुद्धत्वात् । नाद्यः । ‘अणोरणीयान्’ इत्याद्यागमस्योभयकार्यदर्शनानुमानस्योदाहृतप्रत्यक्षस्य च तत्र प्रमाणत्वात् । द्वितीयेऽपि किं विरोधः प्रमाणेनाथ परस्परम् । न प्रथमः । विपरीतप्रमाणादर्शनात् । द्रव्यत्वादेस्तूक्तप्रमाणविरुद्धत्वेन कालात्ययापदिष्टत्वात् ।&lt;/p&gt;</description>
    </item>
    <item>
      <title>०३ अस्थूलेत्यादिश्रुतिर्ब्रह्मणः निःस्वभावत्वं न वक्ति</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/03_tRtIyaH_pAdaH/04_axarAdhikaraNam/03_asthUletyAdishrutirbrahmaNaH_niHsvabh/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/03_tRtIyaH_pAdaH/04_axarAdhikaraNam/03_asthUletyAdishrutirbrahmaNaH_niHsvabh/</guid>
      <description>&lt;h2 id=&#34;अनयवसतसवभवन-सथलयदनमपकतम&#34;&gt;अन्यवस्तुस्वभावानां स्थौल्यादीनामपाकृतिम्&lt;/h2&gt;&#xA;&lt;p&gt;&lt;strong&gt;अस्थूलेत्यादिश्रुतिर्ब्रह्मणः निःस्वभावत्वं न वक्ति&lt;/strong&gt;&lt;/p&gt;&#xA;&lt;p&gt;&lt;strong&gt;अन्यवस्तुस्वभावानां स्थौल्यादीनामपाकृतिम्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;एवं तावदस्थूलादिपदानामणुत्वाद्यभिधायकत्वपक्षमुपादाय श्रुतेर्ब्रह्मविषयत्वमुप-पादितम् । इदानीं स्थूलत्वादिनिवृत्तिपरत्वेऽपि न दोष इत्येवंपरतया सूत्रं व्यचष्टे अन्येति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;अन्यवस्तुस्वभावानां स्थौल्यादीनामपाकृतिम् ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;नारायणे श्रुतिर्वक्ति न तु तस्यास्वभावताम् ॥&lt;/strong&gt;&lt;/em&gt;&lt;/p&gt;&#xA;&lt;p&gt;ब्रह्मणोऽन्यानि वस्तूनि घटादीनि । तत्स्वभावभूतानि यानि स्थौल्यादीनि जडानि परतन्त्राणि कार्याणि विनाशवन्त्यणुत्वादिभिः सहानवस्थितानि च । तथाविधानां स्थौल्यादीनामभावं नारायणे ‘अस्थूलमनणु’इत्यादिश्रुतिर्वक्ति । न तु तस्य निःस्वभावत्वं येनोक्तविरोधः स्यादित्यर्थः । कुत एवं श्रुतेरर्थसङ्कोचः क्रियते । निःस्वभावत्वमेवार्थः किं न स्यादित्यत आह सर्वधर्मेति ।&lt;/p&gt;&#xA;&lt;p&gt;&lt;strong&gt;अनुव्याख्यानम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;सर्वधर्मा सर्वनामा सर्वकर्मा गुणाः श्रुताः ॥&lt;/strong&gt;&lt;/em&gt;&lt;/p&gt;</description>
    </item>
  </channel>
</rss>
