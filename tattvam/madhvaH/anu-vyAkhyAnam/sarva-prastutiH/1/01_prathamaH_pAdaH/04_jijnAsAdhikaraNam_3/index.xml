<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ जिज्ञासाधिकरणम् ३ on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/</link>
    <description>Recent content in &#43;०४ जिज्ञासाधिकरणम् ३ on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/index.xml" rel="self" type="application/rss+xml" />
    <item>
      <title>०१ कर्तव्येतिपदाध्याहारविचारः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/01_kartavyetipadAdhyAhAravichAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/01_kartavyetipadAdhyAhAravichAraH/</guid>
      <description>&lt;h2 id=&#34;स-एव-सरववदरथ-जजञसयऽय-वधयत&#34;&gt;स एव सर्ववेदार्थो जिज्ञास्योऽयं विधीयते&lt;/h2&gt;&#xA;&lt;p&gt;&lt;strong&gt;कर्तव्येतिपदाध्याहारविचारः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;स एव सर्ववेदार्थो जिज्ञास्योऽयं विधीयते&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;विधीयत इत्यनेन कर्तव्येति पदाध्याहारं सूचयति । ननु भवतीति स्वतः सिद्धम् । मैवम् । तथा सत्यनुवादत्वप्रसङ्गात् । अत्रैके चोदयन्ति । सिद्धैव ननु ब्रह्मजिज्ञासा । अथातो धर्मजिज्ञासेति सकलवेदार्थविचारस्योदितत्वात् । ब्रह्मज्ञानस्य चोदनालक्षणत्वेन धर्मस्वरूपत्वा-दभ्यधिकाशङ्काऽभावादिति ।&lt;/p&gt;&#xA;&lt;h3 id=&#34;वकयरथचनदरक&#34;&gt;वाक्यार्थचन्द्रिका&lt;/h3&gt;&#xA;&lt;p&gt;नन्वत्र विधीयत इति सूत्रशेषसमर्पणं वा सूत्रेण विधीयत इति भाष्यकारीयं सूत्रप्रतिपाद्यकथनं वा । आद्येऽपि विपूर्वदधातेः करोत्यर्थत्वात्क्रियत इत्यर्थो वा रूढिमाश्रित्य कर्तव्यतया बोध्यत इति वा तस्यार्थः । नाद्यः । अनुवादत्वप्रसङ्गादिति वक्ष्यमाणदूषणस्यात्रापि प्रसक्तेः । न द्वितीयः । सूत्रोक्तविषयादिमत्वत्य कर्तव्यतां प्रत्येव हेतुत्वेन तद्बोघे हेतुत्वासम्भवेनासङ्गत्यापत्तेः । न च विषयादिमत्वात् श्रुत्या कर्तव्यतया बोध्यत इति सूत्रार्थ इति वाच्यम् । श्रुतिसमानार्थकसूत्रे श्रुत्यर्थं साध्यतया निर्दिश्य तत्र हेतोः कथनीयतया बोध्यस्याप्यकथनीयत्वात् । नापि द्वितीयः । कृत्यानां विधौ स्मरणाज्जिज्ञास्य इत्येतावतैव विधिलाभसम्भवे विधीयत इत्यस्य वैयर्थ्यापत्तेरित्यतः कृत्यानामर्हार्थेऽपि स्मरणेन सावकाशतया नियमेन कर्तव्यपदाध्याहार सूचकत्वासम्भवाद्भाष्यकारीयं तत्प्रतिपाद्यकथन-मुपपन्नम् इत्याशयेना ॥ विधीयत इति ॥ अनुवादत्वे सिद्धार्थबोधकत्वप्रसङ्गादिति । तस्य च वैयर्थ्यादि-त्याशयः । स एव भर्गशब्दार्थ इत्यादिकं प्रकारान्तरेण व्याख्यातुं स एव सर्ववेदार्थ इत्यनेनांश-भेदव्यावर्त्यगतार्थताशङ्कातत्समाधानं पञ्चपादिकोदाहृतमनुवदति ॥ सिद्धैव नन्विति ॥ ब्रह्मप्रतिपादक वाक्यान्युदाहृत्य अविचारेऽपि वेदान्तानामर्थनिर्णयापेक्षितन्यायसन्दर्भस्याथातो धर्मजिज्ञासेत्यादिसूत्रैः सूचितत्वात्पूर्वतन्त्रेण अस्य गतार्थतेत्याशयः । (अथातो धर्मजिज्ञासेत्युक्तौ किं तद्धर्मस्वरूपमित्या-काङ्क्षायां चोदनालक्षणोऽर्थो धर्म इति द्वितीयसूत्रे धर्मस्वरूपमुक्तम् । तस्यायमर्थः । चोदनेति विधिवाक्यमिति प्राभाकरमतं मन्त्रार्थवादनामधेयसहितं तदिति भाट्टमतम् । लक्षणशब्दः प्रमाणशब्दः । यश्चोदनाप्रमाणकोऽर्थरूपः स धर्म इति । श्येनयागादौ प्राप्तिनिरासायार्थ इति । तस्यानर्थसाधन-त्वादिति । तथा च तद्वदात्मन्येवात्मानं पश्येदिति चोदनाप्रमाणकत्वेन ज्ञानस्य धर्मस्वरूप-त्वादित्यर्थः) । ननु विधिवाक्यनिर्णयार्थं प्रवृत्तपूर्वतन्त्रेण सिद्धपरवाक्यार्थनिर्णयार्थप्रवृत्तैतत्तन्त्रस्य विषयभेदान्न गतार्थता युक्तेत्यतः सकलपदार्थानां कार्य एव गृहीतसङ्गतित्वेन कार्यस्यैव पदार्थतया वेदस्य कार्यमात्रपरत्वात्तस्य च तत्रैव निरूपितत्वेन निरूपणेऽनवशेषात् पुनरारम्भो न युक्त इत्याशयेनाह ॥ सकलेति ॥ ननु येन यत्प्रमीयते तस्य तत्परत्वाद्वेदान्तेभ्यश्चोपक्रमादितात्पर्यलिङ्गैर्ब्रह्मण एव प्रमीयमाणत्वेन तेषां तत्परत्वेन पूर्वोत्तरतन्त्रयोर्विषयभेदः स्यादेवेत्यतो वेदान्तेष्वपि ‘आत्मा वा ओ द्रष्टव्य’ इत्यादिज्ञानविध्युपलम्भादितरेषां च तदपेक्षितार्थप्रतिपादकत्वेन वेदान्तानामकार्य-निष्ठत्वानुपपत्तेर् विधिभेदेऽपि विध्यपेक्षितरूपाणामुत्पत्तिविनियोगप्रयोगाधिकाराणां क्रियाप्रतिपत्त्योर-विशेषेण निरूपितत्वेन न्यायसाम्यान्नास्य पुनरारम्भो युक्त इत्याशयेनाह ॥ ब्रह्मज्ञानस्येति ॥&lt;/p&gt;</description>
    </item>
    <item>
      <title>०२ गतार्थताशङ्कातत्समाधानानुपपत्ति प्रदर्शनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/02_gatArthatAshankAtatsamAdhAnAnupapatti/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/02_gatArthatAshankAtatsamAdhAnAnupapatti/</guid>
      <description>&lt;h2 id=&#34;स-एव-सरववदरथ-जजञसयऽय-वधयत&#34;&gt;स एव सर्ववेदार्थो जिज्ञास्योऽयं विधीयते&lt;/h2&gt;&#xA;&lt;p&gt;&lt;strong&gt;गतार्थताशङ्कातत्समाधानानुपपत्ति प्रदर्शनम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;स एव सर्ववेदार्थो जिज्ञास्योऽयं विधीयते&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;तत्र केचिदभ्यधिकाशङ्कां दर्शयन्तो ब्रह्मजिज्ञासां पृथगारभन्ते । अपरे तु कार्यनिष्ठ एव वेदभागो विचार्यत्वेन तत्र प्रक्रान्तो विचारितश्च । न वस्तुतत्त्वनिष्ठ इत्यतो वस्तुतत्त्वनिष्ठं वेदभागं विचारयितुमिदमारभ्यत इत्याहुः । सेयं गतार्थताशङ्का तत्समाधानं च नोपपद्यते । सर्ववेदाना-मीश्वरैकनिष्ठत्वेन सर्ववेदार्थस्यात्रैव जिज्ञास्यत्वात् । धर्मजिज्ञासाशास्त्रं तु वेदैकदेशामुख्यार्थधर्म-विचाराय प्रवृत्तमित्याशयेन वा ‘स एव भर्गशब्दार्थ’ इत्याद्युक्तम् । तत्र सर्ववेदार्थ इत्यनेन गतार्थताशङ्कानिरासः स एव न तु कार्यशेषतयेत्याद्यं समाधानं सर्वेति द्वितीयं च निरस्तम् । तदुप-पादनाय पूर्ववाक्यम् । जिज्ञास्य इति साध्यनिर्देशः । वक्ष्यति च एतद्विस्तरेण कार्यता चेत्यादिना ।&lt;/p&gt;</description>
    </item>
    <item>
      <title>०३ जिज्ञासाया निष्प्रयोजनत्वनिरासः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/03_jijnAsAyA_niShprayojanatvanirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/03_jijnAsAyA_niShprayojanatvanirAsaH/</guid>
      <description>&lt;h2 id=&#34;जञन-परयतमऽत-म-त-वदवनव-चमत&#34;&gt;ज्ञानी प्रियतमोऽतो मे तं विद्वानेव चामृतः&lt;/h2&gt;&#xA;&lt;p&gt;&lt;strong&gt;जिज्ञासाया निष्प्रयोजनत्वनिरासः&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;अनुव्याख्यानम्&lt;/h2&gt;&#xA;&lt;p&gt;&lt;em&gt;&lt;strong&gt;ज्ञानी प्रियतमोऽतो मे तं विद्वानेव चामृतः ॥ ११ ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;वृणुते यं तेन लभ्य इत्याद्युक्तिबलेन हि ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;जिज्ञासोत्थज्ञानजात्तत्प्रसादादेव मुच्यते ॥ १२ ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;ब्रह्मजिज्ञासाया निष्प्रयोजनत्वं शङ्कितमपाकर्तुम् अतःशब्दं व्याचष्टे ॥ ज्ञानीति ॥ तं विद्वानित्यनेन ‘तमेवं विद्वानमृत इह भवति’ इति वाक्यमेवशब्देन ‘नान्यः पन्था अयनाय’ इत्युत्तरवाक्यमवधारणार्थं च सङ्गृहीतम् । चशब्दो वाक्यसमुच्चये । वृणुते यमित्यनेन ‘यमेवैष वृणुत’ इति वाक्यं सङ्गृहीतम् । आदिपदेन ‘आत्मा वा ओ द्रष्टव्य’ इत्यादेः सङ्ग्रहः । हिशब्दो हेतौ । एवशब्दः प्रत्येकमभिसम्बध्यते । यस्मात्तस्य ब्रह्मणो नारायणस्य प्रसादात्परमानुग्रहादेव मुच्यते संसारान् न तु कर्मादिनेति ‘तमेवं’ ‘यमेवैष वृणुत’ इति श्रुतिबलेन गम्यते । यद्यपि तमेवमिति परमपुरुषप्रसादो न श्रूयते । तथाऽपि यमेवैप वृणुत इति वाक्यानुरोधेन तत्राप्यनुसन्धेयः । निमित्तेन नैमित्तिकोपलक्षणान्मुमुक्षुसम्बन्धिसाधनावधारणाय तु न साक्षादुक्तः । वरणं तु प्रसाद उच्यते । ‘अपाम सोमम्’ इत्याद्यास्तु श्रुतयः सावकाशत्वादन्यथा योज्याः । ईश्वरपरमप्रसादश्च तज्ज्ञानादेव भवति । न पुनः कर्मादिनेति ज्ञानी प्रियतमस्तमेवं विद्वानित्युक्तिबलेनावगम्यते । विद्वानित्यस्यापि प्रसादातिशयद्वारेणेत्यर्थपर्यवसानस्योक्तत्वात् । कर्मदेरनुग्रहमात्रहेतुत्वेनापि तद्वचनं सार्थकम् । ईश्वरज्ञानं च तज्जिज्ञासयैव नान्येनेति ‘आत्मा वा ओ द्रष्टव्य’ इति परमात्मदर्शनानुवादेन तत्साधनतया श्रोतव्य इत्यादिना श्रवणादिविधायकोक्तिबलेन प्रतीयते । कर्मणां त्वन्तःकरण-शुद्धिद्वारेण ज्ञानाङ्गत्वोपपत्तेस्तद्वाक्यं सार्थकं भविष्यति । अतो ब्रह्मजिज्ञासा कर्तव्येति सम्बन्धः ।&lt;/p&gt;</description>
    </item>
    <item>
      <title>०४ ज्ञानमोक्षयोर्मध्ये प्रसादानपेक्षत्वशङ्का</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/04_jnAnamoxayormadhye_prasAdAnapexatvash/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/04_jnAnamoxayormadhye_prasAdAnapexatvash/</guid>
      <description>&lt;h2 id=&#34;जजञसतथजञनजतततपरसददव-मचयत&#34;&gt;जिज्ञासोत्थज्ञानजात्तत्प्रसादादेव मुच्यते&lt;/h2&gt;&#xA;&lt;p&gt;&lt;strong&gt;ज्ञानमोक्षयोर्मध्ये प्रसादानपेक्षत्वशङ्का&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;जिज्ञासोत्थज्ञानजात्तत्प्रसादादेव मुच्यते&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;न च ज्ञानस्य मोक्षसाधनता न युक्ता । येनेश्वरप्रसादो मध्येऽध्याह्रियते । आत्म-याथात्म्याज्ञानादनात्मनि शरीरादावात्मत्वारोपे सति हि तदनुकूलप्रतिकूलयो रागद्वेषौ भवतः । ताभ्यां प्रयुक्तः पुण्यपापलक्षणां प्रवृत्तिमाचिनुते । ततश्च सुरनरतिर्यगादिनानायोनिषु नवीन-शरीरेन्द्रियादिसंयोगलक्षणं जन्मास्य भवति । तस्माच्च दुःखानुभव इत्यनादिरयं कार्यकारण-प्रवाहः संसार इत्युच्यते । आत्मतत्त्वज्ञानाच्चाज्ञानविपर्ययौ निवर्तेते । तत्त्वज्ञानस्य समानाश्रयविषयज्ञान-मिथ्याज्ञाननिवर्तनस्वाभाव्यात् । शुक्तिकातत्त्वज्ञानस्य तदज्ञानरजतारोपनिवर्तकत्वदर्शनात् । मिथ्याज्ञाननिवृत्तौ च रागद्वेषानुदयः । कारणाभावात् । तयोरभावे च न प्रवृत्तेरुत्पत्तिः । तत एव प्रागुपचितायाश्चोपभोगेन प्रक्षयः । प्रवृत्त्यभावे च जन्मान्तराभावो हेत्वभावादेव । वर्तमान-शरीरादेश्चारम्भकक्षये सति निवृत्तिः । जन्माभावे च न निर्बीजस्य दुःखस्योत्पाद इत्येवमात्यन्तिकी दुःखनिवृत्तिर्मुक्तिः । तथा च ज्ञानस्वभावलभ्यायां मुक्तौ किमीश्वरप्रसादेन । न ह्यन्धकार-निबन्धनदुःखनिवृत्तये प्रदीपमुपाददानाः कस्यचित्प्रभोः प्रसादमपेक्षन्ते । स्वभावो हि प्रदीपस्यायं यत्समानाधिकरणान्धकारनिवर्तकत्वम् । तथा च न्यायसूत्रम् । ‘दुःखजन्मप्रवृत्तिदोष मिथ्याज्ञाना-नामुत्तरोत्तरापाये तदनन्तरापायादपवर्ग’ इति ।&lt;/p&gt;</description>
    </item>
    <item>
      <title>०५ मोक्षस्य हर्यधीनत्वम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/05_moxasya_haryadhInatvam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/05_moxasya_haryadhInatvam/</guid>
      <description>&lt;h2 id=&#34;दरवय-करम-च-कलशच-सवभव-जव-एव-च&#34;&gt;द्रव्यं कर्म च कालश्च स्वभावो जीव एव च&lt;/h2&gt;&#xA;&lt;p&gt;&lt;strong&gt;मोक्षस्य हर्यधीनत्वम्&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;अनुव्याख्यानम्&lt;/h2&gt;&#xA;&lt;p&gt;&lt;em&gt;&lt;strong&gt;द्रव्यं कर्म च कालश्च स्वभावो जीव एव च ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;यदनुग्रहतः सन्ति न सन्ति यदुपेक्षया ॥ १३ ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;नर्ते त्वत्क्रियते किञ्चिदित्यादेर्न हरिं विना ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;ज्ञानस्वभावतोऽपि स्यान्मुक्तिः कस्यापि हि क्वचित् ॥ १४ ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;यत्तु मोक्षस्येश्वराधीनत्ववचनं तज्ज्ञानादिजन्मनीश्वरस्य निमित्ततापरमित्यविरुद्धम् । तदर्थं च तदुपास्त्यादेरुपयोगः । तदेवं ज्ञानस्वभावेनाज्ञानादिनिवृत्तौ कारणाभावेकार्यानुदयस्येश्वर-प्रसादानपेक्षत्वादयुक्तमिदमतःशब्दव्याख्यानमित्यत आह ॥ द्रव्यमिति ॥ द्रव्यशब्देन प्रकृत्यादि-तत्त्वमुच्यते । कर्मेति धर्माधर्मौ । स्वभावः प्रकृत्यादीनां परिणामादिः । जीव इत्यभिमानी । एवेति यदनुग्रहत इत्यतः परं द्रष्टव्यम् । अनेन सर्वोत्पत्तिमदुपादाननिमित्तानां सत्ताऽपि परमेश्वरा-धीनेत्युच्यते । ‘न ऋते त्वत्क्रियते किञ्चन’ इति श्रुत्या सर्वार्थक्रियायास्तदधीनत्वम् । इत्यादे-रागमादवगम्यत इति शेषः । ज्ञानस्वभावतोऽपीत्यपिशब्देनाङ्गीकारवादोऽयमिति सूचयति । हिशब्दो हेतौ । यस्मादेवं तस्मादुपपन्नं पूर्वव्याख्यानमिति ।&lt;/p&gt;</description>
    </item>
    <item>
      <title>०६ बन्धस्येश्वराधीनत्वोपपादनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/06_bandhasyeshvarAdhInatvopapAdanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/06_bandhasyeshvarAdhInatvopapAdanam/</guid>
      <description>&lt;h2 id=&#34;दरवय-करम-च-कलशच-सवभव-जव-एव-च&#34;&gt;द्रव्यं कर्म च कालश्च स्वभावो जीव एव च&lt;/h2&gt;&#xA;&lt;p&gt;&lt;strong&gt;बन्धस्येश्वराधीनत्वोपपादनम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;द्रव्यं कर्म च कालश्च स्वभावो जीव एव च&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;ततश्चायमर्थः । स्यादेतदेवम् । यद्यज्ञानमात्रनिबन्धनोऽयं बन्धो जीवस्य स्यात् । न चैवम् । श्रुतिस्मृतीतिहासपुराणेषु परमेश्वरेच्छानिमित्तत्वावगमात् । औतिनामविद्याधीनजीव-ब्रह्मविभागवत्तार्किकादीनां च गुणवत्त्वाधीनद्रव्यत्ववदनादेरपीश्वराधीनत्वोपपत्तेः । उपपादयिष्यते हि ज्ञानानन्दादिस्वरूपोऽयं जीव इति पुंस्त्वादिवदित्यादिना । तद्भावानुपलब्धिश्चानुभवसिद्धा । तेनावगम्यतेऽस्ति किमप्यावरकम् । येनावृतः स्वप्रकाशचैतन्यरूपोऽपि नात्मनस्तत्त्वं वेद । न च कामकर्मादिकमेव तथा भवितुमर्हति । तस्यापि सादिनः कारणापेक्षत्वात् । न च पूर्वपूर्वस्मा-दुत्तरोत्तरमिति युक्तम् । सुप्तिप्रलययोस्तद्वृत्त्यभावेन निष्कलङ्कचैतन्यबलात्स्वरूपावभासप्रसक्तेः । अतः कामकर्माद्यतिरिक्तं मायाऽविद्या प्रकृतिरित्यादिशब्दाभिधेयमनाद्येव किमपि द्रव्य-मङ्गीकरणीयम् । ‘अनादिमायया सुप्त’ इत्यादिश्रुतिस्मृतयश्चात्र भवन्ति । न च मायाऽपि कथं स्वप्रकाशमावृणोतीति युक्तम् । आवरकतयैव तस्याः प्रमितत्वात् । वक्ष्यते चात्रोपपत्तिः । नच जडस्य स्वतः किञ्चित्करत्वं युक्तम् । द्रव्यं कर्म चेत्यादिवाक्यविरुद्धं च ।&lt;/p&gt;</description>
    </item>
    <item>
      <title>०७ ईश्वरप्रसादस्यापेक्षितत्वसमर्थनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/07_IshvaraprasAdasyApexitatvasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/07_IshvaraprasAdasyApexitatvasamarthanam/</guid>
      <description>&lt;h2 id=&#34;दरवय-करम-च-कलशच-सवभव-जव-एव-च&#34;&gt;द्रव्यं कर्म च कालश्च स्वभावो जीव एव च&lt;/h2&gt;&#xA;&lt;p&gt;&lt;strong&gt;ईश्वरप्रसादस्यापेक्षितत्वसमर्थनम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;द्रव्यं कर्म च कालश्च स्वभावो जीव एव च&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;अतः परमेश्वर एव सत्त्वादिगुणमय्या विद्याविरोधित्वेनाविद्यया स्वाधीनया प्रकृत्याऽचिन्त्याद्भुतया स्वशक्त्या च जीवस्य स्वप्रकाशमपि स्वरूपचैतन्यमाच्छादयतीति युक्तम् । स एव च स्वाधिष्ठानलब्धपरिणाममहदङ्कारादिप्रकृत्यंशैः संयोज्य कर्तृत्वभोक्तृत्वस्वातन्त्र्यं कारक-फलस्वाभ्यं चास्याविद्यमानमेवोपदर्श्य रागाद्युत्पादनद्वारा दुःखमनुभावयति । तदेवं बन्धस्येश्वरा-धीनत्वात्स एव मोचकोऽङ्गीकार्योऽपरस्य स्वातन्त्र्याभावात् । प्रसन्न एवासौ स्वकीयां मायां व्यावर्तयतीति तत्प्रसादार्थं सर्वोऽप्ययं साधनसन्दर्भ इत्युक्तम् । ततो यद्यपि न सूत्राक्षरेभ्यो भगवत्प्रसादो लभ्यते । तथाऽप्यनुपपत्त्याऽङ्गीकरणीय इति युक्तं व्याख्यानम् । वक्ष्यति चैतत्सूत्रकारः ‘ततो ह्यस्य बन्धविपर्ययौ’ इति । एवमुक्तेन न्यायेन न ज्ञानस्यैवायं स्वभावो यत्साक्षान्मोक्ष-साधनत्वम् । अस्तु वा तथाऽपीश्वरप्रसादोऽपेक्षितः । सकलकारकाणां तदधीनसत्ताप्रवृत्तित्वेन तदिच्छां विना कस्यापि कार्यस्यानुदयादिति । अङ्गीकारवादस्य चेदं प्रयोजनं यत्पूर्वस्यैवार्थस्य समर्थनम् । तथा हि । येन ज्ञानस्य मोक्षहेतुत्वमङ्गीकृतं न तेनापि ईश्वरेच्छा त्यक्तुं शक्यते । कारकप्रेरकत्वादिनाऽवश्याभ्युपगमनीयत्वात् । तथा च किमनेन ज्ञानेनाप्रमितेन । प्रमित ईश्वर एवाङ्गीकार्य इति ।&lt;/p&gt;</description>
    </item>
    <item>
      <title>०८ विवरणमतानुवादः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/08_vivaraNamatAnuvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/08_vivaraNamatAnuvAdaH/</guid>
      <description>&lt;h2 id=&#34;अजञन-जञनद-वषणरजञनन-मकषदशच-स&#34;&gt;अज्ञानां ज्ञानदो विष्णुर्ज्ञानिनां मोक्षदश्च सः&lt;/h2&gt;&#xA;&lt;p&gt;&lt;strong&gt;विवरणमतानुवादः&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;अनुव्याख्यानम्&lt;/h2&gt;&#xA;&lt;p&gt;&lt;em&gt;&lt;strong&gt;अज्ञानां ज्ञानदो विष्णुर्ज्ञानिनां मोक्षदश्च सः ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;आनन्ददश्च मुक्तानां स एवैको जनार्दनः ॥ १५ ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;यदुक्तं न कार्यो मोक्षः किन्तु प्राचीनेषु मिथ्याज्ञानादिषु निवृत्तेषु कारणाभावा-देवोत्तरप्रवाहानुत्पादमात्रम् । तत्र का नाम परमेश्वरपेक्षा । तद्वचनानि तु ज्ञानोत्पत्त्यादि-निमित्ततापराणीति । तदनुपपन्नम् । ज्ञानप्रदानाद्यतिरिक्तस्यापीश्वरप्रयोजनस्यागमेषूक्तेरिति आह ॥ अज्ञानामिति ॥ मोक्षदः प्रागुक्तप्रकृतिबन्धात् ।&lt;/p&gt;&#xA;&lt;p&gt;नन्वनादेः प्रकृतिबन्धस्य कथं निवृत्तिरिति चेत् । अत्राह कश्चित् । न सादित्वमनादित्वं वा विनाशाविनाशयोर्निमित्तम् । किन्तु विरोधिसन्निपातासन्निपातावेव । किञ्च लोके तावदनादिः प्रागभावो निवर्तते । सुगतानां तत्त्वपरिभावनाप्रकर्षेणानादिवासनासन्तानानां निवृत्तिरिष्टा । नैय्यायिकानामप्यनादिमिथ्याज्ञानप्रवाहः परमाणुश्यामता च निवर्तते । साङ्ख्यानामप्यविवेको निवर्तते विवेकेन । मीमांसकानामिदानीन्तनधर्मतत्त्वज्ञानप्रागभावोऽनादिर्निवर्तते । अनादि-भावरूपस्य न निवृत्तिरिति चेन्न । अनिर्वचनीयत्वादज्ञानस्य । अनादिर्न निवर्तत इति सामान्यव्याप्तिः । ज्ञानेनाज्ञाननिवृत्तिरिति विशेषव्याप्तिः । अतः सैव बलवती ।&lt;/p&gt;</description>
    </item>
    <item>
      <title>०९ विवरणमतनिरासः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/09_vivaraNamatanirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/09_vivaraNamatanirAsaH/</guid>
      <description>&lt;h2 id=&#34;अजञन-जञनद-वषणरजञनन-मकषदशच-स&#34;&gt;अज्ञानां ज्ञानदो विष्णुर्ज्ञानिनां मोक्षदश्च सः&lt;/h2&gt;&#xA;&lt;p&gt;&lt;strong&gt;विवरणमतनिरासः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;अज्ञानां ज्ञानदो विष्णुर्ज्ञानिनां मोक्षदश्च सः&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;ननु स्वोपादानगतोत्तरावस्था विनाशः । तत्कथमनादेर्निरुपादानस्य विनाशः । न । स्याश्रयगतोत्तरावस्थेत्येतावत्वात् । अन्यथा परमाणुश्यामत्वादीनामनिवृत्तिप्रसङ्गात् । अभाव-वैलक्षण्यादात्मवदज्ञानस्यानिवृत्तिरिति चेन्न । सद्वैलक्षण्यात्प्रागभाववन्निवृत्तिः किं न स्यात् । कस्तर्हि निर्णयः । ज्ञानाज्ञानकृतो विशेषान्वय इत्युक्तमिति । तदयुक्तम् । तथाहि । यत्तावन्न सादित्वमनादित्वं वेत्यादि । तत्र किं निवर्तकाभाव उपाधिरनेनोच्यते किंवा निवर्तकसद्भावेन सत्प्रतिपक्षता । नाद्यः । साधनव्यापकत्वात् । न द्वितीयः । असिद्धेः । न हि अज्ञानस्यानादितया निवृत्त्यनुपपत्तिं ब्रुवाणस्तन्निवर्तकमभ्युपैति । किन्त्वनादित्वेन तदभावमप्यनुमिनोति । यदपि प्रागभावे व्यभिचारोद्भावनं तदपि भावत्वेन हेतुविशेषणादयुक्तम् । यदपि सुगतानामित्यादि तदत्यन्तमसङ्गतम् । न हि वासनानामनादित्वं वैनाशिका अभ्युपयन्ति । न च तद्य्वतिरिक्तं सन्तानम् । येन तत्र व्यभिचार उद्भाव्येत । न च नैय्यायिकादयो मिथ्याज्ञानस्यानादितां तद्य्वतिरिक्तं वा प्रवाहमङ्गीकुर्वते । परमाणुश्यामताऽपि सादिरेव । न हि परमाणुपाकस्येदम्प्रथमता तत्सिद्धान्तः ।&lt;/p&gt;</description>
    </item>
    <item>
      <title>१० टीकाकृत्स्वयं समाधत्ते</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/10_TIkAkRtsvayaM_samAdhatte/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/10_TIkAkRtsvayaM_samAdhatte/</guid>
      <description>&lt;h2 id=&#34;अजञन-जञनद-वषणरजञनन-मकषदशच-स&#34;&gt;अज्ञानां ज्ञानदो विष्णुर्ज्ञानिनां मोक्षदश्च सः&lt;/h2&gt;&#xA;&lt;p&gt;&lt;strong&gt;टीकाकृत्स्वयं समाधत्ते&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;अज्ञानां ज्ञानदो विष्णुर्ज्ञानिनां मोक्षदश्च सः&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;एतेन ज्ञानाज्ञानकृतो विशेषान्वय इति निरस्तम् । यदपि निरुपादानस्य विनाशानु-पपत्तिमाशङ्क्योक्तं स्वाश्रयगतोत्तरावस्था विनाश इति । तदनुपपन्नम् । अनुपादानभूता-श्रयोत्तरावस्था चेदाश्रितविनाशः स्यात्तदा भूतलादपसारिते घटे घटविनाशः स्यात् । परमाणुश्या-मताप्रतिबन्दी तु तस्या अपि सोपादानत्वेनैव निरस्तेति । अत्रोच्यते । यत्तावदविद्याया अनादित्वेनानिवृत्तिरिति सोऽयं प्रसङ्गः, स्वतन्त्रानुमानं वा । नाद्यः । अविद्यानादित्वस्य श्रुतियुक्तिसिद्धत्वेन विपर्ययापर्यवसानात् । न द्वितीयः । ‘विश्वमायानिवृत्तिः’‘मायामेतां तरन्ति ते’ ‘तरन्त्यविद्याम्’ इत्यादिश्रुतिस्मृतिविरुद्धत्वात् । अनादेरपि निवृत्तौ बाधकाभावेनाप्रयोजकत्वाच्च । आत्मनोऽपि निवृत्तिप्रसङ्गो बाधक इति चेन्न । व्याप्त्यभावात् । निवर्तकभावाभावाभ्यां विशेषोपपत्तेः । प्रमितनिवर्तकानभ्युपगमस्यानुचितत्वात् । अनादित्वेन निवर्तकाभावानुमानस्य बाधितत्वात् । एतेन निवर्तकाभावस्योपाधित्वं तद्विपर्ययस्य प्रतिपक्षत्वं च समाहितम् ।&lt;/p&gt;</description>
    </item>
    <item>
      <title>११ सिद्धान्तेबन्धनिवृत्तिसमर्थनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/11_siddhAntebandhanivRttisamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/11_siddhAntebandhanivRttisamarthanam/</guid>
      <description>&lt;h2 id=&#34;अजञन-जञनद-वषणरजञनन-मकषदशच-स&#34;&gt;अज्ञानां ज्ञानदो विष्णुर्ज्ञानिनां मोक्षदश्च सः&lt;/h2&gt;&#xA;&lt;p&gt;सिद्धान्तेबन्धनिवृत्तिसमर्थनम्&lt;/p&gt;&#xA;&lt;p&gt;&lt;em&gt;&lt;strong&gt;अज्ञानां ज्ञानदो विष्णुर्ज्ञानिनां मोक्षदश्च सः&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;स्यादेतत् । ब्रह्मविदामप्यविद्याऽनुवर्तते । तेन न श्रुतिस्मृतीनां प्रामाण्यम् । ब्रह्मसाक्षात्कारोऽविद्यानिवर्तको न विवेकमात्रमिति चेन्न । तद्वतामपि संसारानुवृत्तिदर्शनात् । साक्षात्कृतब्रह्मणां सद्यः शरीरादिपाते वातपुत्रीयाः पौरुषेया ब्रह्मोपदेशाः प्रसज्येरन्निति । मैवम् । न स्मरति भवानुक्तार्थस्य । प्रसन्नः परमेश्वर एव बन्धविध्वंसं करोतीत्युक्तम् । न च साक्षात्कार-स्तत्प्रसादसाधनम् । येन सोऽपि कथं तेषां नेति पर्यनुयुज्येत । भक्तेः परावस्था हि तद्धेतुरुक्ता तत्सम्पत्तिश्च कार्यगम्या । पराचित्तवृत्तीनामप्रत्यक्षत्वात् । प्रारब्धकर्मप्रतिबद्धो भगवत्प्रसाद इति तु मन्दम् । अचेतनानां कर्मणां स्वतन्त्रभगवत्प्रसादप्रतिबन्धकत्वायोगात् ।&lt;/p&gt;</description>
    </item>
    <item>
      <title>१२ बन्धमिथ्यात्ववर्णनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/12_bandhamithyAtvavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/12_bandhamithyAtvavarNanam/</guid>
      <description>&lt;h2 id=&#34;इतयकतरबनधमथयतव-नव-मकतरपकषत&#34;&gt;इत्युक्तेर्बन्धमिथ्यात्वं नैव मुक्तिरपेक्षते&lt;/h2&gt;&#xA;&lt;p&gt;&lt;strong&gt;बन्धमिथ्यात्ववर्णनम्&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;अनुव्याख्यानम्&lt;/h2&gt;&#xA;&lt;p&gt;&lt;em&gt;&lt;strong&gt;इत्युक्तेर्बन्धमिथ्यात्वं नैव मुक्तिरपेक्षते ।&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;एवं तावत्स्वमतेन सूत्रं व्याख्याय तत्परिशुद्धये परेषां भाष्यं दूषयति ॥ बन्धमिथ्यात्वमित्यादिना ॥ मायावादिना हि कर्तृत्वभोक्तृत्वदोषसंसर्गक्रियाकारकफललक्षणस्य बन्धस्याऽऽत्मन्यारोपितत्वेन मिथ्यात्वं स्वभाष्यादौ वर्णितम् । तदनुपपन्नम् । बन्धमिथ्यत्वस्या-सूत्रितत्वात् । असूत्रितार्थवर्णने च भाष्यलक्षणाभावेनाभाष्यत्वप्रसङ्गात् । ‘‘सूत्रार्थो वर्ण्यते यत्र वाक्यैः सूत्रानुकारिभिः । स्वपदानि च वर्ण्यन्ते भाष्यं भाष्यविदो विदुः’’ इति हि भाष्यलक्षण-माचक्षते । अत्राह । द्विविधो हि सूत्रार्थः । श्रौत आर्थश्च । तत्राथातो ब्रह्मजिज्ञासेतिसूत्रे अनुवादत्वपरिहाराय शास्त्रे पुरुषप्रवृत्तिसिद्धये च कर्तव्येति पदमध्याहार्यम् । जिज्ञासापदं चानुष्ठानयोग्यस्यान्तर्णीतस्य विचारस्योपलक्षणमिति स्थिते साधनचतुष्टयसम्पन्नस्य ब्रह्मज्ञानाय विचारः कर्तव्य इति सूत्रवाक्यस्य श्रौतोऽर्थः सम्पद्यते । अर्थादधिकारिविशेषणमोक्षसाधनं ब्रह्मज्ञानमिति सिद्ध्यति । सन्निधानाच्च वेदान्तवाक्यविचार इति श्रुत्यर्थाभ्यां साधनचतुष्टय-सम्पन्नस्य मोक्षसाधनब्रह्मज्ञानाय वेदान्तवाक्यविचारः कर्तव्य इति सूत्रवाक्यस्य तात्पर्येण प्रतिपाद्योऽर्थोऽवगतः । एवं च शास्त्रे प्रेक्षवात्प्रवृत्त्यङ्गतयाऽर्थतः सूत्रितस्य प्रयोजनादेरुपपादकं बन्धमिथ्यात्वमिति तदपि सूत्रार्थ एव ।&lt;/p&gt;</description>
    </item>
    <item>
      <title>१३ बन्धमिथ्यात्वं प्रयोजनविषयोपपादकम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/13_bandhamithyAtvaM_prayojanaviShayopapA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/13_bandhamithyAtvaM_prayojanaviShayopapA/</guid>
      <description>&lt;h2 id=&#34;इतयकतरबनधमथयतव-नव-मकतरपकषत&#34;&gt;इत्युक्तेर्बन्धमिथ्यात्वं नैव मुक्तिरपेक्षते&lt;/h2&gt;&#xA;&lt;p&gt;&lt;strong&gt;बन्धमिथ्यात्वं प्रयोजनविषयोपपादकं&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;इत्युक्तेर्बन्धमिथ्यात्वं नैव मुक्तिरपेक्षते&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;ब्रह्मज्ञानं हि सूत्रितमनर्थहेतुनिर्बहणम् । अनर्थश्च प्रमातृताप्रमुखं कर्तृत्वं भोक्तृत्वं च । तद्यदि वस्तुकृतं स्यान्न ज्ञानेन निवर्हणीयम् । यतो ज्ञानमज्ञानस्यैव निवर्तकम् । तद्यदि कर्तृत्वं भोक्तृत्वमज्ञानहेतुकं स्यात्ततो ब्रह्मज्ञानमनर्थहेतुनिबर्हणमुच्यमानमुपपद्येत । तेन सूत्रकारेणैव ब्रह्मज्ञानमनर्थहेतुनिबर्हणं सूत्रयताऽविद्याहेतुकं कर्तृत्वं भोक्तृत्वं प्रदर्शितं भवति । विचारविषयतया च ब्रह्म सूत्रितम् । आत्मा च ब्रह्म । तस्य चाहं कर्ता भोक्तेति प्रतीयमानं रूपं यदि पारमार्थिकं स्यात्तदाऽसन्दिग्धतया विचारविषयता न स्यात् । तद्यदि कर्तृत्वादिरूपमविद्यारोपितम् । पारमार्थिकं तु निष्क्रियं निष्कलं ब्रह्मरूपं स्यात्ततोऽस्य सन्दिधतया विषयतोच्यमानोपपद्यते । तेनात्मस्वरूपं विचारविषयं सूत्रयता सूत्रकृतैव कर्तृत्वाद्यतदाकारस्य मिथ्यात्वं सूत्रितं भवति । कर्तृत्वादेर्बन्धस्य मिथ्यात्वं च यावता विना नोपपद्यते तदपि सूत्रितमेव । न चैवमनेकार्थतादोषः । श्रौतार्थिकत्वभेदस्योक्तत्वात्सूत्रत्वाच्च । अलङ्कार एव ह्ययं सूत्रस्य यदनेकार्थत्वम् । यथाऽऽहुः । ‘‘अल्पाक्षरमसन्दिधं सारवद्विश्वतोमुखम् । अस्तोभमनवद्यं च सूत्रं सूत्रविदो विदु’’रिति । विश्वतोमुखमित्यनेकार्थतामाह । अन्यत्रापि । ‘‘लघूनि सूचितार्थानि स्वल्पाक्षरपदानि च । सर्वतः सारभूतानि सूत्राण्याहुर्मनीषिण’’ इति । यावांत्सूचितः स सर्वोऽप्येषामर्थ इति सूचितार्थानि । अतो यः कश्चिदर्थः शब्दसामर्थ्येनार्थवशाद्वा प्रतीयते स सर्वस्तदर्थ एवेति भवत्ययमर्थ-कलापस्तन्महिमाधिगतः । तदेवं विध्यपेक्षितेष्वधिकारिविषयप्रयोजनानुबन्धेषु सूत्राक्षिप्तप्रयोजन-विषययोरुपपादकं बन्धमिथ्यात्वं प्रतिपादयद्युप्मदस्मत्प्रत्ययगोचरयोरित्यादिभाष्यं सूत्रार्थसङ्गतमेव ।&lt;/p&gt;</description>
    </item>
    <item>
      <title>१४ बन्धमिथ्यात्वं विनापि मुक्तिर्घटते</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/14_bandhamithyAtvaM_vinApi_muktirghaTate/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/14_bandhamithyAtvaM_vinApi_muktirghaTate/</guid>
      <description>&lt;h2 id=&#34;इतयकतरबनधमथयतव-नव-मकतरपकषत&#34;&gt;इत्युक्तेर्बन्धमिथ्यात्वं नैव मुक्तिरपेक्षते&lt;/h2&gt;&#xA;&lt;p&gt;&lt;strong&gt;बन्धमिथ्यात्वं विनापि मुक्तिर्घटते&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;इत्युक्तेर्बन्धमिथ्यात्वं नैव मुक्तिरपेक्षते&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;अस्तु वा ज्ञानाद्बन्धनिवृत्तिः । तथाऽपि बन्धमिथ्यात्वं नैव मुक्तिरपेक्षते । कथम् । न हि दृष्टसामर्थ्याज्ज्ञानाद्बन्धनिवृत्तिः । येन बन्धमिथ्यात्वमपेक्षेत । किन्त्वागम एव ज्ञानाद्बन्ध-निवृत्तिं श्रावयति । प्रमिते च साध्यसाधनभावे का नामानुपपत्तिर्यच्छमनायोपपादकं मृग्यम् । ननु यथाग्नेयादीनां षण्णां यागानामपूर्वकारणभावे श्रुतेऽपि कालान्तरभाविप्रधानापूर्वसाधनत्वोपपत्त्यर्थं क्रमभावियागजन्यानि मध्यवर्तीन्यवान्तरापूर्वाणि कल्प्यन्ते । यथा वा श्रुतस्यैव यागस्य स्वर्ग-साधनत्वस्योपपत्तयेऽपूर्वं कल्प्यते । तथा श्रुतोपपत्त्यर्थमेव बन्धमिथ्यात्वकल्पनमिति । मैवम् । वैषम्यात् । युक्तं हि तत्रापूर्वकल्पनम् । यत्कालान्तरभावि न तत्कारणमिति नियमात् । न चेह तथाऽस्ति । इहापि ज्ञानमज्ञानस्यैव निवर्तकमिति नियमोऽस्तीति चेन्न । सत्यस्यापि ज्ञानेन निवृत्तौ बाधकाभावेन तदनिश्चयात् । न च दर्शनादर्शनमात्रं व्याप्तेर्नियामकमिति वक्ष्यामः । नियतपूर्व-क्षणवृत्तित्वशून्यमपि कारणमस्त्विति व्याहता शङ्कैव नोदेति । यन्निवृत्तये बाधकमुपन्यसनीयम् । सत्यस्यापि निवृत्तावात्माऽपि निवर्तेतेति चेन्न । व्याप्त्यभावात् । विपक्षे बाधकाभावाच्च । अनादेश्चाज्ञानस्य निवृत्तावात्मनोऽपि निवृत्तिः किं न स्यात् । मिथ्याभूतमज्ञानमनाद्यपि निवर्तते । न सत्य आत्मेति चेत् । क्वेदमुपलब्धं भवता यत्सत्यं तन्न निवर्तत इति । निवृत्तावनादित्व-मप्रयोजकीकृत्य मिथ्यात्वं प्रयोजकीकुर्वताऽज्ञानस्य येन केनापि निवृत्तिः कस्मान्नेष्यते । किं ज्ञाननियमेन । ज्ञानमेवाज्ञानविरोधीति चेत् । हन्त तर्हि विरोधिसद्भाव एव निवृत्तौ प्रयोजक इति कुत आत्मनिवृत्तिः ।&lt;/p&gt;</description>
    </item>
    <item>
      <title>१५ विवरणोक्तबाधकपरिहारः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/15_vivaraNoktabAdhakaparihAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/15_vivaraNoktabAdhakaparihAraH/</guid>
      <description>&lt;h2 id=&#34;इतयकतरबनधमथयतव-नव-मकतरपकषत&#34;&gt;इत्युक्तेर्बन्धमिथ्यात्वं नैव मुक्तिरपेक्षते&lt;/h2&gt;&#xA;&lt;p&gt;&lt;strong&gt;विवरणोक्तबाधकपरिहारः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;इत्युक्तेर्बन्धमिथ्यात्वं नैव मुक्तिरपेक्षते&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;ननु ज्ञानेन सत्यं निवर्तमानं किं विषयगतं निवर्तते । उताश्रयगतम् । अथोभय-गतम् । नाद्यः । यतश्चित्रावयविनि नीलविशिष्टद्रव्यज्ञानं स्वविषयं वा स्वविषयसमवेतं वा रसादिकं विरोधिनं वा पीतिमादिगुणं न निवर्तयति । न द्वितीयः । घटादिज्ञानेनात्मगत-धर्माद्यनिवृत्तेः । न तृतीयः । आत्मनः शरीरविषयज्ञानेन शरीरात्मसम्बन्धानिवृत्तेरिति । मैवम् । उक्तोत्तरत्वात् । यदि ज्ञानमाश्रयगतं निवर्तयेत् तदा धर्मादिकमपि निवर्तयेदित्यत्र व्याप्त्यभावात् । विपक्षे बाधकाभावाच्च । घटादिज्ञानं धर्माद्यविरोधि । आत्मयाथात्म्यज्ञानं तु बन्धविरोधीति वैषम्याच्च । आत्मयाथात्म्यज्ञानस्यैवापादनविषयतायामिष्टापादनम् । चित्रावयविनि नीलविशिष्ट-द्रव्यज्ञानं तु मिथ्याज्ञानमेव । नापि तत्र पीतिमगुणोऽस्ति । एकमेव हि चित्रं नाम रूपमाश्रयव्याप्यवृत्तीति पदार्थविदः ।&lt;/p&gt;</description>
    </item>
    <item>
      <title>१६ मुक्तिर् बन्धमिथ्यात्वं नैवापेक्षत</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/16_muktiH_bandhamithyAtvaM_naivApexata/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/16_muktiH_bandhamithyAtvaM_naivApexata/</guid>
      <description>&lt;h2 id=&#34;इतयकतरबनधमथयतव-नव-मकतरपकषत&#34;&gt;इत्युक्तेर्बन्धमिथ्यात्वं नैव मुक्तिरपेक्षते&lt;/h2&gt;&#xA;&lt;p&gt;&lt;strong&gt;मुक्तिर् बन्धमिथ्यात्वं नैवापेक्षत&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;इत्युक्तेर्बन्धमिथ्यात्वं नैव मुक्तिरपेक्षते&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;अस्तु वा ज्ञानमज्ञानस्यैव निवर्तकमिति व्याप्तिस्तथाऽपि बन्धमिथ्यात्वं नैव मुक्तिरपेक्षते । किन्तु बन्धस्याज्ञानतत्कार्ययोरन्यतरत्वमेवेति तदेव वर्णनीयम् । अध्यासवर्णनस्य का सङ्गतिः । अज्ञानस्य मिथ्यात्वं तु कपोणिगुडायितम् । निराकरिष्यमाणत्वात् ।&lt;/p&gt;&#xA;&lt;h3 id=&#34;वकयरथचनदरक&#34;&gt;वाक्यार्थचन्द्रिका&lt;/h3&gt;&#xA;&lt;p&gt;एवं यत्खलु प्रमितमप्यनुपपद्यमानं स्वोपपत्तये यदपेक्षते तत्तदाक्षिपति नान्यदित्यत्रत्यस्य प्रमितत्वांशस्य प्रथमं निरासः । साक्षाज्ज्ञानाद्बन्धनिवृत्तेरसूत्रित्वात् । अप्रामाणिकत्वाच्च । सामान्योक्तेश्च विशेषप्रमाणानुरोधेनान्यथैवोपपन्नत्वादिति । अत एव तत्र प्रमाणान्युदाहृत्य तत्सावकाशत्ववर्णनम् । तदनन्तरं च ज्ञानमज्ञानस्यैव निवर्तकमिति नियमाभावे-नानुपत्तेरभावात्साक्षाज्ज्ञानाद्बन्धनिवृत्त्यभ्युपगमेऽपि न क्षतिरित्यनुपपद्यमानत्वांशस्यास्तु वेत्यादिना निरासः । अधुना ज्ञानमज्ञानस्यैव निवर्तकमिति नियमाभ्युपगमेऽपि साक्षाज्ज्ञानाद्बन्धनिवृत्तेरन्यथैवो-पपन्नतया न काचिदपि क्षतिरित्यभिप्रेत्य स्वोपपत्तये यद्यदपेक्षते तत्तदाक्षिपतीतीममंशं निरस्यति ॥ अस्तु वेति ॥ साक्षाज्ज्ञानाद्बन्धनिवृत्तिः श्रूयमाणा ज्ञानमज्ञानस्यैव निवर्तकमिति व्याप्तिबलाद्बन्धस्या-ज्ञानात्मत्कवं विनाऽनुपपन्ना सती बन्धस्य साक्षादज्ञानत्वं वोपादानोपादेयययोरभेदादज्ञानोपादान-कत्वमेव वाऽऽक्षिपेदित्यन्यथैवोपपत्तिरिति भावः । नन्वज्ञानोपादानत्वाक्षेपेऽप्युपादेयस्योपादान-स्वभावतयाऽज्ञानस्य च मिथ्यात्वात्तत्कार्यबन्धस्यापि मिथ्यात्वमेवेति तदध्यासवर्णनं सङ्गतमेवेत्यत्राह ॥ अज्ञानस्येति ॥ अज्ञानस्य मिथ्यात्वं बन्धस्याध्यस्ततया कार्यकारणयोरेकस्वभावत्वात्साध्यं वा प्रकारान्तरेण वा । नाद्यः । बन्धाध्यासस्यैवाभावेन तत्प्रयुक्ताज्ञानमिथ्यात्वस्यासम्भवात् कपोणिलेहन-प्रयुक्तकपोणिस्थगुडलेहनतुल्ययोगक्षेमत्वादित्याह ॥ कपोणीति ॥ न द्वितीयः । साधकाभावबाधक-सद्भावाभ्यमज्ञानस्य च मिथ्यात्वमित्यादिना निकरिष्यमाणत्वादित्याह ॥ निराकरिष्यमाणत्वादिति ॥ केचित्तु निराकरिष्यमाणत्वादित्यत्राज्ञानस्य तन्मिथ्यात्वस्य चेत्यन्वयमभिप्रेत्याज्ञानस्वरूपस्यैव त्वन्मते निराकरिष्यमाणत्वेन तन्मिथ्यात्वं कपोणिगुडायितमित्यर्थ इत्याहुः ।&lt;/p&gt;</description>
    </item>
    <item>
      <title>१७ मिथ्यात्वस्य प्रत्यक्षविरोधः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/17_mithyAtvasya_pratyaxavirodhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/17_mithyAtvasya_pratyaxavirodhaH/</guid>
      <description>&lt;h2 id=&#34;मथयतवमप-बनधसय-न-परतयकषवरधत&#34;&gt;मिथ्यात्वमपि बन्धस्य न प्रत्यक्षविरोधतः&lt;/h2&gt;&#xA;&lt;p&gt;&lt;strong&gt;मिथ्यात्वस्य प्रत्यक्षविरोधः&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;अनुव्याख्यानम्&lt;/h2&gt;&#xA;&lt;p&gt;&lt;em&gt;&lt;strong&gt;मिथ्यात्वमपि बन्धस्य न प्रत्यक्षविरोधतः ॥ १६ ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;दूषणान्तरं चार्थापत्तेराह ॥ मिथ्यात्वमपीति ॥ न केवलं बन्धमिथ्यात्वं नैव मुक्तिरपेक्षते किं नाम बन्धस्य मिथ्यात्वं नास्तीत्यपि सम्बन्धः । नन्वेतदनुपपन्नम् । प्रमाणं हि स्वमहिम्नैवार्थं व्यवस्थापयति । न पुनः प्रागर्थसिद्धिमपेक्षते । तथात्वे वा प्रमाणवैय्यर्थ्यं पूर्वप्रमाण-स्यापि तथात्वेनानवस्था च स्यात् । अतः प्रागाक्षेप्यासिद्धिरर्थापत्तेर्भूषणमेव । प्रवृत्तायां त्वर्थापत्तौ नाक्षेप्यासिद्धिः प्रमितत्वादेव । एवं तर्हि परिचितचरपुरुषस्य दिवाऽभुञ्जानस्य पीनत्वमनुपपद्यमानं रसायनसिद्धिं योगर्द्धिं वा कस्मान्नाक्षिपेत् । तदसिद्धिरपि प्रागर्थापत्तिप्रवृत्तेरलङ्कार एव । उत्तरकालं तु नास्त्येवेति चेत् । न । वैषम्यात् । न हि रसायनसिध्द्याद्यसिद्धतया नार्थापत्तिप्रमेयम् । अपि तर्हि परिचितचरे पुरुषे प्रमाणबाधिततया । असिद्धं साधयति प्रमाणं न तु प्रमाणविरुद्धमिति हि प्रसिद्धम् । एषा खल्वर्थापत्तिसामग्री । यदाक्षेपकस्य प्रमितत्वमनुपपद्यमानत्वं च । आक्षेप्यस्याप्युप-पादकत्वं प्रमाणाविरुद्धत्वं च । अत एवाप्रमितत्वमनुपपत्त्यभावोऽन्यथाऽप्युपपत्तिरन्यथैवोपपत्तिः प्रमाणविरुद्धार्थत्वं चेत्यर्थापत्तिदूषणानीति । सत्यम् । वयमपि हि बन्धमिथ्यात्वमहं कर्ता भोक्ता सुखी दुःखीत्यादिप्रत्यक्षविरुद्धत्वादेव नार्थापत्तिप्रमेयमिति ब्रूमः । तदिदमुक्तं प्रत्यक्षविरोधत इति । प्रत्यक्षविरोधतोऽपीति वा योजना । तेन प्रमाणान्तरविरोधं समुच्चिनोति । चेष्टादिलिङ्गैरहमित्येव यो वेद्य इत्याद्यागमैश्चात्मनः कर्तृत्वाद्युपेतस्यैव प्रमितत्वात् । अथवाऽर्थापत्तेराभासत्वेनानाक्षिप्तबन्ध-मिथ्यात्वं वर्णयत् परेषां भाष्यमनुपयुक्तमित्युक्तम् । अयुक्तमपि प्रत्यक्षादिविरुद्धार्थप्रतिपादकत्वा-दित्यनेनोच्यते । ननु प्रत्यक्षं बन्धस्वरूपमात्रं गोचरयति न तु तस्मिन् मिथ्यात्वाभावम् । अतोऽर्थापत्तेर्भाष्यकारीयस्य वा तन्मिथ्यात्वव्युत्पादनस्य कथं प्रत्यक्षविरोधः । मैवम् । प्रत्यक्षं खलु बन्धं गोचरयदस्तीति नास्तीति वा गोचरयेत् । उभयोदासीनस्य ज्ञानस्यादर्शनात् । आद्येऽस्तित्वं मिथ्यात्वाभावश्चेत्यनर्थान्तरमिति कथं न प्रत्यक्षविरोधः । द्वितीयेऽनुभवविरोधस्तद्व्युत्पादन-वैयर्थ्यप्रसङ्गश्च ।&lt;/p&gt;</description>
    </item>
    <item>
      <title>१८ नेह नानास्तीति श्रुत्यर्थविचारः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/18_neha_nAnAstIti_shrutyarthavichAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/18_neha_nAnAstIti_shrutyarthavichAraH/</guid>
      <description>&lt;h2 id=&#34;मथयतव-यद-दखदसतदवकयसयगरत-भवत&#34;&gt;मिथ्यात्वं यदि दुःखादेस्तद्वाक्यस्याग्रतो भवेत्&lt;/h2&gt;&#xA;&lt;p&gt;&lt;strong&gt;नेह नानास्तीति श्रुत्यर्थविचारः&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;अनुव्याख्यानम्&lt;/h2&gt;&#xA;&lt;p&gt;&lt;em&gt;&lt;strong&gt;मिथ्यात्वं यदि दुःखादेस्तद्वाक्यस्याग्रतो भवेत् ।&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;स्यादेतदेवम् । यदीदं प्रत्यक्षं तत्त्वावेदकं भवेत् । न चैतदस्ति । समस्तोपाध्यन-वच्छिन्नानन्तानन्दचैतन्यैकरसमुदासीनमेकमेवाद्वितीयं खलत्वात्मतत्त्वं नेह नानाऽस्ति किञ्च-नेत्यादिश्रुतिस्मृतीतिहासपुराणेषु गीयते । न चैतान्युपक्रमादिवशादीदृगात्मतत्त्वमभिधति तत्पराणि सन्ति शक्यानि केनाप्युपचरितार्थानि कर्तुम् । तद्विरुद्धं च प्रादेशिकमनेकविधदुःखादिप्रपञ्चोपप्लुत-मात्मानमादर्शयत् प्रत्यक्षं कथमुपप्लवो न भवेत् । येयं चैतन्यस्य स्वत एव स्थितलक्षण-ब्रह्मरूपतावभासं प्रतिबध्य जीवत्वापादिकाविद्याकर्मपूर्वप्रज्ञासंस्कारचित्रभित्तिरनादिरनिर्वाच्या-विद्या । तस्याः परमेश्वराधिष्ठितत्वलब्धपरिणामविशेषो विज्ञानक्रियाशक्तिद्वयाश्रयः कर्तृत्व-भोक्तृत्वैकाधारः कूटस्थचैतन्यसंवलनसञ्जातज्योतिरपरोक्षोऽहङ्कारः । स च चिदात्मनो बुद्ध्या निष्कृष्य वेदान्तवादिभिरन्तःकरणं मनो बुद्धिरहंप्रत्ययीति च विज्ञानशक्तिविशेषमाश्रित्य गीयते । परिस्पन्दशक्त्या च प्राण इति । तदुपरागनिमित्तं मिथ्यैवात्मनः कर्तृत्वादिकं प्रतिभाति । स्फटिक-मणेरिवोपधाननिमित्तो लोहितिमा । तदेवमहं कर्ता भोक्ता सुखी दुःखीत्यादिप्रत्यक्षे श्रुत्यादि-विरोधेन पूतिकूष्माण्डीकृते बन्धमिथ्यात्वव्युत्पादनमुपपन्नतरमित्यत आह ॥ मिथ्यात्वं यदीति ॥ भवेदेतन्नेहनानेत्यादिवाक्यविरोधेन प्रत्यक्षमाभासीकृत्य बन्धमिथ्यात्ववर्णनम् । बालजनमनोहरा चैषा प्रक्रिया । यदि तद्वाक्यमुक्तविधात्मतत्त्वपरं स्यात् । न चैवम् ।&lt;/p&gt;</description>
    </item>
    <item>
      <title>१९ असतः साधकत्वभङ्ग</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/19_asataH_sAdhakatvabhanga/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/19_asataH_sAdhakatvabhanga/</guid>
      <description>&lt;h2 id=&#34;मथयय-सधकतव-च-न-सदध-परतवदन&#34;&gt;मिथ्यायाः साधकत्वं च न सिद्धं प्रतिवादिनः&lt;/h2&gt;&#xA;&lt;p&gt;&lt;strong&gt;असतः साधकत्वभङ्ग&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;अनुव्याख्यानम्&lt;/h2&gt;&#xA;&lt;p&gt;&lt;em&gt;&lt;strong&gt;मिथ्यायाः साधकत्वं च न सिद्धं प्रतिवादिनः ॥ १७ ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;ननु श्रुत्यादेर्मिथ्यात्वेऽपि साधकत्वं सम्भवति । मया मिथ्याभूतस्यैव साधकत्वा-भ्युपगमादित्यत आह ॥ मिथ्याया इति ॥ याः श्रुत्यादिवाचो मिथ्या तासामिति योजना । विभक्तिप्रतिरूपकं वा मिथ्याया इत्यव्ययम् । अयमभिसन्धिः । नेहनानेत्यादिवाक्यैः किं पुमा-न्निश्चिताद्वैतो बोध्यते । उत तद्विपरितः । नाद्यः । वैय्यर्थ्यात् । द्वितीयस्तु सत्यस्यैव साधकत्वमिति मन्यमानो यदीदं वाक्यं सकलमिथ्यात्वं प्रतिपादयेत्तदा सकलान्तर्गतत्वात्स्वयमपि मिथ्या स्यात् । यथा ‘शब्दोऽनित्य’ इतिशब्दोऽनित्यः । यदि चैतद्वाक्यं मिथ्या स्यान्न कस्याप्यर्थस्य साधकं स्यादित्यनिष्टप्रसङ्गं पश्यन्कथं त्वदभ्युपगममात्रेण स्वतर्कस्य विरुद्धतां प्रतिपद्येतेति ।&lt;/p&gt;</description>
    </item>
    <item>
      <title>२० असतः साधकत्वाभावे बाधकोद्धारः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/20_asataH_sAdhakatvAbhAve_bAdhakoddhAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/20_asataH_sAdhakatvAbhAve_bAdhakoddhAraH/</guid>
      <description>&lt;h2 id=&#34;मथयय-सधकतव-च-न-सदध-परतवदन&#34;&gt;मिथ्यायाः साधकत्वं च न सिद्धं प्रतिवादिनः&lt;/h2&gt;&#xA;&lt;p&gt;&lt;strong&gt;असतः साधकत्वाभावे बाधकोद्धारः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;मिथ्यायाः साधकत्वं च न सिद्धं प्रतिवादिनः&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;ननु च श्रुतिः स्वव्यतिरिक्तस्य दुःखादेर्मिथ्यात्वं प्रतिपादयन्ती कथमुपपत्तिविरुद्धेति चेत् । कुतोऽयं श्रुत्यर्थसङ्कोचः । साधकत्वानुपपत्तिप्रमाणबलादिति चेत् । तर्हि प्रमितं विहाय मिथ्यात्ववादिनी कथं दुःखादिमिथ्यात्वमपि प्रतिपादयेत् तस्यापि प्रत्यक्षसिद्धत्वात् । ननु च श्रुतिविरोधेन प्रत्यक्षमाभासीकर्तुं मयोपक्रान्तम् । तेनैव श्रुतिविरोधाभिधाने कथमितरेतराश्रयत्वं न स्यात् । श्रुतेरप्रामाण्ये बाधकाभावात्प्रत्यक्षप्रामाण्यम् । ततश्च तद्विरुद्धत्वेन श्रुतेरप्रामाण्यमिति । हन्त तवापि कथमितरेतराश्रयत्वं न स्यात् । श्रुतिप्रामाण्ये तद्विरोधेन प्रत्यक्षाप्रामाण्यम् । ततश्च बाधकाभावेन श्रुतिप्रामाण्यसिद्धिरिति । श्रुतेः प्रबलत्वान्नैवमिति चेन्न । तस्य दूष्यत्वात् । साधयिष्यते च प्रत्यक्षप्राबल्यम् । ननु चात्र श्रुतेः प्रत्यक्षविरोधमेवोपन्यस्य तत्प्राबल्यव्युत्पादनं कुतो न कृतम् । किमुपपत्तिविरोधव्युत्पादनेन । उच्यते । परेण ह्यत्राद्वैतपरत्वे तात्पर्यलिङ्गानुगुणत्वं महता प्रबन्धेनोपपादितम् । अतस्तद्विरोध एव परस्य विचाराकौशलप्रकटनाय व्युत्पादितः । उपक्रमादिविरोधस्य चैतदुपलक्षणम् । तं च व्युत्पादयिष्यामः ।&lt;/p&gt;</description>
    </item>
    <item>
      <title>२१ सिद्धान्ते नेह नानेति श्रुत्यर्थसमर्थनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/21_siddhAnte_neha_nAneti_shrutyarthasama/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/21_siddhAnte_neha_nAneti_shrutyarthasama/</guid>
      <description>&lt;h2 id=&#34;मथयय-सधकतव-च-न-सदध-परतवदन&#34;&gt;मिथ्यायाः साधकत्वं च न सिद्धं प्रतिवादिनः&lt;/h2&gt;&#xA;&lt;p&gt;&lt;strong&gt;सिद्धान्ते नेह नानेति श्रुत्यर्थसमर्थनम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;मिथ्यायाः साधकत्वं च न सिद्धं प्रतिवादिनः&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;नन्वत्राप्यनुपपत्तिरेव । यतो नानेति नानाभूतः प्रपञ्चोऽभिधीयते । नतु भेदः । तथात्वे नानात्वमिति स्यात् । मैवम् । मुक्तोपसृत्य व्यपदेशादित्यादाविव भावप्रधाननिर्देशोपपत्तेः । भवितृप्रधान्येऽपि ब्रह्मणि नानाभूतावयवगुणकर्मादिनिषेधे नानात्वमेव निषिद्धं भवति । ‘सविशेषणे हि विधिनिषेधौ विशेषणमुपसंक्रामत’ इति न्यायात् । उभयनिषेधे गौरवात् । विशेषणस्य प्रथमप्राप्तत्वात् । अन्यथा तदुपादानवैयर्थ्यात् । ‘न जीर्णमलवद्वासाः स्नातकः स्यादि’त्यादौ दर्शनाच्च । अत एवोक्तम् । ‘विशेष्यं नाभिधा गच्छेत्क्षीणशक्तिर्विशेषण’ इति । यत्क्वचिद्विशिष्टविधिनिषेधाङ्गीकरणं तदगतिकतयैव । सविशेषत्वं च ब्रह्मणो वक्ष्यामः । नन्वेवं सत्यप्राप्तप्रतिषेध इति चेन्न । आभासप्राप्तत्वात् । तथाच ‘न स्थानतोऽपी’त्याद्यधिकरणपूर्वपक्षे दर्शयिष्यामः । परस्यैव स्वर्गापूर्वादिनिषेधोऽप्राप्तत्वादनुपपन्नः । ‘एकमेवाद्वितीय’मित्यादौ सजातीयविजातीयस्वगतनानात्वनिषेधं व्याकुर्वता भवताऽपि समाधातव्यमेतत् ।&lt;/p&gt;</description>
    </item>
    <item>
      <title>२२ अविशेषस्य साधकत्वभङ्गः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/22_avisheShasya_sAdhakatvabhangaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/22_avisheShasya_sAdhakatvabhangaH/</guid>
      <description>&lt;h2 id=&#34;सधकतव-सतसतन-सकषण-सदधमचछत&#34;&gt;साधकत्वं सतस्तेन साक्षिणा सिद्धिमिच्छता&lt;/h2&gt;&#xA;&lt;p&gt;&lt;strong&gt;अविशेषस्य साधकत्वभङ्गः&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;अनुव्याख्यानम्&lt;/h2&gt;&#xA;&lt;p&gt;&lt;em&gt;&lt;strong&gt;साधकत्वं सतस्तेन साक्षिणा सिद्धिमिच्छता ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;स्वीकृतं ह्यविशेषस्य साध्या साधकता पुनः ॥ १९ ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;तच्चाविशेषमानेन साध्यमित्यनवस्थितिः ।&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;ननु यथा भवतो मिथ्याभूतस्य साधकत्वं न सम्मतम् । तथा मम सत्यस्य साधकत्वं न सम्मतम् । चैतन्यातिरिक्तस्य सत्यताऽनभ्युपगमात् । चैतन्यस्य च क्रियावेशशून्यस्य साधकत्वा-योगात् । तत्र यथा मिथ्याभूतस्य साधकत्वानभ्युपगमेन श्रुतेर्मिथ्यात्वेऽसाधकत्वप्रसङ्गान्न बन्धमिथ्यात्वसाधकतेत्युक्तं भवता । एवं मयाऽपि सत्यस्य साधकत्वमनभ्युपगच्छता वक्तुं शक्यत एव । प्रत्यक्षस्य सत्यत्वे साधकत्वं न स्यात् । मिथ्यात्वं तु त्वयैव नोपेयते । ततश्च प्रत्यक्षस्यापि बन्धसत्यत्वसाधकत्वाभावा‘न्मिथ्यात्वमपि बन्धस्य न प्रत्यक्षविरोधत’ इत्यनुपपन्नमिति । एवं च प्रथममेव मतिकर्दमे कथारम्भणमशक्यमापद्येत । तेनाविचार्यैव तावत्प्रमाणसदसत्त्वं विचार आरब्धव्य इति । मैवम् । दुःखादिसत्यताग्राहिणः प्रत्यक्षस्य सत्यत्वेऽप्यविरोधात् । सतः साधकत्वं मया न स्वीकृतमित्युक्तमिति चेत्तत्राह ॥ साधकत्वमिति ॥ तेन मायावादिना । भावरूपा-ज्ञानस्येति शेषः । हिशब्दो हेतौ । प्रसिद्धिद्योतको वा ।&lt;/p&gt;</description>
    </item>
    <item>
      <title>२३ प्रमाणादिसत्ताऽनभ्युपगमे वादित्वानुपपत्तिः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/23_pramANAdisattA-nabhyupagame_vAditvAnu/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/23_pramANAdisattA-nabhyupagame_vAditvAnu/</guid>
      <description>&lt;h2 id=&#34;अनङगकरवत-वशवसतयत-तनन-वदत&#34;&gt;अनङ्गीकुर्वतां विश्वसत्यतां तन्न वादिता&lt;/h2&gt;&#xA;&lt;p&gt;&lt;strong&gt;प्रमाणादिसत्ताऽनभ्युपगमे वादित्वानुपपत्तिः&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;अनुव्याख्यानम्&lt;/h2&gt;&#xA;&lt;p&gt;&lt;em&gt;&lt;strong&gt;अनङ्गीकुर्वतां विश्वसत्यतां तन्न वादिता ॥ २० ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;तस्माद्य्ववहृतिः सर्वा सत्येत्येव व्यवस्थिता ।&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;मिथ्यात्वं यदीत्यादिनोक्तं प्रसङ्गमुपसंहरति ॥ अनङ्गीकुर्वतामिति ॥ यस्मादेवं न मिथ्याभूतस्य साधकत्वं तत्तस्माद्विश्वसत्यतामनङ्गीकुर्वतामात्मातिरिक्तस्य सर्वस्यापि मिथ्यात्वं प्रतिपादयतां नेहनानेत्यादिवाक्यानामपि मिथ्यात्वप्रसक्त्या न वादिता न साधकता स्यात् । तद्वाक्यस्येति प्रकृतमेकवचनं समूहविषयमिति ज्ञापयितुमुपसंहारे बहुवचनम् । अथवाऽति-प्रसङ्गान्तराभिधानमेतम् । तथा हि । यदि चैतन्यातिरिक्तं समस्तं मिथ्या स्यात्तदा समस्तान्तर्गतं कथाव्यवहाराङ्गभूतं प्रमाणादिकमपि मिथ्या स्यात् । तथाच विश्वसत्यतामनङ्गीकुर्वतस्तन्मिथ्यात्व-मङ्गीकुर्वतो मायावादिनो निरुपायस्य कथकता न स्यात् । कुतः । तत्तस्मादुक्तरीत्या मिथ्याभूतस्य साधनबाधनाङ्गताऽयोगादिति । विश्वमिथ्यात्वमङ्गीकुर्वतामपि चार्वाकाणां बौद्धानां च वादित्वोप-लम्भाद्य्वभिचार इति चेन्न । तेषामप्यापादनविषयत्वात् । तदिदमुक्तमनङ्गीकृर्वतां चार्वाक-बौद्धमायावादिनामिति । अन्यथा त्वया तेनेत्येकवचनस्य प्रस्तुतत्वादनङ्गीकुर्वत इत्यवक्ष्यत् । तथाऽपि प्रमाणबाधः । चार्वाकादीनां वादित्वस्य प्रत्यक्षादिसिद्धत्वात् । मैवम् । वादित्वाभाव-स्यात्रापाद्यमानत्वात् । साधनस्य हि प्रमाणबाधो दूषणम् । न त्वापादानस्य । अनिष्टस्य च प्रामाणिकपरित्यागाप्रामाणिकस्वीकाररूपत्वात् । अन्यथाऽतिप्रसङ्गमात्रोच्छेदप्रसङ्गादित्याशयवा-नुक्तस्य प्रसङ्गत्वं स्फुटीकर्तुं विपर्ययपर्यवसानमाह ॥ तस्मादिति ॥ यस्मादस्ति परस्य वादित्वाभि-मानस्तस्मात् । अन्यथा युष्मदस्मदित्यादिपूर्वोत्तरपक्षबलाबलचिन्ता न स्यात् । व्यवह्रियतेऽनयेति व्यवहृतिः । कथाङ्गभूतप्रमाणादीति यावत् । प्रमाणादीनां कथाव्यवहारकारणत्वात्कारणाभावे च कार्याभावस्य सुलभत्वात्सुस्थोऽतिप्रसङ्गमूलभूतः प्रतिबन्ध इति ज्ञापयितुं प्रमाणादीति रूढपद-परित्यागेन व्यवहृतिरिति यौगिकपदोपादानम् ।&lt;/p&gt;</description>
    </item>
    <item>
      <title>२४ जिज्ञासाधिकरणे प्रमाणादिसत्ताऽनभ्युपगमे वादित्वानुपपत्तिः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/24_jijnAsAdhikaraNe_pramANAdisattA-nabhy/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/04_jijnAsAdhikaraNam_3/24_jijnAsAdhikaraNe_pramANAdisattA-nabhy/</guid>
      <description>&lt;h2 id=&#34;वयवहरकमतसमतसतयमतयव-चगतम&#34;&gt;व्यावहारिकमेतस्मात्सत्यमित्येव चागतम्&lt;/h2&gt;&#xA;&lt;p&gt;&lt;strong&gt;जिज्ञासाधिकरणे प्रमाणादिसत्ताऽनभ्युपगमे वादित्वानुपपत्तिः&lt;/strong&gt;&lt;/p&gt;&#xA;&lt;p&gt;श्रीमद् आनन्दतीर्थभगवत्पादाचार्यविरचितम्&lt;/p&gt;&#xA;&lt;h2 id=&#34;बरहमसतरनवयखयनम&#34;&gt;&lt;strong&gt;ब्रह्मसूत्रानुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;व्यावहारिकमेतस्मात्सत्यमित्येव चागतम् ॥ २१ ॥&lt;/strong&gt;&lt;/em&gt;&lt;/p&gt;&#xA;&lt;p&gt;श्री जयतीर्थविरचित&lt;/p&gt;&#xA;&lt;h3 id=&#34;नययसध&#34;&gt;&lt;strong&gt;न्यायसुधा&lt;/strong&gt;&lt;/h3&gt;&#xA;&lt;p&gt;अस्तु कथाङ्गभूतप्रमाणादिव्यवहारस्य सत्यता दुःखादिबन्धस्य तु किमायातमित्यत आह ॥ व्यावहारिकमिति ॥ एतस्मात्प्रमाणादिव्यवहारस्य सत्यत्वाद्य्वावहारिकं व्यवहारविषयो दुःखादि । चशब्दो न केवलं व्यवहारो व्यावहारिकं चेति सम्बध्यते । न हि प्रमेयं नास्त्यस्ति च प्रमाणमिति सम्भवति । व्याघातादित्यर्थप्रतिपादनाय व्यावहारिकमित्युक्तम् । यदत्रोक्तम् । प्रमाणादीनां सत्त्वं यदभ्युपेयं कथकेन तत्कस्य हेतोः । किं वाग्व्यवहारस्य प्रमाणादिसत्ताऽभ्युपगमव्याप्तत्वेन तदभावे प्रवर्तयितुमशक्यत्वादथ कथकप्रवर्तनीयवाग्व्यवहारं प्रति हेतुभावादुत लोकसिद्धत्वादथवा तदनभ्युपगमस्य तत्त्वनिर्णयविजयातिप्रसञ्जकत्वात् । आद्येऽपि किं व्यवहारमात्रं प्रमाणादि-सत्ताऽभ्युपगमव्याप्तमुत साधनबाधनक्षमो व्यवहारः । न प्रथमः । तदनभ्युपगच्छतोऽपि चार्वाक-माध्यमिकादेर्वाग्विस्तराणां प्रतीयमानत्वेन व्यभिचारात् । तस्यैवानिष्पत्तौ भवतस्तन्निरास-प्रयासानुपपत्तेः । तस्यापि पक्षत्वे बाधः ।&lt;/p&gt;</description>
    </item>
  </channel>
</rss>
