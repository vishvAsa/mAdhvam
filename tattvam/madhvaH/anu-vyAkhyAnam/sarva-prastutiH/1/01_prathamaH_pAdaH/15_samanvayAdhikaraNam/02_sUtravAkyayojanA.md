+++
title = "०२ सूत्रवाक्ययोजना"
upstream_url = "https://dvaitavedanta.in/category-details/5129/975/sharam/sathha/parath/parath/samana/satara"
+++
## त एवान्वयनामानः

**सूत्रवाक्ययोजना**

***त एवान्वयनामानः***

### **सुधा**

तत्रान्वयपदार्थमाह त एवेति ।

## **अनुव्याख्यानम्**

***त एवान्वयनामानः***

**सुधा**

उपक्रमादय एवान्वीयन्ते शक्तितात्पर्यगोचरेण संबध्यन्ते तथा ज्ञायन्त इति यावद् वाक्यान्येतैर् इत्यन्वयनामानः । अत्रोपक्रमादिप्रसिद्धपदं परित्यज्य यौगिकान्वयपदपरिग्रहणेनेदं सूचयति । न शास्त्रतात्पर्यावगतावापातप्रतीतिर्व्याख्यातृवचनं वा लिङ्गम् । किन्तूपक्रमादय एव । तेषामव्यभिचारित्वात् । प्रतीतिव्याख्यानयोस्तु व्यभिचारित्वात् । यत्रापि प्रतीतिव्याख्याने न व्यभिचरतस्तत्राप्युपक्रमाद्यनुसन्धानपूर्वकत्वेनैव न तु स्वतः । अत उपजीव्यत्वादुपक्रमादीनामेव तात्पर्यलिङ्गत्वमिति । तदिदमाह त एवेति ।

### **वाक्यार्थचन्द्रिका**

उपक्रमादिलिङ्गेभ्य इति पूर्ववाक्ये लिङ्गशब्दोपसर्जनस्यापि बुद्ध्या विवेकेनोपक्रमादेरेवात्र तच्छब्देन परामर्शोऽतः पुल्लिङ्गोपपत्तिरित्याशयेनाह उपक्रमादय एवेति ॥ नाम-ग्रहणोत्थरूढिमात्राभिप्रायभ्रान्तिं निवारयति अन्वीयन्त इति । तथा चोपक्रमादीनां तात्पर्यज्ञानकारण-त्वोक्त्या पूर्वपक्षनिरासः सिद्धो भवतीत्याह अत्रेति ॥ ननु यादृशतादृशप्रतीतिव्याख्यानयोस्तात्पर्य-व्यभिचारेऽपि नाबाधितप्रतीतिमानान्तराविरुद्धव्याख्यानयोस्तद्व्यभिचार अन्यथा यादृशतादृशोप-क्रमादेरपि तद्व्यभिचारात्तेषामपि तात्पर्यज्ञानकरणत्वाभावापत्तेः; तथा च प्रतीत्याद्यवज्ञानेनोप-क्रमादीनामेवान्वयपदेन तात्पर्यज्ञानकारणत्वोक्तिरनुपपन्ना, इत्याशङ्कायाः ‘त एव’ इत्यवधारणेन सूचितं परिहारं दर्शयति यत्रापीति ।

### **परिमल**

रूढेरभावाद्योगमाह अन्वीयन्त इति । अनुपूर्वादिङ्गतावित्यतः करणे ‘एरच्’ इत्यच्प्रत्यये सत्यन्वय इति रूपनिष्पत्तिरिति भावः ॥ उपक्रमादीनामविद्यमानसंबन्धकारकणत्वा-भावादाह तथा ज्ञायन्त इति । सम्बद्धतया ज्ञायन्त इत्यर्थः । अत्रेति । सूत्रो । सूचयतीति । सूत्रकार इति शेषः ॥ व्याख्यातृवचनं वेति । वेदगतोपक्रपाद्यननुगुणं यत्पशुपत्यादिरूपव्याख्यातृणां पाशुपतादिग्रन्थरूपवचनं तदित्यर्थः । वाशब्दद्वयमन्योन्यनिरपेक्षं सत्प्रत्येकमेव पूर्वपक्षप्रापकं न टीकायामिव मिलितमिति सूचयति अव्यभिचारित्वादिति । तात्पर्याव्यभिचारित्वादित्यर्थः ॥ ननु प्रतीतिव्याख्यानयोस्तात्पर्यव्यभिचारित्वोक्तिरयुक्ताप्रतीतेः पञ्चरात्रादिव्याख्यानस्य च विष्णुकारणत्वे वेदस्य यत्तात्पर्यं तदव्यभिचारित्वदर्शनादित्यत आह यत्रापीति ।

### **यादुपत्यम्**

तेषामव्यभिचारित्वादिति । अन्वयपदेनोक्तयोगेनाव्यभिचरितसम्बन्धस्य सूचनादिति भावः ॥

### **श्रीनिवासतीर्थीया**

गोचरेण अर्थेन ॥ तथेति । शक्तितात्पर्यविषयार्थसम्बद्धत्वेन । तत्प्रतिपादकत्वेनेत्यर्थः ।

### **वाक्यार्थरत्नमाला**

पूर्ववाक्य इति । पूर्वानुव्याख्यान इत्यर्थः । शक्तितात्पर्यगोचरेणेति मूलम् । ननूपक्रमादीनामर्थनिश्चायकत्वाभावात्कथमत्र शक्तिग्रहणम् । अत एवेक्षत्यधिकरणं चन्द्रिकायां गङ्गायां घोष इत्यादिव्यावृत्यर्थमुपक्रमादिकं विषं भुंक्ष्वेत्यादि व्यावृत्यर्थं श्रुत्यादिकमित्युक्तम् । अत एव च पूर्वाधिकरणटीकायां तात्पर्यज्ञानोपयुक्तत्वेनार्थज्ञानोपयुक्तत्वेनेत्यादिकमुक्तमिति चेन्न । उपक्रमादीनां श्रुत्यादीनां च सन्निकर्षविप्रकर्षाभ्यामित्युत्तरमूलम् । श्रुत्यादिषट्कं च ग्राह्यमिति तत्त्वप्रकाशिका । वायवाया हि दर्शतेति ऋग्भाष्यटीकायामुपक्रमावयवः खल्वर्थस्य निश्चायका इत्युक्तिः । शक्तितात्पर्याव-धारणरूपविचारप्रयोजनस्य जिज्ञास्योऽयं विधीयत इत्येतन्मूले विधीयत इत्येतन्मूले उक्तिशक्ति-तात्पर्यावधारणरूपः समन्वय इति चन्द्रिका । उपक्रमादिलिङ्गानां बलीयो ह्युत्तरेति ज्ञानपादमूलटीकायां श्रुतिलिङ्गेत्यादिनोक्ततात्पर्यनिर्णायकत्वविचारो द्वेधा कृतोऽस्ति आनन्दमयाधिकरणे सकलस्यापि शास्त्रस्य यो ब्रह्मणि परममुख्यवृत्त्या प्रतिपाद्यप्रतिपादकत्वलक्षणसमन्वय इत्युक्तिः । सर्वश्रुत्यादिषट्कं चेत्येतच्चन्द्रिका तट्टीके चावलोक्य स्पष्टनीयमस्ति । तेन चेति प्रतीकोपादानपाठः ।

------------------------------------------------------------------------

त एवान्वयनामानः

**सूत्रवाक्ययोजना**

***त एवान्वयनामानः***

### **सुधा**

तत्रान्वयपदार्थमाह त एवेति ।

## **अनुव्याख्यानम्**

***त एवान्वयनामानः***

**सुधा**

उपक्रमादय एवान्वीयन्ते शक्तितात्पर्यगोचरेण संबध्यन्ते तथा ज्ञायन्त इति यावद् वाक्यान्येतैर् इत्यन्वयनामानः । अत्रोपक्रमादिप्रसिद्धपदं परित्यज्य यौगिकान्वयपदपरिग्रहणेनेदं सूचयति । न शास्त्रतात्पर्यावगतावापातप्रतीतिर्व्याख्यातृवचनं वा लिङ्गम् । किन्तूपक्रमादय एव । तेषामव्यभिचारित्वात् । प्रतीतिव्याख्यानयोस्तु व्यभिचारित्वात् । यत्रापि प्रतीतिव्याख्याने न व्यभिचरतस्तत्राप्युपक्रमाद्यनुसन्धानपूर्वकत्वेनैव न तु स्वतः । अत उपजीव्यत्वादुपक्रमादीनामेव तात्पर्यलिङ्गत्वमिति । तदिदमाह त एवेति ।

### **वाक्यार्थचन्द्रिका**

उपक्रमादिलिङ्गेभ्य इति पूर्ववाक्ये लिङ्गशब्दोपसर्जनस्यापि बुद्ध्या विवेकेनोपक्रमादेरेवात्र तच्छब्देन परामर्शोऽतः पुल्लिङ्गोपपत्तिरित्याशयेनाह उपक्रमादय एवेति ॥ नाम-ग्रहणोत्थरूढिमात्राभिप्रायभ्रान्तिं निवारयति अन्वीयन्त इति । तथा चोपक्रमादीनां तात्पर्यज्ञानकारण-त्वोक्त्या पूर्वपक्षनिरासः सिद्धो भवतीत्याह अत्रेति ॥ ननु यादृशतादृशप्रतीतिव्याख्यानयोस्तात्पर्य-व्यभिचारेऽपि नाबाधितप्रतीतिमानान्तराविरुद्धव्याख्यानयोस्तद्व्यभिचार अन्यथा यादृशतादृशोप-क्रमादेरपि तद्व्यभिचारात्तेषामपि तात्पर्यज्ञानकरणत्वाभावापत्तेः; तथा च प्रतीत्याद्यवज्ञानेनोप-क्रमादीनामेवान्वयपदेन तात्पर्यज्ञानकारणत्वोक्तिरनुपपन्ना, इत्याशङ्कायाः ‘त एव’ इत्यवधारणेन सूचितं परिहारं दर्शयति यत्रापीति ।

### **परिमल**

रूढेरभावाद्योगमाह अन्वीयन्त इति । अनुपूर्वादिङ्गतावित्यतः करणे ‘एरच्’ इत्यच्प्रत्यये सत्यन्वय इति रूपनिष्पत्तिरिति भावः ॥ उपक्रमादीनामविद्यमानसंबन्धकारकणत्वा-भावादाह तथा ज्ञायन्त इति । सम्बद्धतया ज्ञायन्त इत्यर्थः । अत्रेति । सूत्रो । सूचयतीति । सूत्रकार इति शेषः ॥ व्याख्यातृवचनं वेति । वेदगतोपक्रपाद्यननुगुणं यत्पशुपत्यादिरूपव्याख्यातृणां पाशुपतादिग्रन्थरूपवचनं तदित्यर्थः । वाशब्दद्वयमन्योन्यनिरपेक्षं सत्प्रत्येकमेव पूर्वपक्षप्रापकं न टीकायामिव मिलितमिति सूचयति अव्यभिचारित्वादिति । तात्पर्याव्यभिचारित्वादित्यर्थः ॥ ननु प्रतीतिव्याख्यानयोस्तात्पर्यव्यभिचारित्वोक्तिरयुक्ताप्रतीतेः पञ्चरात्रादिव्याख्यानस्य च विष्णुकारणत्वे वेदस्य यत्तात्पर्यं तदव्यभिचारित्वदर्शनादित्यत आह यत्रापीति ।

### **यादुपत्यम्**

तेषामव्यभिचारित्वादिति । अन्वयपदेनोक्तयोगेनाव्यभिचरितसम्बन्धस्य सूचनादिति भावः ॥

### **श्रीनिवासतीर्थीया**

गोचरेण अर्थेन ॥ तथेति । शक्तितात्पर्यविषयार्थसम्बद्धत्वेन । तत्प्रतिपादकत्वेनेत्यर्थः ।

### **वाक्यार्थरत्नमाला**

पूर्ववाक्य इति । पूर्वानुव्याख्यान इत्यर्थः । शक्तितात्पर्यगोचरेणेति मूलम् । ननूपक्रमादीनामर्थनिश्चायकत्वाभावात्कथमत्र शक्तिग्रहणम् । अत एवेक्षत्यधिकरणं चन्द्रिकायां गङ्गायां घोष इत्यादिव्यावृत्यर्थमुपक्रमादिकं विषं भुंक्ष्वेत्यादि व्यावृत्यर्थं श्रुत्यादिकमित्युक्तम् । अत एव च पूर्वाधिकरणटीकायां तात्पर्यज्ञानोपयुक्तत्वेनार्थज्ञानोपयुक्तत्वेनेत्यादिकमुक्तमिति चेन्न । उपक्रमादीनां श्रुत्यादीनां च सन्निकर्षविप्रकर्षाभ्यामित्युत्तरमूलम् । श्रुत्यादिषट्कं च ग्राह्यमिति तत्त्वप्रकाशिका । वायवाया हि दर्शतेति ऋग्भाष्यटीकायामुपक्रमावयवः खल्वर्थस्य निश्चायका इत्युक्तिः । शक्तितात्पर्याव-धारणरूपविचारप्रयोजनस्य जिज्ञास्योऽयं विधीयत इत्येतन्मूले विधीयत इत्येतन्मूले उक्तिशक्ति-तात्पर्यावधारणरूपः समन्वय इति चन्द्रिका । उपक्रमादिलिङ्गानां बलीयो ह्युत्तरेति ज्ञानपादमूलटीकायां श्रुतिलिङ्गेत्यादिनोक्ततात्पर्यनिर्णायकत्वविचारो द्वेधा कृतोऽस्ति आनन्दमयाधिकरणे सकलस्यापि शास्त्रस्य यो ब्रह्मणि परममुख्यवृत्त्या प्रतिपाद्यप्रतिपादकत्वलक्षणसमन्वय इत्युक्तिः । सर्वश्रुत्यादिषट्कं चेत्येतच्चन्द्रिका तट्टीके चावलोक्य स्पष्टनीयमस्ति । तेन चेति प्रतीकोपादानपाठः ।

------------------------------------------------------------------------

मुख्यार्थो भगवान्विष्णुः सर्वशास्त्रास्य नापरः

***मुख्यार्थो भगवान्विष्णुः सर्वशास्त्रास्य नापरः***

### **सुधा**

सूत्रवाक्यं योजयति तैरिति ।

## **अनुव्याख्यानम्**

***........... ...... तैः सम्यक् प्रविचारिते ।***

***मुख्यार्थो भगवान्विष्णुः सर्वशास्त्रास्य नापरः ॥ १-१-४ ॥***

**सुधा**

अनेनान्वयादित्येकवचनं समुदायार्थमित्युक्तं भवति । तेन च तेषामविरोधं सूचयति । संशब्दार्थः सम्यगिति । तस्य च प्रविचारित इत्यध्याहृतक्रियया संबन्धो दर्शितः । ननु च प्रतीतिव्याख्यानवदुपक्रमादीनामपि क्वचित्तात्पर्यव्यभिचारदर्शनात्कथं लिङ्गत्वमित्याशङ्कानिरासाय सम्यक् प्रविचारित इत्युक्तम् । उपक्रमादीनां श्रुत्यादीनां च सन्निकर्षविप्रकर्षाभ्यां सावकाश-त्वादिना च बलाबलविनिश्चयपुरस्सरं विरोधे बलवता दुर्बलबाधया वाक्यार्थविमर्शः सम्यक् प्रविचारणम् । तेन नोपक्रमादिमात्रं लिङ्गमुच्यते । तेन व्यभिचारोद्भावनं सङ्गच्छेत । किन्तु सम्यक् प्रविचारलक्षणावान्तव्यापरोपेता एवोपक्रमादयः । न च ते क्वचिद्व्यभिचरन्तीत्युक्तं भवति । प्रविचारित इति भावे क्तः । प्रविचारे कृते सतीति । शास्त्रे प्रविचारिते सतीति वा । एतदवगम्यत इति वाक्यशेषः । मुख्यार्थ इत्यावृत्त्या संशब्दस्यार्थान्तरम् । सर्वेत्यपि संशब्दार्थ एव । शास्त्रस्यार्थ इति शास्त्रयोनीति पूर्वसूत्रादनुवृत्तस्य व्याख्यानम् । भगवान्विष्णुरिति तच्छब्दार्थः । तुशब्दोऽवधारणे । तद्व्याख्यानं नापर इति ।

### **वाक्यार्थचन्द्रिका**

बहुषु सूत्रकारीयसमुदायविवक्षाया न प्रयोजनमित्यतस्तद्दर्शयति तेन चेति ॥ क्वचिदिति । एतद्विवरणं पूर्वपक्षदशायां कृतमनुसन्धेयम् ॥ उपक्रमादीनामिति । उपक्रमादिष्वेकैकस्थले सन्निपातस्यैवाभावादेकार्थसन्निमाते च विरोधस्वैवाभावात् । एकत्र प्रकरणे विरुद्धार्थयोरुभयसन्निपाते स्वस्वरूपे उपक्रमसापेक्षस्याप्युपसंहारस्य व्याख्यानरूपत्वेन स्वष्टत्वादुपक्रमोपमर्देन प्रवृत्त्योपक्रम-वद्बाधकाभावमपेक्ष्य साशङ्कितप्रवृत्तेरभावाच्च तात्पर्यावगतावन्यनिरपेक्षतया खटिति तद्धेतुत्वात् । उपक्रमस्य चोपसंहारविरोधे प्रामाण्यानुपपत्त्या तदविरोधेन तदनुसार्येऽर्थे तात्पर्यज्ञापने विलम्बेन विप्रकर्षाद् एकवारोक्त्यपेक्षया बहुवारोक्त्या खटिति तात्पर्यज्ञानदर्शनेकोक्तिमात्रोपसंहारादेरभ्यासा-पेक्षयाऽविप्रकर्षाद् अपूर्वार्थबोधार्थप्रयुक्तवाक्यस्य प्राप्तार्थापेक्षयाऽप्राप्तार्थलाभे तत्रैव खटिति तात्पर्या-वगमात् । परप्रयोजनोद्देशेन प्रवृत्तवाक्यस्याप्राप्तापेक्षया प्राप्तेऽपि सफले खटिति तदवगमात् । फलमात्रोक्त्यपेक्षया करणाकरणयोरिष्टानिष्टकथनरूपार्थवादोपेते खटिति तात्पर्यज्ञानदर्शनात् ।

उपक्रमादिसद्भावेऽप्युपपन्न एवार्थे तात्पर्यदर्शनोपपत्तेः सर्वमूलत्वात्तात्पर्यावगतावुत्तरोत्तरेषां सन्निकर्षात्पूर्वपूर्वेषां विप्रकर्षादुपक्रमादिषूत्तरोत्तरेषां स्वभावप्राबल्यमिति भावः । श्रुत्यादीनां त्वीशानाधिकरणटीकोक्तरीत्या स्वष्टमेव पूर्वपूर्वप्राबल्यम् ॥ नन्वेवमुपक्रमादिनां श्रुत्यादीनां च विपरीतोऽपि बाध्यबाधकभावस्तत्र तत्र कथमिष्यते तद्विरोध इत्यत उत्सगोऽयमित्याह सावकाश-त्वादिना चेति ॥ एवं पदार्थमुक्त्वाऽनेनोक्तशङ्कानिराससिद्धिप्रकारं दर्शयति तेनेति ॥ प्रविचारित इत्यत्र विशेष्यानुक्तिन्यूनतां तस्यैव विशेष्यपदत्वप्रदर्शनेन परिहरति प्रविचारित इति । विशेषणपदत्व-मङ्गीकृत्य विशेष्यपदाध्याहारेण शास्त्रस्येत्यावृत्तस्य विपरिणामेन वा तां परिहरति शास्त्र इति । शास्त्रविचारस्य विष्णुमुख्यार्थत्वादिकारकत्वाभावादाह एतदिति ॥ सर्वेत्यपीति । अत्राप्यावृत्त्येति बोध्द्यम् । अत्र सर्वत्वमुख्यत्वयोः संशब्दार्थतयाऽनुव्याख्याने व्याख्यातत्वात्तयोश्च शास्त्रार्थत्वार्थक-पूर्वसूत्रानुवृत्तशास्त्रयोनिपदेनान्वये प्रतिज्ञाकोटिनिवेशापत्त्या पूर्वसूत्रे च तयोरप्रतिज्ञाततया तदन्वया-सम्भवेनान्वयपदेनैवान्वयः । एवञ्च सौत्रान्वयपदस्योपपत्त्यादिवच्छक्तितात्पर्यलक्षणसम्बन्धोऽप्यर्थः । त एवान्वयनामान इति तु शक्तितात्पर्यगोचरेण सम्बद्धतया ज्ञायन्त इति व्याख्यातत्वाद्बुद्ध्या विवेकेनोभयविषयकं ज्ञातव्यम् ।

### **परिमल**

तेन चेति । सौत्रैवचनेनेत्यर्थः । तद्धि एकत्वं गमयति । तत्रैकत्वं भिन्नदेशस्थानाम् उपक्रमोपसंहारादीनामेकार्थप्रतिपादकत्वरूपैकोपाधिग्रस्तत्वेनैव वाच्यम् । नान्यथेति नानार्थ-प्रतिपादकत्वाभावरूपमविरोधं सूचयतीत्यर्थः ॥ भावे निष्ठां मत्वाह अध्याहृतक्रिययेति । सूत्रेऽन्वयादित्येव पूर्तौ समित्युक्तिर्व्यर्थेत्यतस् तस्य कृत्यं व्यनक्ति ननु चेति ॥ क्वचिदिति । प्राणो ब्रह्म कं ब्रह्म खं ब्रह्मेत्यादिब्रह्मविद्यामियं विद्या प्राणपरा प्रणोपक्रमत्त्वादित्यत्र; तथा ‘ह्वयाम्यग्निं प्रथमं स्वस्तये’ इत्यदिसावित्रसूक्ते इदं सूक्तमग्निपरं तदुपक्रमवत्त्वादित्यादौ चोपक्रमस्य; तथा ब्रह्मवल्ली-रूपब्रह्मविद्यायां ‘तस्यैष एव शारीर आत्मा यः पूर्वस्य’ इति च जीवोपसंहारस्य जीवपरत्वे व्यभिचारः । तथा ‘इतरव्यपदेशात्’ इत्यत्र ‘जीवाद्भवन्ति भूतानि जीवे तिष्ठन्त्यचञ्चलाः’ इत्यत्राभ्यासस्य जीवपरत्वे व्यभिचार तथा असद्वा इदमग्र आसीत् ततो वै सदजायत इत्यत्रापूर्वताया सन्नाम्नो विष्णोर् जानिपरत्वे व्यभिचारस् तथा ‘उद्भिदा यजेत पशुकामः’ इत्यादिषु फलवत्त्वस्य काम्यकर्मपरत्वे व्यभिचारः; ‘उत्क्रमिष्यत एवं भावात्’ इत्यादौ ज्ञानाङ्गत्वस्य वक्ष्यमाणत्वात् । तथा यावन्न विमोक्ष्येऽथ संपत्स्यत इत्याद्यर्थवादस्याद्वैतप्रकरण गतस्याद्वैतपरत्वे व्यभिचारः । तथा ‘उपवयन्तं भुञ्जाम’ इत्यर्थवादस्यास्मद्विद्याया अग्निपरत्वव्यभिचार इत्यादि द्रष्टव्यम् ॥ सन्निकर्ष-विप्रकर्षाभ्यमिति । एतत्सूत्रे शब्दादेवेत्यत्र च श्रीमद्भाष्यटीकायामुक्तरीत्येत्यर्थः । कर्मणि निष्ठामभ्युपेत्यानुवर्त्यमानशास्त्रयोनिपदस्थेन शास्त्रपदेन बुद्ध्या विविक्तेनान्वयमाह शास्त्र इति ॥ एतदवगम्यत इति शेष इति । मुख्यार्थे इत्यत प्रागिति योज्यम् । उत्तरार्धोक्तमेतच्छब्दार्थः । अत्रार्थपदस्य बुध्द्या विविक्तस्य शास्त्रस्येत्यनेनान्वयं वक्ष्यति । वचनवृत्तिरूपं मुख्यत्वमेवावर्तित-संशब्दस्यार्थ इति ज्ञेयम् । अत एवाग्रे सम्यग्वचनवृत्त्येत्यनुवादः ॥ मुख्यार्थ इतीति । संशब्दस्यावृत्त्या मुख्यार्थ इत्यर्थान्तरमित्यर्थः । प्राक् सम्यगित्येकस्यार्थस्यक्तत्वादिति भावः ।

### **यादुपत्यम्**

क्वचित्तात्पर्यव्यभिचारदर्शनादिति । यथा प्रथमे श्रवणादित्यत्र श्रद्धां जुह्वतित्युप-क्रमस्याश्वप्रतिग्रहेष्टिनये वेदोपक्रमाधिकरणे चोपसंहारस्यात्राप्यानन्दमयाधिकरणे तस्यैष एव शारीर आत्मेति जीवप्रापकोपसंहारस्य इतरव्यपदेशादित्यत्र जीवाद्भवन्ति भूतानि जीवे तिष्ठन्त्यचञ्चला इत्याद्यभ्यासस्यासम्भवस्तु सतोऽनुपपत्तेरित्यत्रासद्वा इदमग्र आसीत्ततो वै सदजायतेति वाक्येव ब्रह्मणोऽसत उत्पत्त्यङ्गीकारेऽपूर्वताया उत्क्रमिष्यत एवम्भावादित्यत्र काम्यकर्मप्रकरणे श्रुतानां स्वर्गादिफलानां पृथगुपदेशादित्यत्र येनाश्रुतमित्याद्याभादप्रापकार्थवादस्य तत्रैवाभेदसाधकोपपत्तेरपि तात्पर्यव्यभिचारदर्शनादित्यर्थः ॥ सन्निकर्षविप्रकर्षाभ्यमिति । अर्थसन्निकर्षविप्रकर्षाभ्यामित्यर्थः । इदं च श्रुत्यादीनामेव । श्रुत्यादेर्लिङ्गाद्यपेक्षयाऽर्थसन्निकर्षेण प्राबल्यस्य श्रुत्याद्यपेक्षया लिङ्गवाक्यादेरर्थ-विप्रकर्षेण दौर्बल्यस्य च तत्त्वप्रकाशिकादावुपपादितत्वात् । सावकाशत्वादिना चेत्येतत् सर्वविषयम् । तत्रादिपदेन निरवकाशत्वमुपक्रमादीनां व्याख्यानव्याख्येयभावादिकं च ग्राह्यम् ॥ मुख्यार्थ इत्या-वृत्त्येति । अत्रार्थपदस्य बुध्द्या विविक्तस्य शास्त्रस्येत्यनेनान्वयं वक्ष्यति । वचनवृत्तिरूपं मुख्यत्वमेव चावर्तितसंशब्दार्थ इति ज्ञेयम् । अत एवाग्रे तत्र सम्यग्वचनवृत्त्येत्येवानुवादः ।

### **श्रीनिवासतीर्थीया**

समुदायेति । अस्माभिर्जातिस्थाने तस्याभिषिक्तत्वादिति भावः ॥ तेन चेति । समुदायापेक्षत्ववचनेनेत्यर्थः ॥ तेषामिति । एकवचनस्य समुदायार्थत्वे उपक्रमादीनां समुदायो नामैकस्मिन्नर्थे प्रतिपादकतयाऽवस्थानमेकार्थप्रतिपादकत्वरूपमुक्तं स्यात् । न च विरुद्धानामेकत्रार्थे प्रतिपादकतयाऽवस्थानं सम्भवतीत्येव तेषामुपक्रमादीनां विरोधः सूचित इति ध्येयम् । अध्याहृत-क्रिययेति । ‘उपसर्गाः क्रिया योग इत्युक्तत्वादिति भावः । सन्निकर्षः साक्षाद्विप्रतिपन्नार्थनिष्ठत्वं विप्रकर्षस्तदभावः । संशब्दस्यावृत्त्येत्यन्वयः ।

### **वाक्यार्थरत्नमाला**

एतद्विवरणमिति । श्रद्धां जुह्वतीत्युपक्रमस्य इति तु पञ्चम्यामाहुतावाप इत्युपसंहारस्य चेत्यादिनोपक्रमादीनां परस्परविरोधेन तात्पर्यनिश्चायकत्वायोग इति प्रतिपादितमित्यर्थः । श्रुतिलिङ्गवाक्यप्रकरणस्थानसमाख्यानां समवाये परदौर्बल्यमर्थविप्रकर्षादिति पूर्वमीमांसायां विप्रकर्षस्य सन्निकर्षोपलक्षकतया सन्निकर्षे प्राबल्यं विप्रकर्षे दौर्बल्यमिति सन्निकर्षविप्रकर्षयोरुक्ततया तन्न्यायेनैवोपक्रमादावपि सन्निकर्षविप्रकर्षाभ्यां प्राबल्यदौर्बल्येऽभिप्रेत्य मूलकृतोपक्रमादीनां श्रुत्यादीनां चेत्याद्युक्तम् । चन्द्रिकायामुपक्रमादिप्राबल्यदौर्बल्योपपादनावसरे सन्निकर्षविप्रकर्षयोर्मुखतोऽनभि-धानात्स्वयं चन्द्रिकोक्तप्राबल्यहेतुकथनादिना लब्धौ सन्निकर्षविप्रकर्षावुपपादयितुमुपक्रमोपसंहारैक-रूप्यस्य पृथक्तात्पर्यनिर्णायकत्वानुक्तयुपपादकयत्रैकैकमित्येतच्चन्द्रिकानुसारेण प्राबल्यदौर्बल्य-विचारावकाशस्थलं निष्कर्षयति उपक्रमादिष्वेकैकस्थल इत्यादिना । सन्निपाते चेति । सन्निपातेऽ-पीत्यर्थः । सन्निपातेऽपीत्येव तु मूलकोशे पाठः । पदेनैवान्वय इत्यनन्तरं सिद्ध इति शेषः । तथा सत्यन्वयपदस्योपक्रमादिमात्रपरतया व्याख्यानायोग इत्यतस्तद्व्याख्यानम् अन्वयपदस्य सम्बन्धपर-त्वाङ्गीकारेऽपि न विरुद्धम् । त एवान्वयनामान इत्येतस्य मूलकृद्व्याख्यानानुसारेण कथञ्चित्सम्बन्ध-परतयाऽप्यन्वयपदव्याख्यानं ज्ञातुं शक्यते । शक्तितात्पर्यगोचरेण सम्बन्धावगमादित्यनेनापि तद्व्याख्यानानुसारेण वाऽनुदयात् । तावता चान्वयपदस्य सम्बन्धार्थत्वं तदवगमपरत्वं चाभिप्रेतमिति गम्यते । तदभिप्रेत्यैव चन्द्रिकायां सम्बन्धोऽपीत्युक्तमित्युक्तम् । अनेन अन्वयावगमकत्वादन्वया इति उपक्रमादावन्वयपदप्रवृत्तिस्त एवेत्यनेनोक्ता । व्याख्यानानुसारेणान्वयपदार्थतया शक्तितात्पर्यगोचरेण सम्बन्धोऽप्यर्थतया प्राप्त इत्युभयविषयकत्वं ज्ञातव्यमित्याह त एवान्वयेत्यादिना ।

------------------------------------------------------------------------

मुख्यार्थो भगवान्विष्णुः सर्वशास्त्रास्य नापरः

***मुख्यार्थो भगवान्विष्णुः सर्वशास्त्रास्य नापरः***

### **सुधा**

तथा चैवं सूत्रयोजना । अन्वयादुपक्रमादिलिङ्गसमुदायात् शास्त्रे सम्यक् प्रविचारिते सति सर्वशास्त्रस्य भगवत्येव सम्यग्वचनवृत्त्याऽन्वयाच्छक्तितात्पर्यलक्षणसंबन्धावगमात्तद्विष्णवाख्यं ब्रह्मैव जगज्जन्मादिकारणत्वेन शास्त्रयोनि न तु हरहिरण्यगर्भादय इति । अनन्तगुणपरिपूर्णत्वं हि प्रधानलक्षणम् । तत्र च शास्त्रं प्रमाणीक्रियमाणं वचनवृत्त्या सर्वमेव च युक्तम् । लक्षणादिना वृत्तौ वाच्यार्थगुणालाभात् । वाच्ये तद्गुणप्रसङ्गाच्च । एवं कतिपयवाक्यैरनन्तगुणाप्रतिपादनात् । वाक्यान्तरविषयस्य च तद्गुणत्त्वप्रसङ्गाच्च । अतः संशब्दस्यावृत्तिरुपपन्ना ।

### **वाक्यार्थचन्द्रिका**

अनुवृत्तशास्त्रयोनिपदस्य तु शास्त्रजन्यप्रमाविषत्वमर्थ इत्यभिप्रेत्य सूत्रयोजनां दर्शयति तथा चेति । तत्त्वप्रकाशिकायां तूपक्रमादिलिङ्गैः सम्यक् निरूप्यमाणे तदेव शास्त्रगम्यमिति भाष्ये मुख्यत्वसर्वत्वयोः संशब्दार्थत्वेन व्याख्यातत्वात्तदनुसारेण तैश्च सम्यक् शास्त्रे विचार्यमाणे ब्रह्मैव शास्त्रगम्यं प्रतीयत इत्येवोक्तम् । चन्द्रिकायां च तदनुसारेणान्वयशब्द उपपत्यादि-मात्रपरतया व्याख्यात इति द्रष्टव्यम् । ननु स्यादियं योजना यदि संशब्दस्यावृत्त्योक्तोभयार्थत्वं स्यात्, न चैवं तद्ब्रह्मैव जगत्कारणत्वेन शास्त्रयोनीति प्रतिज्ञातार्थस्य शास्त्रैकदेशस्य लक्षणया तत्परत्वेऽप्युपपत्तेर् इत्यतस्तदुपपादयति अनन्तेत्यादिना ।

### **परिमल**

अन्वयपदस्य संपदस्य शास्त्रपदस्य चावृत्तिमुपेत्य योजनामाह तथा चैवमिति ॥ प्रविचारित इति शेषोक्तिः ॥ शास्त्रयोनीति । परममुख्यया वृत्त्या कृत्स्नशास्त्रजन्यप्रमाविषय इति साध्यार्थः । तेन मुख्यया वृत्त्या एकदेशे कर्मदेवतादिप्रमाजननाविरोधः । ननु संशब्दस्यावृत्ति-मुपेत्यकात्स्न्यार्थत्वं मुख्यार्थत्वं च किमर्थमुपेयम् । कारणवाक्यानामेव यताकथञ्चिद्ब्रह्मपरत्वोक्तिमात्रेण जन्मादिमूत्रोक्तलक्षणस्यादुष्टतोपपत्तेरित्यत आह अनन्तेति ॥ सर्वमेव चेति । शास्त्रमित्यनुषङ्गः ॥ वचनवृत्त्या सर्वमेव चेत्युक्तं द्वयं व्यनक्ति लक्षणादिनेति ।

### **यादुपत्यम्**

संशब्दस्यावृत्तिद्वयमुपपादयति अनन्तगुणेत्यादिना । वाच्ये तद्गुणेति । तथा चातिव्याप्तिरिति भावः ।

### **श्रीनिवासतीर्थीया**

वचनवृत्त्येत्येतदुपपादयति लक्षणादिनेति । शास्त्रस्येति शेषः । तत्तत्पद-वाच्यार्थस्य गुणस्यालाभेनानन्तगुणपूर्णत्वलक्षस्यासम्भव इति भावः ॥ वाच्य इति । किञ्चिदर्थ-वाचकस्यैवकुत्रचिल्लक्षणा दृष्टेति तत्पदवाच्येऽन्यस्मिन्वक्तव्ये तस्मिन्वाच्य एवार्थे तद्गुणलाभेनानन्त-गुणवत्त्वलक्षणस्यातिव्याप्तिरिति भावः ॥ सर्वमेवशास्त्रमित्युक्तमुपपादयति
अप्रतिपादनादिति । तथा चोक्तानन्तगुणवत्त्वलक्षणस्यासम्भव इत्याशयः । वाक्यान्तरविषयस्य तत्प्रतिपाद्यस्यान्यस्य ॥ तद्गुणवत्त्वेति । तद्वाक्यप्रतिपाद्यगुणवत्त्वेत्यर्थः । तथा चातिव्याप्तिरिति भावः ।

### **वाक्यार्थरत्नमाला**

तत्त्वप्रकाशिकाचन्द्रिकाविरोधं परिहरति तत्त्वप्रकाशिकायां त्वित्यादिना ।

------------------------------------------------------------------------

मुख्यार्थो भगवान्विष्णुः सर्वशास्त्रास्य नापरः

***मुख्यार्थो भगवान्विष्णुः सर्वशास्त्रास्य नापरः***

### **सुधा**

ननु जन्माद्यस्य यत इति यच्छब्दश्रवणात्तद्ब्रह्मेति प्रकृतम् । तदेवात्र
मण्डूकप्लुत्याऽनु-वर्तिष्यते । किं पुनरत्र तद्ग्रहणेन । मैवम् । तुशब्दस्तावदत्रेतरव्यावृत्त्यर्थमुपादेयः । न च तस्य तदित्यनुक्तौ अन्वयः प्रत्येतुं शक्यते । यतोऽवधारणं ततोऽन्यत्र निषेध इति वचतात् । न चानुवृत्ते-नान्वयप्रतीतिर्भविष्यतीति वाच्यम् । श्रुतेनान्वयादित्यनेनैव संबन्धप्रतीतिप्रसङ्गात् । तत्रोपयोगा-भावान्नेति चेन्न । प्रतीतिव्याख्याननिरासार्थत्वोपपत्तेः । अन्वयपदादेव तत्सिद्धिरिति चेन्न । तस्योपक्रमादीनां लिङ्गत्वप्रतिपादन एव चरितार्थत्वसंभवात् । अतः सार्थकं सूत्रे तद्ग्रहणम् । संशब्देन सकलपदानां लक्षणया ब्रह्मप्रातिपदिकार्थमात्रपरत्वमुच्यत इति व्याख्यानमखण्डार्थनिरासेन निरस्तम् । निराकरिष्यते चोत्तरत्रेति नेह निराकृतम् ।

### **वाक्यार्थचन्द्रिका**

नन्वितरव्यावृत्त्यार्थकावदारणार्थकतुशब्देनेतरव्यावृत्तिप्रतीत्या किं तस्यान्यान्वयेनेत्यतो यदवधारणं यदन्वितं तस्य तदितरव्यावृत्तिप्रत्यायकत्वेऽपि न केवलस्य यत्किञ्चिदितरव्यावृत्तिप्रत्यायकत्वमित्यत्र नियामकं वचनमुदाहरति यत इति । पार्थ एव धनुर्धर इत्यादौ तथा दर्शनादिति भावः । संशब्दापव्याख्याननिरासप्रयुक्तन्यूनतां परिहरति संशब्देनेति ॥ निरस्त-मिति । जन्माधिकरण इति शेषः ॥ निराकरिष्यते चेति । ‘कथं च लक्षणावादी ब्रूयाद्ब्रह्मसमन्वयम् । योऽसौ शब्दस्य मुख्यार्थस्तत्रैव स्यात्समन्वय इत्यादिनेत्यर्थः ।

### **परिमल**

सौत्रतत्पदवैयर्थ्यमाशङ्क्य समाधत्ते नन्वित्यादिता ॥ मण्डूकप्लुत्येति । यथा मण्डूक उत्प्लुत्येत्प्लुत्य गच्छति । एवं तत्पदं शास्त्रयोनिसूत्रमुत्प्लुत्य तत्रासंबध्द्येहानुवर्तिप्यत इत्यर्थः । यद्यपि पूर्वसूत्रेऽपि तत्पदं षष्ट्यन्ततया विपरिणम्य सम्बध्यत एव अन्यथा जगत्कारणस्य शास्त्रयोनित्वादित्यन्वयो न स्यात्, तथापि प्रथमान्ततत्पदाभिप्रायेण मण्डूकप्लुत्येत्युक्तम् ॥ इतरेति । रुद्रादिव्यावृत्त्यार्थमित्यर्थः । महातात्पर्यविषयत्वेनेति योज्यम् ॥ मास्तु तत्पदेनान्वय इत्यतस्तथात्वे जगद्धेतुत्वेन शङ्कितरुद्रादिव्यावृत्तिर्न सिद्ध्येदिति भावेनाह यत इति । यत्रेत्यर्थः ॥ अनुवृत्तेनेति । तत्पदेनेतियोज्यम् ॥ निरस्तमिति । जन्मादिसूत्रे ॥ उत्तरत्रेति । ईक्षत्याधिकरणे ॥

### **यादुपत्यम्**

यतोऽवधारणमिति । यतोऽवधारणं यदर्थपरपदसमभिव्याहृतमवधारणं ततोऽर्थादन्यस्मिंस्तत्फलमवधारणफलं व्यवच्छेदप्रतीतिरूपं भवतीत्यर्थः । यथा पार्थ एव धनुर्धर इत्यत्र पार्थवाचकपदसमभिव्याहृतावधारणेन पार्थान्यस्मिन्धनुर्धरत्वव्यवच्छेदप्रतीतिर्भवति । इदं विशेष्य-सङ्गतावधारणविषयमित्याहुः । प्रकृते च तदित्यनुक्ताववध्यनिरूपणात्तदन्यस्याप्रतीतौ तत्र व्यवच्छेदान्वयः प्रत्येतुं न शक्य इति भावः ॥ अन्वयपदादेवेति । उक्तरीत्या यौगिकादन्वय-पदादव्यभिचारसूचनेन व्यभिचारिणोः प्रतीतिव्याख्यानयोर्निरासोऽर्थात्सिद्ध्यतीत्यर्थः । उत्तरत्रेति । भक्तिपाद इत्यर्थः ।

### **श्रीनिवासतीर्थीया**

नन्वव्यवहितपूर्वसूत्रे तद्ब्रह्मेत्यस्याननुवृत्तत्वाज्जन्मादिसूत्रेऽनुवृत्तेन तेनात्रान्वयप्रतिपत्तिः कथमित्यत उक्तम् मण्डूकप्लुत्येति ॥ अत्र तद्ग्रहणेनेति । अत्र सूत्रे तच्छब्द-ग्रहणेनेत्यर्थः । तुशब्दः सौत्रः ॥ इतरेति । नापर इत्युक्तरित्येत्यर्थः । तस्य इतरव्यावृत्त्यर्थकतुशब्दस्य । कुत इत्यत आह यत इति । यत्पदसमभिव्याहृतमवधारणमित्यर्थः । अत्र च तत्पदाभावेऽवधाणार्थकतु-शब्दस्य पदसमभिव्याहाराभावादिति भावः ॥ अनुवृत्तेनेति । प्रकृतेन तद्ब्रह्मेत्यनेनानुवृत्तेनेत्यर्थः ॥ अन्वयेति । तद्ब्रह्मैवेतीत्यन्वयेत्यर्थः ॥ भविष्यतीति । तुशब्दस्येति शेषः । श्रुतेनेति । तथ चान्वया-देवेत्येव सम्बन्धप्रतीत्या न तद्ब्रह्मेत्यनेन सम्बन्धः प्रतीयतेऽतस्तद्ग्रहणं सूत्रे युक्तमेवेत्यर्थः ॥ तत्रेति । तुशब्दस्यान्वयादित्यनेन सम्बन्धे उपयोगाभावात्तद्ब्रह्मेत्यनेनैव सम्बन्धे विज्ञातो भविष्यतीति तद्ग्रहणं न युक्तमित्यर्थः । प्रतीतिः शास्त्रतात्पर्यावगतौ । आपातप्रतीतिर्व्याख्यातुर्वचनं वा न लिङ्गम् । तयो-र्व्यभिचारित्वात्कित्वुक्रमादय एव तेषामव्याभिचारित्वादित्येवं प्रतीतिव्याख्याननिरासार्थत्वेन समन्वया-देवेत्यनेन सम्बन्धे उपयोगोऽस्तीति तेनैवान्वयप्रतीतिसम्भवात्तद्वारणार्थं तद्ग्रहणं सार्थकमित्यर्थः ॥ अन्वयेति । शक्तितात्पर्यप्रतिपायकत्वेन वाक्यान्येतैर्ज्ञायन्त इति यौगिकान्वयपदादेव प्रतीति-व्याख्याननिराससिद्धेः समन्वयादित्यनेन तुशब्दस्य सम्बन्धकरणे उपयोगाभावात्तद्ब्रह्मेत्यनेनैवानुवृत्तेन सम्बन्धप्रतीतिसम्भवाद्ग्रहणं व्यर्थमित्यर्थः ॥ तस्येति । यौगिकान्वयपदस्येत्यर्थः । तथा च वाक्यानां शक्तितात्पर्यविषयीभूतार्थप्रतिपादकत्वरूपे साध्ये उपक्रमादीनां लिङ्गत्वमित्येवं तेषाम् उपक्रमादीनां लिङ्गत्वप्रतिपादन एव यौगिकान्वयपदस्योक्तरीत्या चरितार्थत्वेनान्यथासिद्धत्वान्न प्रतीतिव्याख्यान-निरासोपयोगित्वमस्ति । प्रतीतिव्याख्याननिरासश्चावश्यकस्तदर्थं च समन्वयादित्यनेन सम्बन्धकरणे उपयोगसद्भावात्तेनैवान्वयप्रतीति ः स्यान्नानुवृत्तेन तद्ब्रह्मेत्यनेनातः सूत्रे तद्ग्रहणं सार्थकमिति भावः

॥ १-१-४ ॥

### **वाक्यार्थरत्नमाला**

यदवधारणमिति । अनेन यतोऽवधारणमित्येतद्व्याख्यातं भवति । इत्यादिनेत्यर्थ इत्यत्र उत्तराधिकरण इति शेषः ।

[Load More](javaऽcriptःvoid(0))
