<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०८ जिज्ञासाधिकरणम् ७ on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/</link>
    <description>Recent content in &#43;०८ जिज्ञासाधिकरणम् ७ on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/index.xml" rel="self" type="application/rss+xml" />
    <item>
      <title>०१ उपासनस्य कर्मकारकसत्तापेक्षता</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/01_upAsanasya_karmakArakasattApexatA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/01_upAsanasya_karmakArakasattApexatA/</guid>
      <description>&lt;h2 id=&#34;न-च-सरकसरववनहयदवततपरय-शरतरभवत&#34;&gt;न च स्रुक्स्रुववन्ह्यादावतात्पर्यं श्रुतेर्भवेत्&lt;/h2&gt;&#xA;&lt;p&gt;&lt;strong&gt;उपासनस्य कर्मकारकसत्तापेक्षता&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;न च स्रुक्स्रुववन्ह्यादावतात्पर्यं श्रुतेर्भवेत्&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु च विषमोऽयमुपन्यासः । यूपादिस्वरूपाभावे पशुबन्धादिकार्यमेव न निष्पद्यत इति तत्स्वरूपेऽपि तात्पर्यमवश्याश्रयणीयम् । न चैवमुपासनं विना कर्मकारकसत्तया नोपपद्यते, आरोपिताकारेणापि सम्भवादिति । मैवम् । पार्थिवद्रव्यमात्रे बन्धनसम्भवेन खादिरत्वादाव-तात्पर्योपपत्तेः । तदप्यपूर्वत्वादविरुद्धत्वाच्च गृह्यत इति चेत् समं प्रकृतेऽपि । अथ खादिरत्वाद्य-भावेनापूर्वोत्पत्तिरिति चेन्न । श्रुतेस्तत्र प्रामाण्यस्याद्याप्यनिश्चयात् । अविद्यमानार्थोपासनेऽपि फलाभावस्य साधयिष्यमाणत्वात् ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;भाष्यकारेण साम्योक्त्या सूचितं पराभिमतवैषम्यनिरासप्रकारं दर्शयति ॥ ननु चेत्यादिना ॥ यद्वेतिशब्दोन्नयेऽग्नावितीत्याद्युत्तरग्रन्थस्य वैषम्यपरिहाराय प्रवृत्तत्वात्तत्सूचित-वैषम्यान्तरपरिहार प्रकारव्युत्पादनार्थत्वात्तत्प्रसञ्जकत्वाद्वा ननु चेत्यादिग्रन्थ उत्तरवाक्यशेषो दृष्टव्यः । अधिकरणस्वरूपे सर्वथा तात्पर्यानभ्युपगमे बन्धनादिकार्यस्वरूपानिष्पत्त्या कार्यतात्पर्यमेव न निष्पद्यते इत्यन्यथाऽनुपपत्तिरूपबाधकसद्भाववदुपासनाकर्मस्वरूपे तदनभ्युपगमे न बाधकमित्याशयः । तथाऽपि खादिरत्वादावतात्पर्ये बाधकाभावात्तदसिद्धिप्रसङ्ग इत्याह ॥ पार्थिवेति ॥ ननु मास्तु कार्यस्वरूपा-निष्पत्तिरुपान्यथाऽनुपपत्तिः रवादिरत्वादितात्पर्ये मानम् । तथाऽप्यन्येन प्राप्तेः प्रामाणान्तरविरोधस्य वाऽतात्पर्यप्रयोजकत्वात्तदभावात्प्रतीतिविषये खादिरत्वादावपि तात्पर्यमित्याशङ्कते ॥ तदपीति ॥ ननु खादिरत्वादावतात्पर्ये कार्यस्वरूपानिष्पत्तेरभावेऽतात्पर्यप्रयोजकशून्यत्वे सति प्रतीतिविषयत्वस्य च प्रकृतसाम्येऽपि बन्धनाद्यनुपपत्त्या कस्यचित्प्राप्तावपि खादिरत्वाद्यभावेऽपूर्वानुत्पत्तेरपूर्वानुत्पत्तिरेव तत्रातात्पर्ये बाधिकेत्याशङ्कते ॥ अथेति ॥ खादिरादौ तात्पर्यसिध्यधीनत्वात्तस्यापूर्वसाधनताया अन्योन्याश्रयापत्तिरित्याह ॥ श्रुतेरिति ॥ अस्तु वाऽपूर्वानुत्पत्तिस्तत्रापूर्वानुत्पत्तिवत् तत्फलानुत्पत्तेर-त्रापि तात्पर्यसाधकत्वमित्याह ॥ अविद्यमानेति ॥&lt;/p&gt;</description>
    </item>
    <item>
      <title>०२ उपासनावाक्येषु इतिशब्दस्य प्रकारवाचित्वम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/02_upAsanAvAkyeShu_itishabdasya_prakArav/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/02_upAsanAvAkyeShu_itishabdasya_prakArav/</guid>
      <description>&lt;h2 id=&#34;इत-शबदननयऽगनवतयपयननत-समतरभवत&#34;&gt;इति शब्दोन्नयेऽग्नावित्यप्युन्नीते स्मृतिर्भवेत्&lt;/h2&gt;&#xA;&lt;p&gt;&lt;strong&gt;उपासनावाक्येषु इतिशब्दस्य प्रकारवाचित्वम्&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;इति शब्दोन्नयेऽग्नावित्यप्युन्नीते स्मृतिर्भवेत् ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;इतिशब्दव्यपेतानि ह्यपि सन्ति वचांस्यलम् ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;आत्मानमेवेत्यादीनि योगेऽग्नावपि तत्समम् ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु श्रुतिरेवात्मादिस्वरूपे तात्पर्याभावं गमयति । आत्मेत्येवोपासीतेत्यादाविति- शब्दसम्बन्धात् । इतिशब्दो हि वैपरीत्ये वर्तते । न वेति विभाषेति यथा शब्दप्रकरणे नवेति शब्दयोर्विभाषासंज्ञायां वैपरीत्यवाचिनेतिशब्देन तावर्थपरौ व्यवस्थाप्येते तथेहाप्यर्थप्रकरणे श्रुतेनेति- शब्देनात्मनः स्वरूपेणोपासनासम्बन्धं निर्वार्य स्मृतिमात्रेण सम्बन्धो ज्ञाप्यते । तत्कथमात्म-सिद्धिर्वेदादिति चेन्न । अत्रेतिशब्दस्य प्रकारवाचित्वात् । विपक्षे बाधकमाह ॥ इतिशब्दोन्नय इति ॥ आत्मादिशब्दैरितिशब्दस्य वैपरीत्यवाचिनो योगे व्याख्यायमानेऽग्नौ जुहोतीत्यादावपि वैपरीत्यार्थे इतिशब्दे योजितेऽग्नेरपि स्वरूपेण होमान्वयो न स्यात् । किन्तु स्मृतिमात्रेणेति ।&lt;/p&gt;</description>
    </item>
    <item>
      <title>०३ ब्रह्मनिष्ठत्वकार्यनिष्टत्वाभ्यां वेदविभागस्यायुक्तता</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/03_brahmaniShThatvakAryaniShTatvAbhyAM_v/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/03_brahmaniShThatvakAryaniShTatvAbhyAM_v/</guid>
      <description>&lt;h2 id=&#34;एकवकयतवयग-त-वदसयप-हयशषत&#34;&gt;एकवाक्यत्वयोगे तु वेदस्यापि ह्यशेषतः&lt;/h2&gt;&#xA;&lt;p&gt;&lt;strong&gt;ब्रह्मनिष्ठत्वकार्यनिष्टत्वाभ्यां वेदविभागस्यायुक्तता&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;एकवाक्यत्वयोगे तु वेदस्यापि ह्यशेषतः ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;वाक्यभेदो न युक्तः स्याद्योगश्च स्यान्महाफले ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;एकदेशिनस्त्वेवं परिहारमाहुः । सत्यं कार्यनिष्ठो वेदस्तथाऽपि न सर्वः । वेदान्तास्तु परिनिष्ठितस्वरूपेऽपि ब्रह्मणि प्रमाणम् । अथातो धर्मजिज्ञासेति कार्यनिष्ठवेदभागे विचारितेऽपि वस्तुतत्त्वनिष्ठवेदान्तविचाराय शारीरकमीमांसारम्भस्सम्भवतीति ॥ सोऽयमयुक्तः परिहारः । तथा हि । वेदान्ता ब्रह्मनिष्ठा अपरो वेदभागः कार्यनिष्ठ इति वाक्यभेदः किमेकवाक्यत्वा-सम्भवा-त्कल्प्यते उतैकवाक्यत्वसम्भवेऽपि ॥ न तावद् द्वितीयः । कल्पनागौरवप्रसङ्गादित्याह ॥ एक-वाक्यत्वेति ॥ अशेषतोऽपीति सम्बन्धः । हिशब्दः कल्पनागौरवादिप्रसङ्गं हेतुं सूचयति ।&lt;/p&gt;</description>
    </item>
    <item>
      <title>०४ ब्रह्मण्येवाशेषतो वेदस्य सम्बन्धः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/04_brahmaNyevAsheShato_vedasya_sambandha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/04_brahmaNyevAsheShato_vedasya_sambandha/</guid>
      <description>&lt;h2 id=&#34;एकवकयतवयग-त-वदसयप-हयशषत&#34;&gt;एकवाक्यत्वयोगे तु वेदस्यापि ह्यशेषतः&lt;/h2&gt;&#xA;&lt;p&gt;&lt;strong&gt;ब्रह्मण्येवाशेषतो वेदस्य सम्बन्धः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;एकवाक्यत्वयोगे तु वेदस्यापि ह्यशेषतः&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;अपर आह ॥ भवति कृत्स्नस्यापि वेदस्यैकवाक्यता । सा चात्मज्ञानस्य स्वर्गादि-फल(कर्म)शेषतयाऽस्तु । देहव्यतिरिक्तात्मज्ञानव्यतिरेकेण पारलौकिककर्मप्रवृत्त्यनुपपत्तेः । अथवा कर्माङ्गभूतदेवतानुस्मरणार्थमात्मप्रकरणमस्तु । तत्र फलश्रुत्यादिकमर्थवादोऽस्तु । यथोक्तम् ।&lt;/p&gt;&#xA;&lt;p&gt;‘आत्मा ज्ञातव्य इत्येतन्मोक्षार्थं न तु चोदितम् ।&lt;/p&gt;&#xA;&lt;p&gt;कर्मप्रवृत्तिहेतुत्वमात्मज्ञानस्य लक्ष्यते ।&lt;/p&gt;&#xA;&lt;p&gt;विज्ञाते चास्य पारार्थ्ये याऽपि नाम फलश्रुतिः ।&lt;/p&gt;&#xA;&lt;p&gt;साऽर्थवादो भवेदेव न स्वर्गादेः फलान्तरम्’ इति ।&lt;/p&gt;&#xA;&lt;p&gt;तत्राह ॥ महाफल इति ॥ महत्फलं कैवल्यं यस्मात्तन्महाफलं ब्रह्म तस्मिन्नेवाशेषतो वेदस्य योगः संबन्धः स्यात् । न पुनरल्प(फले)के कर्मणि । प्रयाजादिषु तथा दर्शनात् ।&lt;/p&gt;</description>
    </item>
    <item>
      <title>०५ ब्रह्मणि वेदतात्पर्याङ्गीकारे कल्पनागौरवनिरासः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/05_brahmaNi_vedatAtparyAngIkAre_kalpanAg/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/05_brahmaNi_vedatAtparyAngIkAre_kalpanAg/</guid>
      <description>&lt;h2 id=&#34;इत-बरयदत-वच-गतमगन-समपगम&#34;&gt;इति ब्रूयादिति वचो गतमग्नौ समीपगम्&lt;/h2&gt;&#xA;&lt;p&gt;&lt;strong&gt;ब्रह्मणि वेदतात्पर्याङ्गीकारे कल्पनागौरवनिरासः&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;इति ब्रूयादिति वचो गतमग्नौ समीपगम् ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;कल्पनागौरवं चेत्स्यात्पृथक्तात्पर्यकल्पने ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;कल्पनागौरवादेव पदार्था न स्युरेव हि ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;अस्तु वा कर्मब्रह्मकाण्डयोर्वाक्यभेदस्तथाऽप्यग्न्यादिशब्दात्परमितिशब्दाध्याहारो युज्यते । कर्मप्रकरणेऽपि क्वचिदितिशब्दश्रवणादित्यभिप्रेत्याह ॥ इति ब्रूयादिति ॥ न गिरा गिरेति ब्रूयादिति वचोऽग्नावित्यस्य समीपगम् । गतमवगतमित्यर्थः । नन्वत्रेतिशब्दः शब्दस्वरूपग्रहणार्थ इति । सत्यम् । अत एवार्थप्रकरणे शब्दस्वीकारार्थे वैपरीत्यवाचीत्युक्तमिति । तथाऽपि नोपासना-कर्मतया ब्रह्मणः सिद्धिः । ब्रह्मप्रतिपादकवाक्यानां ह्युपासनाकार्यत्वे तावत्तात्पर्यमावश्यकम् । ब्रह्मस्वरूपेऽपि तात्पर्यमित्यङ्गीकारे तु कल्पनागौरवप्रसङ्गादित्यत आह ॥ कल्पनेति ॥ एवं तर्हि यूपाहवनीयादिवाक्यानामपि पशुबन्धादिकार्ये तात्पर्यं तावदावश्यकम् । यूपादिस्वरूपेऽपि पृथक् तात्पर्यकल्पने कल्पनागौरवं स्यात् । ततश्च वेदात्तदसिद्धौ प्रमाणान्तराभावाद्यूपादिपदार्थाभाव एव प्रसज्यत इत्यर्थः ।&lt;/p&gt;</description>
    </item>
    <item>
      <title>०६ अवान्तरवाक्यभेदस्य अदुष्टता</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/06_avAntaravAkyabhedasya_aduShTatA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/06_avAntaravAkyabhedasya_aduShTatA/</guid>
      <description>&lt;h2 id=&#34;पथगव-च-वकयतव-पथगनवयत-भवत&#34;&gt;पृथगेव च वाक्यत्वं पृथगन्वयतो भवेत्&lt;/h2&gt;&#xA;&lt;p&gt;&lt;strong&gt;अवान्तरवाक्यभेदस्य अदुष्टता&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;पृथगेव च वाक्यत्वं पृथगन्वयतो भवेत् ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;अवान्तरत्वाद्वाक्यानां वाक्यभेदो न दूषणम् ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु तत्रा(थाऽ)पि सत्यज्ञानादिवाक्यानां कथं स्वार्थे तात्पर्यम् । सत्यत्वे हि विधातव्ये ज्ञानत्वादीनामनुवादेन भाव्यम्; ज्ञानत्वे च विधातव्ये सत्यत्वादीनाम् । न चैतत् सम्भवति युगपदाकारद्वयविरोधात् । मैवम् । सत्यं ब्रह्म, ज्ञानं ब्रह्मेति पृथगन्वयेन पृथग्वाक्य-त्वाङ्गीकारादित्याह ॥ पृथगेवेति ॥&lt;/p&gt;&#xA;&lt;p&gt;तर्हि वाक्यभेददोष इत्यत आह ॥ अवान्तरत्वादिति ॥ एकवाक्यत्वे संभवति स्वतन्त्रवाक्य- भेदकल्पनैव दोषो न त्ववान्तरवाक्यभेदः । तथात्वे क्वापि महावाक्यं न स्यात् ।&lt;/p&gt;</description>
    </item>
    <item>
      <title>०७ श्रुतेर् ब्रह्मप्रमापकत्वस्य उपसंहारः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/07_shruteH_brahmapramApakatvasya_upasaMh/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/07_shruteH_brahmapramApakatvasya_upasaMh/</guid>
      <description>&lt;h2 id=&#34;अत-जञनफलनयव-करमण-जञनमव-ह&#34;&gt;अतो ज्ञानफलान्येव कर्माणि ज्ञानमेव हि&lt;/h2&gt;&#xA;&lt;p&gt;&lt;strong&gt;श्रुतेर् ब्रह्मप्रमापकत्वस्य उपसंहारः&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;अतो ज्ञानफलान्येव कर्माणि ज्ञानमेव हि ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;मुख्यप्रसाददं विष्णोर्जिज्ञासायाश्च तद्भवेत् ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;कर्तव्या तेन जिज्ञासा श्रुतिप्रामाण्ययोगतः ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;योगश्च स्यान्महाफल इत्युक्तं प्रपञ्चयन्नुक्तार्थमुत्सूत्रितत्वभ्रमनिरासायातःशब्दारूढं कुर्वन्नुपसंहरति ॥ अत इति ॥ अत्र ज्ञानफलान्येव कर्माणीत्युक्तप्रपञ्चनम् । अतः श्रुतिप्रामाण्य-योगतो ब्रह्मणि श्रुतिप्रामाण्यस्योपपन्नत्वाज्जिज्ञासा कर्तव्येत्युपसंहारः । न विषयसद्भावमात्रेण जिज्ञासोपपत्तिरित्यत उक्तं प्रयोजनसंबन्धं स्मारयति ॥ ज्ञानमेव हीति ॥ हि यस्माज्ज्ञानमेव विष्णोर्मुख्यप्रसाददम्; जिज्ञासाया एव तज्ज्ञानं भवेत्; तेन; न तु विषयादिसिद्धिमात्रेणेति । मुख्यप्रसादो मोक्षहेतुप्रसादः । कर्माणि तु जिज्ञासाजनकत्वेन ज्ञानफलानीत्युक्तानीति न विरोध इति ।&lt;/p&gt;</description>
    </item>
    <item>
      <title>०८ शब्दाप्रामाण्योपपादनानुवादः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/08_shabdAprAmANyopapAdanAnuvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/08_shabdAprAmANyopapAdanAnuvAdaH/</guid>
      <description>&lt;h2 id=&#34;अत-जञनफलनयव-करमण-जञनमव-ह&#34;&gt;अतो ज्ञानफलान्येव कर्माणि ज्ञानमेव हि&lt;/h2&gt;&#xA;&lt;p&gt;&lt;strong&gt;शब्दाप्रामाण्योपपादनानुवादः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;अतो ज्ञानफलान्येव कर्माणि ज्ञानमेव हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु शब्दस्यैव तावत्प्रामाण्यं दुर्लभम् । तथा हि । प्रमाकरणं हि प्रमाणम् । प्रमाकरणं च तदुच्यते यस्मिन्सति प्रमा भवत्येव नासति । सत्यपि शब्दे न प्रमा ज्ञायते । तत्कथं प्रमाकरणं स्यात् । किञ्च प्रमाणं हि विषयसद्भावेन व्याप्तम् । विषयश्च द्वेधा । अपरोक्षः परोक्षश्च । तत्रापरोक्षः प्रत्यक्षसिद्धः । परोक्षस्त्वनुमानवेद्य इति विषयाभावान्न प्रमाणं शब्दः ॥ अपि च यत्प्रमाणं तद्विज्ञानात्मकं दृष्टम् । यथा धूमज्ञानम् । अविज्ञानात्मकश्च शब्दोऽतो न प्रमाणम् । एवं बाह्यकरणप्रत्यक्षत्वादात्मन्यनाश्रितत्वाच्च; घटवत् । आकाशगुणत्वाच्च तत्परिमाणवत् । किञ्च किं शब्दोऽर्थेन संबद्धस्तं बोधयति उतासंबद्धः । आद्ये संबन्धस्तादात्म्यं, संयोगः समवायो वा । न प्रथमः । (वन्ह्या)अग्न्यादिशब्दोच्चारणे सति मुखदाहादिप्रसङ्गात् । वर्तमानस्य शब्दस्यातीतादि-नार्थेन तादात्म्येऽर्थस्यापि वर्तमानतापत्तिः । शब्दस्य वाऽतीतत्वादिप्राप्तिः । न द्वितीयः गुणत्वात् । द्रव्यत्वेऽपि मूर्तस्य क्रिययाऽर्थसंयोगेऽन्तरावस्थितार्थविषयात्वापत्तिः । सर्वगतत्वे तु सर्वार्थ-प्रतिपादकत्वप्रसङ्गः । सर्वथाऽतीतादिना संयोगानुपपत्तौ तदप्रतिपादकत्वं स्यात् । न तृतीयः । आकाशगुणस्यान्यत्र समवायायोगात् । सर्वशब्दानामाकाशार्थतापत्तेश्च । द्रव्यस्यापि, मूर्तस्य वा अमूर्तस्य वा न घटादिना समवायो युज्यते । असंबद्धस्य च बोधकत्वे नियामकाभावात्सर्वोऽपि सर्वं बोधयेत् ॥ किञ्च आप्तानाप्तयोर्नद्यास्तीरे पञ्चफलानि सन्तीति वाक्ययोरस्ति कश्चिद्विशेषो न वा । नाद्यः । अनुपलम्भात् । पुरुषे विशेषोऽस्तीति चेन्न तस्य वाक्योच्चारण एवोपक्षीणत्वेन तदुत्पाद्यज्ञानेऽनुपयोगात् । द्वितीये तु कथमेकस्यार्थविसंवादोऽपरस्य तु संवादः । अतः संभावनामात्रेण शब्दात्कृष्यादाविव प्रवृत्तिः ।&lt;/p&gt;</description>
    </item>
    <item>
      <title>०९ श्रुतेः प्रामाण्यसमर्थनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/09_shruteH_prAmANyasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/09_shruteH_prAmANyasamarthanam/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;श्रुतेः प्रामाण्यसमर्थनम्&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;तदेवं शब्दस्यैवाप्रामाण्यात्कुतस्तद्विशेषस्य वेदस्य प्रामाण्यं, कुतस्तरां सिद्धरूपे ब्रह्मणि, कुतस्तमां च तन्मीमांसारंभ इत्यत आह ॥ प्रत्यक्षवच्चेति ॥ चशब्दो व्याख्यानान्तर-द्योतकः । न केवलं सिद्धविषयत्वं प्रामाण्यं चेति वा । अनुमानवच्चेति वा । हेतुसमुच्चये वा ॥ तथा हि ॥ शब्दाज्ज्ञानमुत्पद्यते न वा । नेति पक्षेऽनुभवविरोधः स्वक्रियाविरोधश्च । न शब्दोऽर्थप्रत्यायक इति ब्रूते; परप्रत्यायनार्थं च शब्दमेव प्रयुङ्क्त इति । आद्ये स बोधः संशयो विपर्ययो वा । नाद्यः । एकाकारनियतत्वात् । न द्वितीयः । बाधबोधविरहात् । सर्वत्रापि बाधाभ्युपगमे स्वप्रयुक्तवाक्यस्य तद्भावाभावयोस्स्वव्याघातात् ॥ एवं व्यवस्थिते प्रयुज्यते । शब्दः प्रमाणं संशयविपर्ययाजनकत्वे सति ज्ञानजनकत्वात् प्रत्यक्षादिवदिति । न हि प्रत्यक्षादेर् अपि अन्यत्प्रामाण्यनियामकमस्ति ॥ नन्विदमेव प्रामाण्यमिति साध्याविशिष्टत्वम् । न । याथार्थ्यं प्रामाण्यमिति वक्ष्यमाणत्वात् ।&lt;/p&gt;</description>
    </item>
    <item>
      <title>१० श्रुतानुस्मृतसम्बन्धस्यैव शब्दस्य प्रामाण्यम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/10_shrutAnusmRtasambandhasyaiva_shabdasy/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/10_shrutAnusmRtasambandhasyaiva_shabdasy/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;श्रुतानुस्मृतसम्बन्धस्यैव शब्दस्य प्रामाण्यम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;यदुक्तं सत्यपि शब्दे प्रमानुदयादप्रमाणं शब्द इति । तदयुक्तम् । सत्यपि चक्षुषि रूप-ज्ञानानुत्पत्तेस्सत्यपि धूमेऽग्निज्ञानानुदयात्प्रत्यक्षानुमानयोर(प्य)प्रामाण्यप्रसङ्गात् । अथ ब्रूषे नेन्द्रिय-मात्रं प्रत्यक्षं किन्त्वन्तःकरणाधिष्ठितं विषयसन्निकृष्टं च । तथा न धूममात्रमनुमानमपि तु व्याप्ति-पक्षधर्मतावत्त्वेनानुसंहितम् । न च तस्मिन्सति न प्रमोत्पद्यत इति । तर्हि वयमपि ब्रूमो न शब्दमात्रं प्रमाणम्, किन्तु श्रुतोऽनुस्मृतसंबन्धश्च । न चैवंविधे शब्दे सति न प्रमोत्पद्यते ॥ तथा च शब्दमात्र-पक्षीकरणे सिद्धसाधनम् । विशिष्टशब्दपक्षीकारे चासिद्धिरिति ॥ तदिदमुक्तम् ॥ प्रत्यक्षवच्चेति ॥&lt;/p&gt;</description>
    </item>
    <item>
      <title>११ शब्दस्य असङ्कीर्णविषयसद्भावः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/11_shabdasya_asankIrNaviShayasadbhAvaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/11_shabdasya_asankIrNaviShayasadbhAvaH/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;शब्दस्य असङ्कीर्णविषयसद्भावः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;यदुक्तं विषयाभावान्न शब्दः प्रमाणमिति । तदप्ययुक्तम् । तथा सति चाक्षुष-प्रत्यक्षस्याप्यप्रमाण्यप्रसङ्गात् । तस्यापि हि परोक्षोऽपरोक्षो वा विषयः । नाद्यः । तस्यानुमान-विषयत्वात् । न द्वितीयः । तस्य श्रोत्रादिविषयत्वादिति वक्तुं शक्यत एव । तत्र चैवं वक्तव्यम् । उत्पद्यते तावच्चक्षुषा शुक्लोऽयं पट इति प्रमा । तथा चापरोक्षत्वेऽपि विषयस्य श्रोत्राद्यविषयत्वाद्युक्तं तत्र चक्षुषः प्रामाण्यम् । किञ्च प्रयोजनाभावेन न स्पष्टदृष्टं वस्तु निराकर्तुं शक्यते । सर्वापलाप-प्रसङ्गात्, किन्तु वस्तुदर्शनात्प्रयोजनमपि किञ्चित्कल्पनीयमिति । तदेतच्छब्देऽपि समानम् । परोक्षोऽपि स तादृशः कश्चिद्विषयो यो नानुमानस्य विषय इति वक्ष्यामः । एतदप्युक्तम् ॥ प्रत्यक्षवदिति ॥&lt;/p&gt;</description>
    </item>
    <item>
      <title>१२ विज्ञानात्मकादिहेतुचतुष्टयेनापि शब्दा प्रामाण्यानिर्धारः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/12_vijnAnAtmakAdihetuchatuShTayenApi_sha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/12_vijnAnAtmakAdihetuchatuShTayenApi_sha/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;विज्ञानात्मकादिहेतुचतुष्टयेनापि शब्दा प्रामाण्यानिर्धारः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;यच्चाविज्ञानात्मकत्वान्न शब्दः प्रमाणमिति । तदप्ययुक्तम् । यथेन्द्रियमिन्द्रिय-सन्निकर्षो वा प्रत्यक्षमविज्ञानात्मकमपि विज्ञानकरणत्वात्प्रमाणम्, तथा शब्दस्याप्युपपत्तेः ॥ किञ्च धूमाद्यनुमानस्याविज्ञानात्मकस्यापि प्रामाण्यं दृष्टमिति शब्दस्य कथं न स्यात् ॥ अथ न धूमादिक-मेवानुमानं किं नाम तज्ज्ञानम् । यथाऽऽहुः प्रमाणविदः; लिङ्गपरामर्शोऽनुमानमिति । तर्हि शब्दमात्रं न प्रमाणं किन्तु तज्ज्ञानमेवेत्यसिद्धिः ॥ एतदप्याह प्रत्यक्षवच्चेति ॥&lt;/p&gt;&#xA;&lt;p&gt;एतेन बाह्यकरणप्रत्यक्षत्वादात्मन्यसमवेतत्वादित्यपि हेतुद्वयं निरस्तं वेदितव्यम् । बाह्यकरण- प्रत्यक्षस्यापि धूमवत्प्रामाण्योपपत्तेः । आत्मन्यसमवेतस्यापि प्रत्यक्षवदनुमानवच्च तत्सम्भवात् । ज्ञानाङ्गीकारेण व्यभिचारपरिहारे शब्दोऽपि ज्ञानात्मेत्यसिद्धिरेवेति ।&lt;/p&gt;</description>
    </item>
    <item>
      <title>१३ शब्दस्याथेन स्वाभाविक सम्बन्धः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/13_shabdasyAthena_svAbhAvika_sambandhaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/13_shabdasyAthena_svAbhAvika_sambandhaH/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;शब्दस्याथेन स्वाभाविक सम्बन्धः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;यच्चोक्तं शब्दस्यार्थेन सम्बन्धोऽस्ति न वेति । तत्रास्तीति ब्रूमः । स च तादात्म्यादेर-सम्भवेऽन्यो भविष्यति । यथा खलु चक्षुरादेः प्रत्यक्षस्यासम्बद्धस्य ग्राहकत्वेऽतिप्रसङ्गात्तादात्म्यादेर-सम्भवात्कार्यवशादेव घटादिना संयोगः कल्प्यते । श्रोत्रस्य शब्देन संयोगाद्यसम्भवात्समवायः । अनुमानस्य च धूमादेरग्न्यादिना संयोगादेरव्याप्त्यतिव्याप्त्यादिनाऽसम्भवाद्य्वाप्यव्यापकभावः कल्पितः। एवं शब्दस्यासम्बद्धस्य गमकत्वेऽतिप्रसङ्गात्तादात्म्यादेर सम्भवात्सम्बन्धान्तरं कल्पनीयम् । न पुनः स्पष्टदृष्टतत्कार्यापलापो युक्तः ॥ तदिदमाह ॥ प्रत्यक्ष वच्चेति ॥ स च सम्बन्धः पारमेश्वरः सङ्केत एवेत्येके । स्वाभाविकः प्रत्याय्यप्रत्यायकत्वलक्षण इत्यपरे । तत्र कः सम्बन्धो विवक्षित इत्यपेक्षाया-मुक्तम् ॥ स्वत एवेति ॥ स्वाभाविकेनैव सम्बन्धेनेत्यर्थः । तदुक्तं जैमिनिना ‘औत्पत्तिकस्तु शब्दस्यार्थेन सम्बन्धः’ इति । वक्ष्यति चाचार्यः ‘नित्ययोगोऽपि शब्दानामर्थै नैव निषिद्ध्यत’ इति ।&lt;/p&gt;</description>
    </item>
    <item>
      <title>१४ शब्दस्य क्वचित् शक्तया क्वचिच्चसङ्केताद्बोधकत्वम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/14_shabdasya_kvachit_shaktayA_kvachichch/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/14_shabdasya_kvachit_shaktayA_kvachichch/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;शब्दस्य क्वचित् शक्तया क्वचिच्चसङ्केताद्बोधकत्वम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु यदि शब्दस्य स्वाभाविकी वाच्यविषया शक्तिस्तदा व्युत्पन्नवदव्युत्पन्नोऽपि शब्दादर्थं प्रतीयात् । न ह्यग्निरविदितशक्तिर्न दहतीति । मैवम् । यथा प्रत्यक्षस्य चक्षुरादेः स्वाभाविक्यां रूपप्रतीतिजननशक्तौ सत्यामप्यागन्तुकसन्निकर्षापेक्षया रूपप्रत्यायकत्वम्, यथा च लिङ्गस्य सत्यपि स्वाभाविके साध्यसम्बन्धे तदनुसन्धानापेक्षयैव गमकत्वम्, एवं शब्दस्यापि सत्यप्यर्थेन स्वाभाविके सम्बन्धे विदितसम्बन्धस्यैव बोधकत्वं नान्यथेति नियमात् ॥ तदेतदप्याह ॥ प्रत्यक्षवच्चेति ॥&lt;/p&gt;&#xA;&lt;p&gt;अथापि स्यात् । स्वाभाविकोऽपि सम्बन्धः किं सर्वेषां शब्दानां सर्वैरर्थैरुत कस्यचिच्छब्दस्य केनचिदर्थेन । नाद्यः शब्दार्थव्यवस्थाऽनुपपत्तिप्रसङ्गात् । न द्वितीय ऋष्यार्यम्लेञ्च्छानाम- नियमाभावप्रसङ्गात् । तथा हि । यवशब्दमार्या दीर्घशूके प्रयुञ्जते, यवशब्दाद्दीर्घशूकमेव प्रतिपद्यन्ते । म्लेञ्च्छास्तु प्रियङ्गौ प्रयुञ्जते, प्रियङ्गुमेव प्रतिपद्यन्ते । त्रिवृच्छब्दमार्या लताविशेषे प्रयुञ्जते, ऋषयोऽन्यत्रेत्येवमादिरनियमः स्वाभाविक्यां शब्दाशक्तौ न स्यान् न हि प्रदीपो रूपप्रकाशनशक्ती- रसमपि कदाचित्प्रकाशयति । साङ्केतिकत्वे त्वनियमो युज्यते, पुरुषेच्छाधीनत्वात् तस्याश्चा-नियतत्वाच् चेष्टासङ्केतवदिति ॥ अत्रोच्यते—&lt;/p&gt;</description>
    </item>
    <item>
      <title>१५ शब्दस्य स्वाभाविकशक्तिसद्मावसमर्थनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/15_shabdasya_svAbhAvikashaktisadmAvasama/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/15_shabdasya_svAbhAvikashaktisadmAvasama/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;शब्दस्य स्वाभाविकशक्तिसद्मावसमर्थनम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;यथा खलु शुक्तिसन्निकृष्टेन चक्षुषा कश्चिच्छुक्तिकां प्रतिपद्यते कश्चिद्रजतम् । न चैतावता चक्षुषोऽर्थप्रत्यायकत्वमस्वाभाविकं दोषसहकारिसदसद्भावाभ्यामनियमसम्भवात् । यथा कृतकत्वाल्लिङ्गात्कश्चिदनित्यतां प्रत्येति, कश्चिन्नित्यताम् । अन्यथा विरुद्धहेत्वाभासानवसर-प्रसङ्गात् । तावता न तस्यास्वाभाविकं गमकत्वम् । अनियमस्य सम्बन्धग्रहणदोषभावाभावाभ्या- मुपपन्नत्वात् । तथा शब्दस्यापि शक्त्यनुसार्यननुसारिव्युत्पत्तिलक्षणसहकारिवशादनियमेऽपि स्वाभाविकशक्तिसद्भावः सम्भवतीति ॥ तदिदमाह ॥ प्रत्यक्षवच्चेति ॥ इयांस्तु विशेषः । शब्दस्सङ्केतादपि प्रमापकः । नैवं चक्षुरादि । तेन संवादविसंवादोपपत्तिरिति ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;एवं पक्षद्वयमुपपाद्य कस्यचित्क्वचिदेव शक्तिरित्याद्यपक्षे यत्परेण प्रदीपदृष्टान्तेनैकत्र स्वाभाविकशक्तिमतो न परप्रकाशकत्वे वा न तत्र स्वाभाविकशक्तिरिति दूषण-मुक्तम् । तस्य प्रदीपादेस्तादृशसहकार्यभावेन रसाद्यप्रकाशत्वेऽपि प्रमाकरणान्तरे स्वार्थप्रमाजननशक्ति- मत्यपि दोषादिसहकारिवशादन्यार्थज्ञानजनकतादर्शनाच्छब्दस्याप्येकत्र स्वाभाविकशक्तिमतः सहकारि-वशादन्यार्थज्ञानजनकतोपपत्तिरिति परिहारं प्रत्यक्षवदिति मूलसूचितं विवक्षुराह ॥ यथा खल्वित्यादिना ॥ न च सन्निधानाद्यथेत्यादि ग्रन्थोऽव्यवहितपक्षोपपादकत्वेन किं न व्याख्यात इति वाच्यम् । तथात्वे उभयत्र स्वाभाविकसम्बन्धे व्यवहारनियमस्यैवोपपादनीयत्वेना नियमोपपादनासङ्गतेरुभयत्र स्वाभाविक शक्तौ प्रत्यक्षादेः प्रमाप्रमोभयजननशक्तेः स्वाभाविकत्वापातेनाप्रामाण्यस्यापि स्वतस्त्वापत्तेश्चोभयत्र स्वाभाविकाशक्तौ व्युत्पत्तिद्वयस्यापि शक्त्यनुसारित्वेन शक्त्यनुसार्यननुसारीत्युत्तरग्रन्थासङ्गतेश्चोभयत्र शक्तिपक्षे सङ्केतप्रसक्तेरभावेन विसंवादाप्राप्त्या चेयांस्तु विशेष इत्याद्यनुपपत्तेश्च । न चैवमुभयत्रेति पक्षस्य सर्वादौ वाऽऽद्यपक्षोपपादनान्ते वा निवेशः स्यादिति वाच्यम् । दोषरूपसहकारिलाभे प्रत्यक्षादीनामप्रमाजनकत्वमेव । तदभावे प्रमाजनकत्वमेवेति सहकारिवशप्रयुक्तनियमस्यापि दृष्टतया प्रकृतेऽपि व्युत्पत्तिवशाद्य्ववहारनियमोपपत्तिरित्यर्थस्यापि यथेत्यादिग्रन्थेन सूचिततया व्युत्पत्ति-वशाद्य्ववहारनियमस्य तत्पक्षोपपादकस्याप्यनेनोपपादनलाभात्तदनन्तरभावोपपत्तेः ॥ अर्थप्रत्यायक-त्वमिति ॥ अर्थप्रमापकत्वमित्यर्थः । अर्थशब्दो वा विषयविशेषपर इति बोध्यम् । एवमुत्तरत्रापि द्रष्टव्यम् ॥ अन्यथेति ॥ कृतकत्वात्कस्यापि नित्यत्वाप्रतीतौ तत्पूर्वकप्रयोगानुपपत्त्या विरुद्धहेत्वा-भासोच्छेदप्रसक्तेरिति भावः । नन्वेवं दोषसहकृतप्रत्यक्षादिजन्यज्ञानस्याप्रमात्वेन विसंवादित्ववच्छक्त्य-ननुसारिव्युत्पत्ति सहकृतशब्दजन्यज्ञानस्याप्रमात्वाद्यापत्तिरित्यत आह ॥ इयांस्तु विशेष इति ॥&lt;/p&gt;</description>
    </item>
    <item>
      <title>१६ सङ्केतत्वाद्यभिमतचोद्यम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/16_sanketatvAdyabhimatachodyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/16_sanketatvAdyabhimatachodyam/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;सङ्केतत्वाद्यभिमतचोद्यम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु ये स्वाभाविकं सम्बन्धमास्थिषत शब्दार्थयोस्तेषामपि नैष सत्तामात्रेणाव-गमाङ्गम् । अपि तु विज्ञातस्सन् । विज्ञाने चास्यायमर्थस्य वाचक इति वाऽस्मादयं बोद्धव्य इति वा सङ्केत एवोपायः । वृद्धव्यवहारोऽपि गवादिशब्दानां देवदत्तादिशब्दवत्सङ्केतपूर्वक एव । तद्वरमस्तु सङ्केत एव । कृतमत्र स्वाभाविकेन सम्बन्धेन । तन्मात्रादेव प्रयोगप्रतिपत्तिव्यवहाराणामुपपत्तेः ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;स्वाभाविकसम्बन्धमभ्युपगच्छता तद्ग्रहोपायत्वेन सङ्केतस्यैव वक्तव्य-त्वात्तेनैव प्रयोगाद्युपपत्तौ तदर्थतया स्वाभाविकसम्बन्धकल्पने गौरवमित्याशङ्कते ॥ नन्विति ॥ नन्वस्तु तावत्सामयिकेषु देवदत्तादिशब्देष्वेवम् । ये पुनरिदंप्रथमव्यवहारप्रवृत्तास्तेषु कथं समयापेक्षेत्यत आह ॥ वृद्धव्यवहारोऽपीति ॥ गवादिशब्दा अपि समयाधीनवृत्तयः पदत्वाद्देवदत्तादिपदवदित्यर्थः । न चानादितयाऽप्येतदुपपत्स्यते प्रलये विच्छेदादिति भावः ।&lt;/p&gt;</description>
    </item>
    <item>
      <title>१७ सङ्केताच्छब्दबोधसमर्थनानुवादः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/17_sanketAchChabdabodhasamarthanAnuvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/17_sanketAchChabdabodhasamarthanAnuvAdaH/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;सङ्केताच्छब्दबोधसमर्थनानुवादः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;नन्वयं सङ्केत एव केषाञ्चिच्छब्दानामसति स्वाभाविकार्थसम्बन्धे न शक्यः कर्तुम् । निर्दिश्य ह्यर्थं ब्रूयादयमस्माद्बोद्धव्य इति । न च निर्देशोऽसति स्वाभाविके सम्बन्धे केषाञ्चि-च्छब्दानां सिध्यति । सङ्केताधीने तु वाचकत्वे सर्वेषां शब्दानामकृतसमयत्वात्किं केन निर्दिशेत् । तस्मात्सङ्केतकरणमेव स्वाभाविकसम्बन्धं प्रतिपादयति शब्दानाम् ॥ मैवम् ॥ सर्गादिभुवां महर्षिदेवतानां परमेश्वरानुग्रहाद्धर्मज्ञानवैराग्यैश्वर्यसम्पन्नानां परमेश्वरस्य तावत्सुकर एव सङ्केतः कर्तुम् । तद्य्ववहाराच्चास्मदादीनामपि सुग्रहः सङ्केतः । तथा हि । वृद्धवचनानन्तरं तच्छ्राविणो वृद्धान्तरस्य प्रवृत्तिहर्षशोकभयादिप्रतिपत्तेस्तद्धेतुं प्रति अयमनुमिमीते बालस्तस्य सत्स्वप्यन्येष्व-भूतस्य वाक्यश्रवणसमनन्तरं भवतो वाक्यश्रवणहेतुतामवगच्छति । तदवयवानां च पदानामा-वापोद्धारभेदेन तत्तदर्थप्रत्ययजननोपायत्वदर्शनात् । तेषु तेष्वर्थेषु तेषां पदानां वाचकत्वं च कल्पयति । एवं पदावयवेषु प्रकृत्यादिष्वपि द्रष्टव्यम् । स्वाभाविकीं शक्तिमभ्युपगच्छताऽप्येषा प्रक्रियाऽनुसरणीया । साऽपि न सत्तामात्रेणावगमाङ्गमित्युक्तम् ।&lt;/p&gt;</description>
    </item>
    <item>
      <title>१८ सङ्केतवाद्युक्तं व्याकरणस्य अथवत्वम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/18_sanketavAdyuktaM_vyAkaraNasya_athavat/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/18_sanketavAdyuktaM_vyAkaraNasya_athavat/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;सङ्केतवाद्युक्तं व्याकरणस्य अथवत्वम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;स्यादेतत् । यदि शब्दानां साङ्केतिकः सम्बन्धो न स्वाभाविकः; कृतं तर्हि साध्वसाधु विभागपरेण व्याकरणेन । स्वाभाविकं हि यस्य वाचकत्वं स शब्दः साधुरसाधुश्चेतरः । सामयिकत्वे तु सर्व एव साधवोऽसाधवो वा स्युः । मैवम् । परमेश्वरसमयपरिपालनार्थत्वात् । तथा च येषां पदानां येष्वर्थेषु परमेश्वरेण कृतः समयस्तानि तत्र साधूनि; असाधूनि चेतरत्रेति विभागाय व्याकरणमर्थवदिति ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;स्वाभाविकसम्बन्धपक्षे साध्वसाधुविभागस्य स्वाभाविकसम्बन्धोपेतानां गवादिपदानां साधुत्वं तद्रहितानां गाव्यादीनामसाधुत्वमिति कर्तुं शक्यत्वेऽपि सङ्केताधीनवाचकत्वपक्षे गाव्यादिशब्दानामिव गवादिशब्दानामपि सङ्केतितत्वाविशेषेण साध्वसाधुविभागो न कर्तुं शक्य इत्याह ॥ स्वाभाविकं हीति ॥ यद्यप्यत्र न स्वाभाविकवाचकत्वादिकमेव साधुत्वादिकमभेदेन व्याप्यव्यापक-भावानुपपत्तेः । नापि साधयति बोधयतीति व्युत्पत्त्या बोधकत्वं साधुत्वम् । गाव्यादीनामपि साधुत्वापत्तेः । नापि शक्तत्वं तत् । विकरणानामनर्थकतया पचतीत्यादौ तेषामसाधुत्वापत्तेः । लाक्षणिकानामपि लक्ष्येऽशक्ततयाऽसाधुत्वापत्तेश्च । क्वचिच्छक्ततया साधुत्वे तु हयदरिद्रशक्ताश्वा-स्वशब्दयोर्दरिद्राश्वयोरपि साधुता स्यात् । नापि वृत्तिमत्त्वं तत् । द्योतकनिपातानामसाधुत्वापत्तेः । औपसन्दानिकी शक्तिरेव द्योतनीति चेत् । प्रोत्तरजित्व-घोत्तरटत्वयोरविशेषेण विनिगमनाविरहाच्छक्तता प्राप्तौ व्यासज्यवृत्तिशक्तौ विश्रान्तेः । ततश्च द्विर्वचनाद्यव्यवस्थापत्तिः । नापि जातिविशेषः साधुत्वम् । कत्वादिना सङ्करापत्तेः । एवं च साधुत्वस्यानिरुक्त्या व्याप्यव्यापकभावावधारणमनुपपन्नमिवाभाति । तथापि ‘अनपभ्रष्टतानादिर्यद्वाऽभ्युदययोग्यता । व्याक्रिया व्यञ्जनीया वा जातिः काऽपीह साधुता ।’ तत्र शक्तिवैकल्यादिप्रयुक्तमन्यथोच्चारणमपभ्रष्टता तदभावोऽनपभ्रष्टता । सैव हि साधुता । सा चार्थ-विशेषान्तर्भावेनैव । तथा हि । यमर्थं शक्त्या लक्षणया वा बोधयितुं द्योतयितुं वा यादृक् शब्दोऽनादिः प्रयुक्तः स तस्मिन्नर्थे दोषादन्यथात्वं प्राप्तोऽसाधुरन्यथा तु साधुरनादिता वाऽभ्युदययोग्यता वा रत्नतत्ववच्छास्त्रपरिशीलनशालिभिर्गम्यो जातिविशेषो वा साधुता । न च जातिसङ्करो दोषः । दूषक-ताबीजाभावेनोपाधिसङ्करवत्तस्याप्यदोषत्वादिति वैयाकरणाद्युक्तरीत्या साधुत्वादेर्निर्वक्तुं शक्यत्वात्तस्य स्वाभाविकसम्बन्धव्यापकतोपपद्यत एव । लाक्षणिकादावपि परम्परया स्वाभाविकसम्बन्ध-प्रयोज्यताऽस्त्येवेति नानुपपत्तिरिति भावः । गवादिपदानां गाव्यादिपदानां च सङ्केतितत्वाविशेषेऽपि गवादीनां परमेश्वरसङ्केतितयाऽन्येषां तदभावेन सङ्केतेऽप्यवान्तरविशेषसद्भावात्परमेश्वर सङ्केतितानां साधुत्वमन्येषामसाधुत्वमिति परमेश्वरसङ्केतपरिपालनार्थतया व्याकरणसार्थक्यं सङ्केतपक्षेऽपि सम्भवत्येवेत्याह ॥ परमेश्वरेति ॥&lt;/p&gt;</description>
    </item>
    <item>
      <title>१९ सङ्केतपक्षनिरासः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/19_sanketapaxanirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/19_sanketapaxanirAsaH/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;सङ्केतपक्षनिरासः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;अत्र ब्रूमः ॥ परस्यापि मते किमीश्वरसङ्केत एवावगमाङ्गमुतास्मदादीनामपि ॥ आद्ये कथमृष्यार्यम्लेच्छानामनियताः प्रयोगप्रत्ययव्यवहाराः ॥ किञ्चेश्वरसङ्केतोऽपि गृहीत एवावगमाङ्गं न स्वरूपेण । व्युत्पन्नवदव्युत्पन्नस्यापि प्रतिपत्तिप्रसङ्गात् । तद्ग्रहश्च त्वदुक्तरीत्योपदेशादिनैव । तथा चास्त्वस्मदाद्युपदेश एव । किमदृष्टेश्वरसङ्केतकल्पनयेति समानम् । अस्मदादिभिरपि पूर्वतनस्सङ्केतो ज्ञाप्यत एव न तु क्रियत इति चेत् । तर्ह्यस्मन्मतेऽपि वृद्धेन स्वाभाविकी शक्तिर्ज्ञाप्यत एव । न त्वपूर्वसङ्केतः क्रियत इति तुल्यम् ॥ द्वितीये तु व्याकरणादिवैयर्थ्यम् । व्यवहारमात्रं हि शब्द-प्रयोजनम् । तच्चेश्वरानीश्वरसङ्केतयोः समानम् अदृष्टार्थमिति चेन्न । प्रमाणाभावात् । श्रुत्यादेः सङ्केतशक्तिपक्षोदासीनत्वात् । किञ्च चरमभाविनं सहकारिणमुपदेशादिकमुपादाय शक्ति-प्रत्याख्यानेऽतिप्रसङ्गः ।&lt;/p&gt;</description>
    </item>
    <item>
      <title>२० शब्दे औत्पत्तिकशक्तिसद्भावसमर्थनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/20_shabde_autpattikashaktisadbhAvasamart/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/20_shabde_autpattikashaktisadbhAvasamart/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;शब्दे औत्पत्तिकशक्तिसद्भावसमर्थनम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;अथौत्पत्तिकशक्तिसद्भावे किं प्रमाणम् । अर्थावबोधस्य स्वरूपसहकारिभ्यां शब्दसङ्केताभ्यामेवोपपत्तेरिति ॥ उच्यते । किं स्वरूपसहकारिव्यतिरिक्तातीन्द्रिया शक्तिः क्वापि नाङ्गीक्रियते उत शब्द एव ॥ आद्ये वक्ष्यामः । द्वितीये चाधुनातनास्तावन्न सङ्केतयितार इति तवापि संमतम् । न च लोकोत्तरे सङ्केतयितरि प्रमाणमस्ति । तथा च स्वभाव एवायं शब्दानामिति गम्यते । गवादिशब्दाः साङ्केतिकाः शब्दत्वाद्देवदत्तादिशब्दवदिति चेत् । किमत्र साङ्केतिकत्वमात्रं साध्यम् उत सास्नादिमत्यर्थे । आद्ये सिद्धसाधनम् । गुप्तभाषणादौ मया गोशब्दस्य घटेऽपि सङ्केतितत्वात् । द्वितीये व्यभिचारः । न हि सर्वेऽपि शब्दाः सास्नादिमति पिण्डे सङ्केतिता इत्यत्र प्रमाणमस्ति । गोशब्दः सास्नादिमत्यर्थे सङ्केतितस् तत्र प्रयुज्यमानशब्दत्वाद् गाव्यादिशब्दवदिति चेन्न असाधु-शब्दत्वस्योपाधित्वात् । साधनावच्छिन्नसाध्यव्यापकत्वेनाप्युपाधित्वस्य वक्ष्यमाणत्वात् । अन्यथाऽस्मदादिविशेषणप्रेक्षेपोऽपि प्रतिज्ञायां प्रसज्येतेति ॥ तदेवं शब्दस्यार्थसम्बन्धसम्भवान्ना-प्रामाण्यम् ।&lt;/p&gt;</description>
    </item>
    <item>
      <title>२१ सम्भावनामात्रे प्रवृत्तिर् इति मतनिरासः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/21_sambhAvanAmAtre_pravRttiH_iti_matanir/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/21_sambhAvanAmAtre_pravRttiH_iti_matanir/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;सम्भावनामात्रे प्रवृत्तिर् इति मतनिरासः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;यत्पुनरुक्तमाप्तानाप्तप्रयुक्तयोरित्यादि । तदप्यसारम् । प्रत्यक्षवदेवोपपत्तेः । चक्षुरादि-प्रत्यक्षं हि क्वचिद्यथार्थज्ञानं क्वचिदयथार्थज्ञानं जनयदपि प्रमाणमङ्गीक्रियत एव । दोषसदसद्भावाभ्यां तत्र भेद इति चेत्; तर्ह्यत्राप्यनाप्तवक्तृसदसद्भावाभ्यां भेदो भविष्यति । वक्ता वाक्योच्चारण एवोपयुज्यत इति चेन्न । यतस्तदेवाविषये प्रयुञ्जानो दुष्टं करोति निशा तमसिमाकाशे प्रयुञ्जान इव । अन्यथाऽनुमानमप्यप्रमाणं स्यात् । कृतकत्त्वं हि शब्दानित्यत्वसाधने साध्वसाधु चाग्न्यवय-विनोऽनुष्णत्वसाधने । तत्कस्माद्विशेषात् । व्याप्तिपक्षधर्मताभावाभावाभ्यामिति चेन्न । कालातीतत्वस्य पृथग्दूषणताया वक्ष्यमाणत्वात् । अतोऽविषयवृत्तित्वतदभावरूप एव विशेषो वक्तव्यः । स च समानः शब्देऽपीति । तदिदमुक्तम् ॥ प्रत्यक्षवच्चेति ॥&lt;/p&gt;</description>
    </item>
    <item>
      <title>२२ वेदाप्रामाण्याक्षेपकानृतत्वादिहेतूनां साधारणदूषणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/22_vedAprAmANyAxepakAnRtatvAdihetUnAM_sA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/22_vedAprAmANyAxepakAnRtatvAdihetUnAM_sA/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;वेदाप्रामाण्याक्षेपकानृतत्वादिहेतूनां साधारणदूषणम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु तथाऽपि वेदस्य प्रामाण्यं नोपपद्यते । अनृतव्याघातपुनरुक्तदोषात् ॥ तथा हि ॥ अनृतमप्रमाणं दृष्टम् । यथा विप्रलम्भकवाक्यम् । अनृतश्च वेदः पुत्रकामेष्ट्यनुष्ठानेऽपि फलानुपलब्धेः ॥ व्याहतं चाप्रमाणम् । यथोन्मत्तवाक्यम् । व्याहतश्चायमतिरात्रे षोशिनं गृह्णाति, नातिरात्रे षोशिनं गृह्णाति; उदिते जुहोति, अनुदिते जुहोतीत्यादि ॥ पुनरुक्तं चाप्रमाणम् । पुनरुक्तिश्च वेदे त्रिः प्रथमामन्वाहेत्यादिदर्शनादिति ॥ तदिदमप्ययुक्तम् ।&lt;/p&gt;&#xA;&lt;p&gt;तथा हि । किं वेदमात्रं पक्षीकृत्यैतैर्हेतुभिरप्रामाण्यं साध्यते उत तदेकदेशम् । नाद्यः । यथा कस्यचित्प्रत्यक्षस्यानुमानस्य वाऽनृतत्वादौ सत्यप्यन्यस्य प्रामाण्यमेवं वेदस्यानृतादिभागपरिहारेण प्रामाण्योपपत्तेः । अन्यथा हेतूनां भागासिद्धिप्रसङ्गात् । द्वितीये त्वास्तां विप्रतिपन्नो वेदभागः । संप्रतिपन्नवेदभागमीमांसा कथमनुपपन्ना ॥ अथ वेदत्वात्तस्यापि वेदभागस्याप्रामाण्यं साधयामीति मन्यसे । तन्न । तथा हि कस्यचित्प्रत्यक्षस्यानुमानस्य वाऽप्रामाण्येऽप्यन्यस्य प्रामाण्यं न प्रत्यक्ष-त्वादिमात्रेण विहन्यते; तथा वेदस्यापि । अन्यथा सर्वप्रत्यक्षानुमानविलयप्रसङ्गः ।&lt;/p&gt;</description>
    </item>
    <item>
      <title>२३ वेदाप्रामाण्याक्षेपकानृतत्वादिहेतूनां प्रत्येकं दूषणानि</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/23_vedAprAmANyAxepakAnRtatvAdihetUnAM_pr/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/23_vedAprAmANyAxepakAnRtatvAdihetUnAM_pr/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;वेदाप्रामाण्याक्षेपकानृतत्वादिहेतूनां प्रत्येकं दूषणानि&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;किञ्चेदमनृतत्वम् । अर्थव्यभिचारित्वमिति चेत् । नन्विदमेवाप्रामाण्यमिति साध्या-विशिष्टता । न चानृतत्वमेकदेशेऽपीति सूत्रकार एव वक्ष्यति । व्याघातेन चाप्रामाण्यं साधयन्किं वाक्यद्वयं पक्षीकुर्यादुतैकमेव । नाद्यः । व्याहतयोः प्रत्यक्षयोरनुमानयोर्वा मध्येऽन्यतरप्रामाण्यसंभव-वद्वाक्ययोरप्यन्यतरप्रामाण्यसंभवात् । न द्वितीयो ऽनिश्चितदशायामन्यतरप्रत्यक्षादिवत्पक्षीकृत-स्यापि प्रामाण्यसंभवात् । अपि च व्याघातोऽप्यापाततः सर्वथा वा । नाद्यः । आपाततो व्याघातवतोऽपि प्रत्यक्षादेरिव वेदस्यापि प्रामाण्यसंभवात् । न द्वितीयः । प्रत्यक्षादाविवासिद्धेः । यथा चासिद्धिस्तथा सूत्रकृदेव वक्ष्यति ।&lt;/p&gt;&#xA;&lt;p&gt;पौनरुक्त्येऽपि प्रत्यक्षादिवद्वेदप्रामाण्यं संभवति । न ह्येकस्मिन्नर्थे संप्लवमानं प्रत्यक्षमनुमानं वाऽप्रमाणं भवति । अर्थवैपरीत्ये हि तत्स्यात् । न हि प्रत्यक्षेण गृहीतो घटः पुनर्गृह्यमाणः पटो भवति । नापि कृतकत्वेनानित्यतयाऽनुमितः शब्दस्तीव्रादिधर्मोपेतत्वेन पुनस्तथाऽनुमीयमानो नित्यो भवति । तथा शब्देऽपि ॥ वैय्यर्थ्यं तु कथचिच्छङ्क्येत । तच्चाभ्यासानुवादादिरूपेण व्याकुर्वद्भिरेव वृद्धैः परिहृतमिति ।&lt;/p&gt;</description>
    </item>
    <item>
      <title>२४ प्रामाण्यस्य स्वतस्त्वम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/24_prAmANyasya_svatastvam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/24_prAmANyasya_svatastvam/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;प्रामाण्यस्य स्वतस्त्वम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;नन्वस्त्वेवं वेदस्याप्रामाण्यपरिहारः । प्रामाण्यं तु कुतः । न ह्यप्रामाण्यप्रतिक्षेप एव प्रामाण्यम् । घटादावभावादिति । ज्ञानकरणस्य सतोऽप्रामाण्ये निरस्ते स्वत एवेति ब्रूमः । तदिदमुक्तम् आगस्येति । आगमम्यतेऽवगम्यतेऽनेनेत्यागमः ॥ ये हि न्यायविदः प्रत्यक्ष-विशेषस्यानुमानस्य च प्रामाण्यं स्वत एवेत्यङ्गीकृत्यागमप्रामाण्यस्वतस्त्वं नाङ्गीकुर्वन्ति तान्प्रति प्रत्यक्षवच्चेति दृष्टान्तोपादानम् । हिशब्दः प्रमाणत्वहेतुसूचकः ॥ ये तु प्रमाणमात्रस्य प्रामाण्यं स्वतो नेति मन्यमाना आगमप्रामाण्यस्वतस्त्वे विप्रतिपद्यन्ते तान्प्रति प्रत्यक्षवच्चेति प्रत्यक्षानुमानयोरपि प्रसङ्गात्स्वीकारार्थमुक्तमिति ज्ञातव्यम् ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;नन्वस्मिन्पक्षे वेदस्येति वक्तव्यं नागमस्येति स्वत एवेति च व्यर्थम् । न च प्रामाण्योपपादनाय तदिति वाच्यम् । अप्रामाण्ये परिहृते प्रामाण्यस्यैव सिद्धतया तदनुपपत्त्यप्रसक्त्या तदुपपादनस्यावश्यकत्वादित्यतस्तदनुपपत्तिप्रकारं दर्शयति ॥ नन्विति ॥ उत्तरमाह ॥ ज्ञानकरणस्येति ॥ प्रामाण्यमित्यनुवर्तते । स्वत इत्यतःपरमुत्पाद्यत इति शेषः । यद्वोत्पद्यते ज्ञायते चेति शेषः । कुत इति पूर्ववाक्यमप्युत्पत्तिज्ञप्त्याक्षेपपरत्वेन व्याख्येयम् । तथा च स्वत एव ज्ञानजननशक्त्युत्पादकेनैव, तथा ज्ञानजनकत्वग्राहकेणैव यथार्थज्ञानजनकत्वरूपं प्रामाण्यमुत्पद्यते ज्ञायते चेत्यर्थः । नात्र पूर्वत्रेव वाक्यैकदेशस्यैवोपयोगः प्रत्युत समग्रस्यापीत्याशयेन प्रत्यक्षवच्चेत्यंशं मतभेदेन द्वेधा सङ्गमयति ॥ ये हीत्यादीना ॥ यद्यपि प्रत्यक्षज्ञानमर्थादुत्पद्यमानमपि न गृहीताव्यभिचारादुत्पद्यतेऽपि तु सत्ता-मात्रेणावस्थितादेव । एवमिन्द्रियादीन्यपि न गृहीताव्यभिचाराणि । व्यभिचारीणि चार्थेन । शाब्दज्ञानं तु नार्थादुत्पद्यते । न च शब्दस्यार्थाव्यभिचार इति न तयोः स्वतोऽर्थाव्यभिचारग्रहणमिति प्रवृत्तिसामर्थ्यं तज्जातीयत्वं वाऽर्थाव्यभिचारायाश्रयणीयम् । तथाऽप्यनुमानोपमानधर्मिज्ञानानुव्यवसायानां स्वत एव तद् व्याप्तिपक्षधर्मतावत्त्वग्राहकेणैवानुमाने कारणतः स्वरूपतश्च व्यभिचारशङ्कानिरासात् । उपमानेऽप्यतिदेशवाक्यसादृश्यज्ञानयोः प्रामाण्यावधारणेनानुव्यवसायेऽप्यज्ञानाननुव्यवसायेन धर्मि-ज्ञानेऽप्यभ्रान्तत्वनियमेन तच्छङ्कानिरासादित्याशयेन विमतं ज्ञानमर्थाव्यभिचारि समर्थप्रवृत्तिजनकत्वाद् यदि पुनरेवं नाभविष्यन्न समर्थां प्रवृत्तिमकरिष्यद्यथा प्रमाणाभास इति व्यतिरेक्यन्वयव्यतिरेकी वा । अनुमानस्य स्वतःप्रमाणतयाऽन्वयस्यापि संभवादिति । तथा चानुमानस्य परितो निरस्तसमस्त-विभ्रमाशङ्कस्य स्वत एव प्रामाण्यम् । अनुमेयाव्यभिचारिलिङ्गसमुत्थत्वात् । एतेनोपमानं व्याख्यात-मित्यादि च प्रमाणतोऽर्थप्रतिपत्ताविति प्रथमभाष्यव्याख्यानावसरे न्यायवार्तिकटीकायां वाचस्पति-नोक्तमिति भावः ।&lt;/p&gt;</description>
    </item>
    <item>
      <title>२५ प्रामाण्यस्वतस्त्वनिर्वचनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/25_prAmANyasvatastvanirvachanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/25_prAmANyasvatastvanirvachanam/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;प्रामाण्यस्वतस्त्वनिर्वचनम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु किमिदं प्रमाणानां प्रामाण्यस्य स्वतस्त्वम् ॥ उच्यते ॥ प्रत्यक्षानुमानागमा-स्तज्जनितं विज्ञानं च प्रमाणम् ॥ तत्र ज्ञानस्य यद्याथार्थ्यलक्षणं प्रामाण्यं तस्य ज्ञानजनक-(सामग्री)मात्राधीनजन्मत्वं स्वतस्त्वम् ॥ करणानां च ज्ञानजननशक्त्यैव तद्याथार्थ्यजनकत्वं तस्त्वम् । तथा ज्ञानगतयाथार्थ्यस्य ज्ञानग्राहकमात्रग्राह्यत्वं स्वतस्त्वम् ॥ करणनां तु ज्ञप्तौ स्वतस्त्वं नाङ्गीक्रियते; तत्स्वरूपस्य यथायथं प्रत्यक्षादिवेद्यत्वात्, यथार्थज्ञानजनकत्वस्यानुमान-वेद्यत्वात् । अथवा तेषामपि ज्ञानजनकत्वं येन गृह्यते तत एव यथार्थज्ञानजनकत्वस्य तदीयस्य ग्राह्यत्वं स्वतस्त्वमिति ॥&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;ननु स्वतस्त्वमित्यत्र स्वशब्दस्य स्वपरत्वं वा स्वीयपरत्वं वा । आद्ये स्वजन्यत्वं तदित्युक्तं स्यात् । द्वितीयेऽपि स्वाश्रयज्ञानजन्यत्वं वा स्वाश्रयज्ञानसामग्रीजन्यत्वं वा ज्ञानसामग्रीजन्याश्रितत्वं वा ज्ञानसामग्रीमात्रजन्याश्रितत्वं वा । नाद्यः पौर्वापर्यासम्भवेन स्वस्य स्वहेतुत्वानुपपत्तेः । न द्वितीयः । ज्ञानस्य गुणत्वेन स्वप्रामाण्यं प्रति समवायिकारणत्वासम्भवात् । न तृतीयः । प्रामाण्यस्योपाधिरूपत्वे स्मृतित्वानधिकरणज्ञानस्य बाधात्यन्ताभावस्तत्त्वमिति वक्तव्यम् । तस्य चात्यन्ताभावरूपस्य न जन्म सम्भवति नापि जातिरूपत्वे तस्य जन्मसम्भवः । नापि चतुर्थः । अप्रामाण्यस्यापि स्वतस्त्वप्रसङ्गात् । पञ्चमेऽपि मात्रग्रहणेनाप्रमां व्यावर्तयताऽप्रमासामग्रीरूप-दोषासाहित्यद्वारेण तदभावसाहित्यमपि ज्ञानसामग्य्रां विवक्षितम् उत दोषासाहित्यमात्रम् । नाद्यः । परतः प्रामाण्यवादिमतानुप्रवेशापातात् । नापि द्वितीयः । विशेषदर्शनस्य भ्रमनिवृत्तिहेतुत्वेन तद्विपर्ययस्य भ्रमहेतुत्ववद्दोषासहकृतज्ञानसामग्रीजन्यं ज्ञानमप्रमेत्यङ्गीकुर्वता प्रमां प्रति दोषाभावस्य हेतुताया अनिराकार्यत्वात् । न चेश्वरप्रमायामिव दोषाभावस्यावर्जनीयसन्निधितया न प्रमात्व-प्रयोजकत्वमिति वाच्यम् । नित्यद्रव्येषु द्रव्यत्वस्य गुणवत्त्वप्रयुक्तत्ववद्दोषाभावगर्भसामाग्य्रजन्यत्वेऽ-पीश्वरज्ञानस्य तत्र प्रमात्वस्य दोषाभावप्रयुक्तत्वोपपत्तेः । न च दोषाभावस्याभावत्वादकारणत्वम् । विशेषदर्शनाभावस्य भ्रमहेतुत्ववद्विहिताकरणस्य प्रत्यवायहेतुत्ववच्च तदुपपत्तेः । तस्मान्न स्वतस्त्वं निर्वक्तुं शक्यमिति स्वत एवेत्यनुपपन्नमित्याशङ्कते ॥ नन्विति ॥ अत्र करणप्रामाण्ये प्रसक्तेऽपि तत्स्वतस्त्वस्य ज्ञानप्रामाण्यस्य ज्ञानसामग्य्रन्यगुणादिजन्यत्वेऽनुपपत्त्या तत्स्वतस्त्वाधीनतया ज्ञान-प्रामाण्यस्वतस्त्वव्युत्पादनेन करणप्रामाण्यस्वतस्त्वव्युत्पादने सौलभ्यमित्याशयेन करणप्रामाण्य-प्रसङ्गाज्ज्ञानप्रामाण्यमपि व्युत्पादयिष्यन्करणफलभेदेन प्रमाणद्वैविध्यं तावदाह ॥ प्रत्यक्षेति ॥ अत एव शङ्काग्रन्थोऽपि सामान्येन प्रवृत्त इति द्रष्टव्यम् ॥&lt;/p&gt;</description>
    </item>
    <item>
      <title>२६ प्रामाण्यस्य उत्पत्तौ स्वतस्त्वनिरूपणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/26_prAmANyasya_utpattau_svatastvanirUpaN/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/26_prAmANyasya_utpattau_svatastvanirUpaN/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;प्रामाण्यस्य उत्पत्तौ स्वतस्त्वनिरूपणम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;उत्पत्तौ स्वतस्वं कुत इति चेत् । प्रामाण्यं ज्ञानकारणातिरिक्तकारणानपेक्षम् अप्रामाण्येतरज्ञानधर्मत्वाज् ज्ञानत्ववदित्यनुमानात् ॥ न च प्रमा ज्ञानहेत्वतिरिक्तहेत्वधीना कार्यत्वे सति तद्विशेषत्वाद् अप्रमावदिति सत्प्रतिपक्षत्वम्, ईश्वरप्रमायां बाधादसिद्धेश्च ॥ तदतिरिक्त-प्रमापक्षीकारेऽपि किं ज्ञानस्यैवंविधत्वेनोत प्रमात्वस्य अथवा तत्संबन्धस्य साध्यपर्यवसानम् । नाद्यः । व्याघातात् ॥ द्वितीये च प्रमात्वं जातिरन्यद्वा । जातित्वे बाधः । अकार्यत्वात् । अन्यत्वे भावोऽभावो वा । नाद्य ज्ञाने जात्यतिरिक्तभावानभ्युपगमात् । न द्वितीयः । प्रध्वंसातिरिक्तस्य तस्याजन्यत्वात्, प्रध्वंसस्य चात्रासंभवात् । नान्त्यः । संयोगस्य गुणेऽसंभवात्, समवायस्य चाकार्यत्वात् । एतेन प्रमात्वपक्षीकारेणापि प्रयोगो निरस्तः ॥&lt;/p&gt;</description>
    </item>
    <item>
      <title>२७ प्रामाण्यस्य ज्ञप्तौ स्वत्वतस्त्वनिरूपणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/27_prAmANyasya_jnaptau_svatvatastvanirUp/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/08_jijnAsAdhikaraNam_7/27_prAmANyasya_jnaptau_svatvatastvanirUp/</guid>
      <description>&lt;h2 id=&#34;परतयकषवचच-परमणय-सवत-एवगमसय-ह&#34;&gt;प्रत्यक्षवच्च प्रामाण्यं स्वत एवागमस्य हि&lt;/h2&gt;&#xA;&lt;p&gt;&lt;strong&gt;प्रामाण्यस्य ज्ञप्तौ स्वत्वतस्त्वनिरूपणम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;प्रत्यक्षवच्च प्रामाण्यं स्वत एवागमस्य हि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ज्ञप्तौ स्वतस्त्वेऽपि प्रामाण्यं ज्ञानग्राहकमात्रग्राह्यमप्रामाण्येतरज्ञानसमवेतधर्मत्वाज् ज्ञानत्ववत् ॥ न च प्रामाण्यं परतो ज्ञायते, अनभ्यासदशायां सांशयिकत्वादप्रामाण्यवदिति वाच्यम्; व्यर्थविशेषणत्वात् । असिद्धिपरिहारार्थमिति चेन्न । तथाऽनभ्युपगमात् । यथोक्तं स्वयमेव एकामसिद्धिं परिहरतो द्वितीयाऽऽपन्नेति । अन्यथा शरीराजन्यत्वहेतोरपि विशेषणवैयर्थ्यं नोद्भाव्येत ॥ अथानभ्यासदशायामिति प्रतिज्ञाविशेषणम् । तथाऽपि स्वतःप्रमाणतया त्वदभ्युपगतधर्मि-प्रत्यक्षानुमानोपमानेष्वपि संशयादिदर्शनेनानैकान्त्यमिति ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;ज्ञप्ताविति ॥ अत्र साध्यनिष्कर्षो निरुक्तिनिष्कर्षोक्तरीत्या द्रष्टव्यः । यद्यपि दोषादिदशायां जायमानं संशयादिकं स्वतस्त्वाविघातकमित्यप्रयोजकत्वमपि वक्तुं शक्यं तथाऽपि तस्यौत्सर्गिकप्रामाण्यग्रहणादिशक्तिव्युत्पादकोत्तरग्रन्थरीत्या सुग्रहत्वाद्दूषणान्तरमाह ॥ व्यर्थेति ॥ अनभ्युपगमं व्युत्पादयितुं बौद्धधिक्कारीयमुदयनवाक्यं संवादयति ॥ यथोक्तमिति ॥ स्वयमेवे-त्युक्त्यैकामसिद्धिमित्यादि स्वयमेवोक्त्वा पुनरेतादृशानुमानप्रयोक्तुः स्वोक्तविस्मरणशीलतां सूचयति । स्वरूपासिद्धिं परिहरतो व्याप्यत्वासिद्धिरापन्नेति तद्वाक्यार्थः ॥ तथाऽपीति ॥ धर्मिधर्मभावाद्यपलापाय बहिष्ट्वारोपवादिनां बौद्धानां धर्मिज्ञानमप्रमाणमिति विपर्यासदर्शनादनुमानोपमाने अप्रमाणमिति चार्वाकस्य विपर्यासदर्शनात्तद्विप्रतिपत्त्याऽन्येषां तत्प्रामाण्यादौ संशयादिदर्शनादित्यर्थः ।&lt;/p&gt;</description>
    </item>
  </channel>
</rss>
