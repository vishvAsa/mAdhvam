<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ जिज्ञासाधिकरणम् २ on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/</link>
    <description>Recent content in &#43;०३ जिज्ञासाधिकरणम् २ on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/index.xml" rel="self" type="application/rss+xml" />
    <item>
      <title>०१ मङ्गलवादः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/01_mangalavAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/01_mangalavAdaH/</guid>
      <description>&lt;h2 id=&#34;ततर-तरथमलतव&#34;&gt;तत्र ताराथमूलत्वं..&lt;/h2&gt;&#xA;&lt;p&gt;&lt;strong&gt;मङ्गलवादः&lt;/strong&gt;&lt;/p&gt;&#xA;&lt;p&gt;**&lt;em&gt;तत्र ताराथमूलत्वं..&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;तथाऽपि नेदं शास्त्रं व्याकर्तव्यं मङ्गलाचरणरहितत्वात् । मङ्गलाचरणपुरःसराणि खलु कर्माणि निरन्तरायं परिसमाप्यन्ते प्रचीयन्ते च । न चाकृतमङ्गलाचरणानामपि कार्यपरिसमाप्त्यादि-दर्शनात्कृतमङ्गलाचरणनामपि तदभावोपलम्भान्न तद्धेतुत्वमस्येति साम्प्रतम् । तथा सति कारीर्यादे-रपि वृष्ट्यादिहेतुत्वाभावापत्तेः । स्यादेदतेवम् । यदि कारीर्यादेर्वृष्ट्यादिहेतुत्वं निष्प्रमाणकं स्यान्न चैवम् । श्रुतिनिश्चिते तु साध्यसाधनभावे तदभावेऽपि भावोऽनेककारणकत्वस्य कल्पको भवति । दर्शपूर्णमासाभ्यामिव त्रैवर्णिकपरिचर्यादिनाऽपि स्वर्गप्राप्तेः । भावेऽप्यभावस्तु कर्तृकरणादि-वैगुण्यनिमित्तो भवति । न हि सामग्रीवैकल्येन साध्यं व्यभिचरन् हेतुरहेतुः स्यात् । कर्त्रादिसाद्गुण्ये वा प्रबलप्रतिबन्धकसद्भावः कल्प्यते । न हि प्रतिबद्धं कार्यम् अजनयत् कारणमकारणं भवति । वह्नेरपि स्फोटं प्रत्यकारणत्वप्रसङ्गात् । न चैवं सामग्रीवैगुण्यशङ्कया प्रतिबन्धशङ्कया वाऽस्या-ननुष्ठानम् । औत्सर्गिकी खलु प्राणभृतां प्रवृत्तिर्निवृत्तिस्त्वपवादात् । अन्यथैवंविधशङ्कायाः सर्वत्र सौलभ्येन सकलप्रवृत्तिविलयापातादिति । सममेतत्सकलं प्रकृतेऽपि ।&lt;/p&gt;</description>
    </item>
    <item>
      <title>०२ अथशब्दो मङ्गलार्थः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/02_athashabdo_mangalArthaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/02_athashabdo_mangalArthaH/</guid>
      <description>&lt;h2 id=&#34;ततर-तरथमलतव&#34;&gt;तत्र ताराथमूलत्वं..&lt;/h2&gt;&#xA;&lt;p&gt;&lt;strong&gt;अथशब्दो मङ्गलार्थः&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;अनुव्याख्यानम्&lt;/h2&gt;&#xA;&lt;p&gt;&lt;em&gt;&lt;strong&gt;तत्र ताराथमूलत्वं सर्वशास्त्रस्य चेष्यते ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;सर्वत्रानुगतत्वेन पृथगोङ्क्रियतेऽखिलैः ॥ ८ ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;नन्वेतदनुपपन्नम् । तथा सत्येतयोर्विघ्नविघातादिहेतुत्वेन समस्तशास्त्राङ्गतया प्रथमसूत्रावयवत्वाभावप्रसङ्गात् । तथात्वे च प्रथमसूत्रं न्यूनमापद्येत । अधिकार्यादिप्रतिपादकस्य अन्यस्याभावात् । तत्प्रतिपादनस्य चावश्यकत्वात् । अन्यथाऽधिकारिविषयवैधुर्येण शास्त्रस्य अनारम्भणीयत्वशङ्का न निराकृता स्यादित्यनर्थकं सूत्रमापद्येतेत्यत आह ॥ तत्रेति । तरन्ति अनेन अनिष्टनिचयमित्योङ्कारस्तारः । तारश्चाथश्च तयोर्मूलत्वं क्रमेणादित्वम् । आदौ प्रयुक्तौ ओङ्काराथ-शब्दाविति यावत् । तत्र प्रथमसूत्रेऽवयवतया सर्वशास्त्रस्य चाङ्गतया चेष्यतेऽङ्गीक्रियते सूत्रकृतेति शेषः । एतदुक्तं भवति । प्रथमसूत्रेऽधिकार्यादिप्रतिपादनायोपात्तावोङ्काराथशब्दौ शङ्खवीणावेणु-ध्वनिवत् श्रुतितो माङ्गलिकत्वात्कृत्स्नशास्त्रस्यानन्तरायपरिसमाप्त्यादिकं कुर्वाते । अन्यार्थानीय-मानपूर्णकलशदर्शनवदिति । ताराथावित्येतावता पूर्णे यन्मूलत्वमित्याह तत्सूत्रकाराङ्गीकारलिङ्ग-सूचनम् । यत्पर्यायान्तरं विहायानयोरेव क्रमान्तरं विहायादावेवोपादानं तेन जानीमो ज्ञापक-तयाऽऽदिसूत्रस्य कारकतया समस्तशास्त्रस्य चोपयोगित्वेनैतौ सूत्रकृता विवक्षिताविति । न चैतद्यादृच्छिकम् । सकलसूत्रकारैरेवमेव प्रयुक्तत्वात् । न चानेकेषां प्रेक्षावतां यदृच्छयैकविधा प्रवृत्तिरुपलब्धेति । अनेनाथशब्दो मङ्गलार्थ इत्यादिभाष्यं विवृतं भवति ।&lt;/p&gt;</description>
    </item>
    <item>
      <title>०३ भामतीविवरणमतविमर्शः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/03_bhAmatIvivaraNamatavimarsha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/03_bhAmatIvivaraNamatavimarsha/</guid>
      <description>&lt;h2 id=&#34;ततर-तरथमलतव&#34;&gt;तत्र ताराथमूलत्वं..&lt;/h2&gt;&#xA;&lt;p&gt;&lt;strong&gt;भामतीविवरणमतविमर्शः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;तत्र ताराथमूलत्वं&lt;/strong&gt;&lt;/em&gt;..&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;अत्र यत्परेषां दूषणं ‘मङ्गलस्य वाक्यार्थे समन्वयाभावादि’ति । ‘तथा हि । पदार्थ एव हि वाक्यार्थे समन्वीयते । स च वाच्यो वा लक्ष्यो वा । न चेह मङ्गलमथशब्दस्य वाच्यं लक्ष्यं वा । किन्तु मृदङ्गध्वनिवदथशब्दस्य कार्यम् । न च कार्यज्ञाप्ययोर्वाक्यार्थे समन्वयः शाब्दे व्यवहारे दृष्टः’ । ‘अस्तु वा मङ्गलस्य पदार्थत्वम् । तथाऽपि न वाक्यार्थे समन्वयः । तथा हि । न तावन्मङ्गलं ब्रह्मजिज्ञासायाः कर्तृकर्मकरणभावेन वाक्यार्थेऽन्वेति । कर्त्राद्यान्यतमभावे प्रमाणाभावात् । कारकान्तराणां विद्यमानत्वाच्च । नापि सामानाधिकरण्येन अन्वयः । जिज्ञासा मङ्गलमिति प्रशंसापरतया अर्थवादत्वप्रसङ्गात्’ इति । तदेतेनापास्तं भवति । अस्माभिरप्यानन्तर्याभिधेयोऽथ-शब्दः श्रुत्या मङ्गलप्रयोजन इत्यङ्गीकारात् । नन्वत्र सूत्रादावोङ्कार एव न विद्यते । तत्कथमुच्यते ताराथमूलत्वमिति । यद्यपि शिष्टैरध्येतृभिर् उच्चार्यमाणोऽध्यक्षसिद्धस्तथाऽपि नायं सूत्रावयवः । लक्षणान्तराभावे सति संहिततया सम्पाठे अखिलैः पठ्यमानत्वात् । वेदाध्ययनोपक्रमे अध्येतृभि-रुच्चार्यमाणोङ्कारवत् । अन्यथाऽथशब्दवत्संहिततया निर्दिश्येत । न च दृष्टान्तः साध्यविकलः । अध्ययनोपक्रमविरतिवैचित्र्येण तत्तत्स्थानपरित्यागेनान्यान्यस्थानेऽखिलैः पठ्यमानस्य वेदवाक्या-नवयवतायाः सुप्रसिद्धत्वात् । अन्यथाऽध्ययनोपक्रमविरतिवैचित्र्येऽपि ॐ इति ब्रह्मेत्यादिवन्नियत-स्थानतया पाठप्रसङ्गात् । पक्षसपक्षयोरादावुच्चारणं तु प्राङ्मुखत्वादिवदध्ययननियमान्तर्गतमध्येतृ- भिरनुष्ठीयत इत्यस्तु । एवं चायमोङ्कारः सूत्रकृता मङ्गलार्थतया सूत्रादावुपनिबद्ध इत्यनुपपन्नमित्यत आह ॥ सर्वत्र इति । अखिलैः सूत्रपाठकैर् यत्पृथगसंहिततयोङ्क्रियते तत्सर्वत्र सूत्रेष्वनु-गतत्वेनाभिलषितेन निमित्तेनोपपद्यते ।&lt;/p&gt;</description>
    </item>
    <item>
      <title>०४ ओंकारः सूत्रावयवः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/04_oMkAraH_sUtrAvayavaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/04_oMkAraH_sUtrAvayavaH/</guid>
      <description>&lt;h2 id=&#34;ततर-तरथमलतव&#34;&gt;तत्र ताराथमूलत्वं..&lt;/h2&gt;&#xA;&lt;p&gt;&lt;strong&gt;ओंकारः सूत्रावयवः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;तत्र ताराथमूलत्वं&lt;/strong&gt;&lt;/em&gt;..&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;एतदुक्तं भवति । सर्वाणि हि सूत्राणि प्रत्येकमनेकवेदवाक्यविचारपरत्वा-दवान्तरब्रह्मविद्याः । ‘स्रवत्यनोङ्कृतं ब्रह्म परस्ताच्च विशीर्यत’ इति श्रौतार्थवादसामर्थ्यात्सर्वास्वपि ब्रह्मविद्यास्वाद्यन्तयोरोङ्कारस्योहः कर्तव्य इति गम्यते । न चोह्यमानं वाक्यात्पृथगिति शक्यते वक्तुम् । मन्त्रेष्वप्यूह्यमानस्यामन्त्रावयवत्वप्रसङ्गात् । ततश्च प्रतिसूत्रमाद्यन्तयोरुच्चारणे गौरवं स्यादित्यादावेवोङ्कारोऽधिकृतत्वेनोच्चार्यते । तस्य संहिततया निर्देशे प्रथमसूत्रावयव एवायं विज्ञायेत । तन्मा विज्ञायीति शिष्टैः पृथगोङ्क्रियते । न च व्याख्यानतोऽप्यधिकारो ज्ञायत इति व्यर्थं पृथक्करणमिति वाच्यम् । अन्तरङ्गज्ञापकाभाव एव बहिरङ्गस्यान्वेषणीयत्वादिति । तदनेनासंहिततया निर्देशे निमित्तान्तरं वदता हेतोरन्यथासिद्धिरुक्ता भवति ।&lt;/p&gt;</description>
    </item>
    <item>
      <title>०५ प्रयोजनाद्यभिधानं सार्थकम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/05_prayojanAdyabhidhAnaM_sArthakam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/05_prayojanAdyabhidhAnaM_sArthakam/</guid>
      <description>&lt;h2 id=&#34;ततर-तरथमलतव&#34;&gt;तत्र ताराथमूलत्वं..&lt;/h2&gt;&#xA;&lt;p&gt;&lt;strong&gt;प्रयोजनाद्यभिधानं सार्थकम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;तत्र ताराथमूलत्वं&lt;/strong&gt;&lt;/em&gt;..&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;ननु ब्रह्मज्ञानस्य मोक्षहेतुता यदि शास्त्रप्रवृत्तेः प्रागेव प्रमाणान्तरसिद्धा व्यर्थं तदा तदभिधानं शास्त्रे । प्रमाणान्तरसिद्धे क्वचिदुपदेशानपेक्षणात् । अथेहैव तन्निश्चयस्तदा प्रवृत्तौ प्रयोजनादिनिश्चयो निश्चिते च प्रयोजनादौ प्रवृत्तिरित्यन्योन्याश्रयत्वम् । अथ प्रथमसूत्रात्तन्निश्चयः । तत्रैव कथं प्रवृत्तिः । तदर्थं च प्रयोजनान्तराभिधानेऽनवस्था । एवमेव तत्र प्रवृत्तावुत्तरत्रापि तथात्वप्रसङ्गादनर्थकं सूत्रे प्रयोजनाद्यभिधानमिति । उच्यते । त्रिविधा हि पुंसां चित्तवृत्तिः । अनुभव इच्छा प्रयत्नश्च । तत्र साधनगोचराविच्छाप्रयत्नौ प्रवृत्तिरिति उच्येते । न त्वनुभवो नापि फलगोचरेच्छा । येन तयोरपि प्रयोजननिश्चयापेक्षा स्यात् । न हि उपेक्षणीयं निष्प्रयोजनमिति नानुभूयते । नापि सुखं प्रयोजनान्तररहितमिति नेष्यते । न च मुमुक्षुणा अनपेक्षिते स्वर्गे यागादिकं तत्साधनतया नानुभूयते । पुरुषार्थसाधने तु इच्छालक्षणा प्रयत्नलक्षणा वा प्रवृत्तिस्तथा न स्वरससिद्धा । न हि कश्चित्क्षुत्प्रहाणादिकमननुसन्धाय भोक्तुमिच्छति प्रयतते वा । तस्माद्यो यत्र प्रवर्तनीयः स तत्प्रयोजनादिकं दर्शयित्वैव इति सार्थकं सूत्रे प्रयोजनाद्यभिधानम् ।&lt;/p&gt;</description>
    </item>
    <item>
      <title>०६ आदिमसूत्रस्य शास्त्रान्तर्भावः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/06_AdimasUtrasya_shAstrAntarbhAvaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/06_AdimasUtrasya_shAstrAntarbhAvaH/</guid>
      <description>&lt;h2 id=&#34;ततर-तरथमलतव&#34;&gt;तत्र ताराथमूलत्वं..&lt;/h2&gt;&#xA;&lt;p&gt;&lt;strong&gt;आदिमसूत्रस्य शास्त्रान्तर्भावः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;तत्र ताराथमूलत्वं&lt;/strong&gt;&lt;/em&gt;..&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;उक्तं च प्रयोजनादिकं श्रोता कथं श्रद्दधीताश्रद्दधानश्च कथं प्रवर्तेतेति पुनरवशिष्यते । तत्रैके समाधानमाहुः । अवगतसूत्रकाराप्तभावस्तावत्तद्वचनादेव श्रद्धास्यति । यद्यपि आप्तत्वा-वधारणे प्रयोजनाद्यनभिधानेऽपि तत्सामान्यनिश्चयो भवत्येव प्रयोजनादिमदिदं शास्त्रम् आप्तोक्त-त्वादिति । तथाऽपि नासौ प्रवृत्त्यङ्गम् । न हि प्रयोजनादिमदित्येव प्रवर्तते । किं नामास्मदभिमत प्रयोजनादिमदिति । स च प्रयोजनादिविशेषो वचनादेवावसीयत इति सार्थकं तदभिधानम् । आप्तत्वानिश्चयेऽप्यर्थसन्देहादेव कृष्यादाविव प्रवृत्त्युपपत्तिः । ननु सन्देहः प्रयोजनाद्यवचनेऽपि साधकबाधकप्रमाणाभावे सति सुलभ एव । विशेषस्मृतिश्च तदर्थित्वविशेषाद्भविष्यति । मैवम् । यो हि यद्वचनात्प्रवर्तते स तद्वचनादेव विशेषस्मृतिमपेक्षते । न तु स्वातन्त्र्येण । न हि रोगार्तो ममेदं रोगनिवृत्तिसाधनं न वेति यत्र तत्रोच्छृङ्खलः स्वयम् उत्प्रेक्ष्य प्रवर्तते । किं नामानवधृताप्तभावस्यापि वैद्यस्यैव वचनात् । अन्यथा स्वयं प्रयोजनाभिधानमनधिगच्छन्ननर्थमप्याशङ्केत । किं निष्प्रयोजन-मिदं काकदन्तपरीक्षाग्रन्थवदुताशक्यसाधनप्रयोजनं मृतिहरहिममहीधरोत्तरसानुसिद्धसञ्जीवनी-कथनवत् । उत मदनभिमतप्रयोजनमार्यावर्तवासिनं प्रति दाक्षिणात्यस्य मातुलकन्यापरिणयन-प्रकारोपदेशवत् । अथवाऽभिमतस्यापि प्रयोजनस्य सत्यपि लघीयस्युपायान्तरे गरीयानयमुपायः । पिपासुं प्रति गीर्वाणतरङ्गिणीसमीपकूपखननोपदेशवदित्यादि । एतासु चानर्थसम्भावनासु न प्रवर्तेत । न च प्रयोजनाद्यभिधानेऽप्येतासामवकाशः । लोकव्यवहारोच्छेदप्रसङ्गात् । न हि कश्चिद्वैद्यवचनादावेवमाशङ्क्य निवर्तते । तस्मादुपपन्नमुभयथाऽपि प्रयोजनाद्यभिधानमिति ।&lt;/p&gt;</description>
    </item>
    <item>
      <title>०७ कः पुनरस्य सूत्रस्य प्रसङ्गः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/07_kaH_punarasya_sUtrasya_prasangaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/07_kaH_punarasya_sUtrasya_prasangaH/</guid>
      <description>&lt;h2 id=&#34;ततर-तरथमलतव&#34;&gt;तत्र ताराथमूलत्वं..&lt;/h2&gt;&#xA;&lt;p&gt;&lt;strong&gt;कः पुनरस्य सूत्रस्य प्रसङ्गः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;तत्र ताराथमूलत्वं&lt;/strong&gt;&lt;/em&gt;..&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;कः पुनरस्य सूत्रस्य प्रसङ्गः । उच्यते । प्रारिप्सिततया हि बुद्धिसन्निहितं शास्त्रं सूत्रकारस्य । तत्र संशयः किमिदमारम्भणीयं न वेति । उपलभ्यन्ते खलूभयविधान्यपि वाक्यानि । वाक्यं चेदम् । न च विशेषो दृश्यते । येनान्यतरपक्षनिश्चयः स्यात् । ननु कस्यायं संशयः । न तावत्सूत्रकारस्य । अवगतविशेषत्वात् । अन्यथा निर्णायकसूत्रप्रणयनानुपपत्तेः । नापि परस्य । परेणाद्यापि शास्त्रस्यानुपलब्धत्वात् । अनुपलब्धे च समानधर्मदर्शनाद्ययोगेन संशयोत्पादानुपपत्तेः । मैवम् । यदीदं शास्त्रं परेणोपलभ्येत तदोक्तसन्देहकारणोपपत्तौ प्रयोजनार्थित्वेन विशेषस्मृतिमतैवं सन्दिह्येतेति सूत्रकृत एव परकीयसम्भावितसंशयाहरणोपपत्तेः ।&lt;/p&gt;</description>
    </item>
    <item>
      <title>०८ जिज्ञासायाः कर्तव्यत्वचिन्तनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/08_jijnAsAyAH_kartavyatvachintanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/08_jijnAsAyAH_kartavyatvachintanam/</guid>
      <description>&lt;h2 id=&#34;ततर-तरथमलतव&#34;&gt;तत्र ताराथमूलत्वं..&lt;/h2&gt;&#xA;&lt;p&gt;&lt;strong&gt;जिज्ञासायाः कर्तव्यत्वचिन्तनम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;तत्र ताराथमूलत्वं&lt;/strong&gt;&lt;/em&gt;..&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;नन्विदं युक्तयनुसन्धानात्मकविचारमीमांसामननापरनामकजिज्ञासाङ्गभूतन्याय-निबन्धनं जिज्ञासायाः कर्तव्यतायामारम्भणीयं भविष्यति । न हि विचारः कर्तव्यस् तद्द्वार-भूतन्यायनिबन्धनं च नारम्भणीयमिति सम्भवति । निःसाधनस्य विचारस्यैवानुत्थानात् । अन्यथा तु नेति जिज्ञासैव विचारणीया । सत्यम् । एतच्छास्त्रव्युत्पादनीयन्यायकरणिकायां जिज्ञासायाम् उभयविधव्यापारदर्शनाद्विशेषादर्शनाच्च संशयः किं कर्तव्या न वेति । ननु च तद्विजिज्ञासस्व इति जिज्ञासायाः श्रुतिविहितत्वात् कथं विशेषादर्शनम् । मैवम् । विना विचारेण श्रुत्यर्थस्य अद्याप्य-निर्णीतत्वेन संशयास्पदत्वात् । तत्र तावज्जिज्ञासा न कर्तव्येति प्राप्तम् । कुतः । विषयप्रयोजन-सम्बन्धाधिकारिलक्षणानुबन्धविधुरत्वात् । कर्तव्यता खलु विषयादिमत्तया व्याप्ता । कृष्यादिकं हि सति विषयभूते भूम्यादौ प्रयोजने च सस्याधिगमादावधिकारिणि च कृषीवलादौ कर्तव्यमुपलब्धम् । सा च व्यापिका व्यावर्तमानेतो व्याप्यामपि कर्तव्यतां व्यावर्तयतीति प्रतिबन्धसिद्धिः । विषय-शून्यत्वाद्धि समनस्केन्द्रियसन्निकृष्टस्य स्फीतालोकमध्यवर्तिनो घटस्य न जिज्ञासा क्रियते । प्रयोजनविकलत्वात्खलु सन्दिग्धमपि वायसदशनादिकं न जिज्ञास्यते । सम्बन्धवैधुर्याद्धि सप्रयोजनं सविषयमपि शब्दज्ञानमर्थयमानो न वैद्यके प्रवर्तते । अधिकारविरहाच्च न मुमुक्षोर्वात्स्यायने प्रवृत्तिः ।&lt;/p&gt;</description>
    </item>
    <item>
      <title>०९ न अनात्मविषयेयं जिज्ञासा</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/09_na_anAtmaviShayeyaM_jijnAsA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/09_na_anAtmaviShayeyaM_jijnAsA/</guid>
      <description>&lt;h2 id=&#34;ततर-तरथमलतव&#34;&gt;तत्र ताराथमूलत्वं..&lt;/h2&gt;&#xA;&lt;p&gt;न अनात्मविषयेयं जिज्ञासा&lt;/p&gt;&#xA;&lt;p&gt;&lt;em&gt;&lt;strong&gt;तत्र ताराथमूलत्वं&lt;/strong&gt;&lt;/em&gt;..&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;विषयादिवैधुर्यमेवात्र कथमिति चेदित्थम् । न तावदनात्मविषयेयं जिज्ञासा । तस्य तृणादिलक्षणस्य प्रत्यक्षादिनैव निश्चितत्वात् । सन्दिग्धश्चार्थो न्यायविषयो भवति । यथोक्तम् । ‘अविज्ञाततत्त्वेऽर्थे कारणोपपत्तितस्तत्त्वज्ञानार्थमूहस्तर्क’ इति । निष्पादितक्रिये च कर्मण्य-विशेषाधायिनः साधनस्य साधनन्यायातिपातः । नाप्यसौ जिज्ञासितः कस्मैचन प्रयोजनाय कल्पते । एवंविधे चाधिकारी दूरोत्सारितः । यतोऽर्थी समर्थो विद्वानधिक्रियते । न चैतादृशेऽर्थेऽर्थिता सम्भवति । धर्मादिलक्षणस्त्वनात्मा शास्त्रान्तरादिनैव निर्णीतः । आत्मा च शरीरेन्द्रियादिसङ्घातव्यतिरिक्तो नास्त्येव । शरीरादिकं च यथायथं प्रत्यक्षादिनैव निश्चितम् । नन्वात्मा शरीरादिव्यतिरिक्तोऽहमित्यसन्दिग्धाविपर्यस्तसाक्षात्प्रतीत्यैव निश्चीयत इति चेत् । एवं तर्हि तत एव न जिज्ञास्यः । अत एवानादितस्तदीयतत्त्वज्ञाने विद्यमानेऽपि इष्टानिष्टप्राप्ति-परिहारयोरदर्शनान्नासौ जिज्ञासितः कस्यचित्प्रयोजनस्येष्टे ।&lt;/p&gt;</description>
    </item>
    <item>
      <title>१० न स्वात्मपरात्मपरमात्मविषयेयं जिज्ञासा</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/10_na_svAtmaparAtmaparamAtmaviShayeyaM_j/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/10_na_svAtmaparAtmaparamAtmaviShayeyaM_j/</guid>
      <description>&lt;h2 id=&#34;ततर-तरथमलतव&#34;&gt;तत्र ताराथमूलत्वं..&lt;/h2&gt;&#xA;&lt;p&gt;&lt;strong&gt;न स्वात्मपरात्मपरमात्मविषयेयं जिज्ञासा&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;तत्र ताराथमूलत्वं&lt;/strong&gt;&lt;/em&gt;..&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;नन्वयं कर्ता भोक्ता दोषसंसर्गी चाहंप्रत्यये प्रकाशते । तद्विपरीतस्तु श्रुतिप्रतिपादितः प्रतिपत्तव्योऽतो जिज्ञासेति चेत् । एवं तर्हि जरद्गवादिवाक्यवत्पावकशैत्यानुमानवच्च प्रतीतिविरोधेन श्रुतिजिज्ञासयोराभासतापातः । अत एव न परात्मा जिज्ञास्यः । तस्य प्राणादिलिङ्गैरवगतत्वात् । सैव जिज्ञासेति चेन्न । तस्या लौकिकप्रवेदनीयत्वेन शास्त्राव्युत्पादनीयत्वात् । न खलु बालकः स्तनपानेष्टसाधनत्वानुमाने शास्त्रव्युत्पादनमपेक्षते । यत्क्वचिच्छास्त्रेऽपि लौकिकप्रवेदनीयार्थ-व्युत्पादनमनुवादोऽसौ न पुनः स एव प्रधानव्यापारः । ईश्वरविषया जिज्ञासा भविष्यतीति चेन्न । तस्यैवाभावात् । न चैवमीश्वरादिपदानामानर्थक्येनापदत्वप्रसङ्ग इति वाच्यम् । तेषां कथञ्चिज्जीव-विषयतोपपत्तेः । सोऽपि हि स्वशरीरेन्द्रियादीनामीष्टे । प्रतीतार्थत्वोपपत्तावप्रतीतार्थत्वकल्पनायां गौरवप्रसङ्गात् । जीवस्य चाहमिति स्वप्रकाशतया स्वप्रकाशज्ञानाश्रयतया मानसप्रत्यक्षवेद्यतया वा सिद्धत्वेन न जिज्ञासाविषयत्वमित्युक्तम् ।&lt;/p&gt;</description>
    </item>
    <item>
      <title>११ न चेश्वरविषया जिज्ञासा</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/11_na_cheshvaraviShayA_jijnAsA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/11_na_cheshvaraviShayA_jijnAsA/</guid>
      <description>&lt;h2 id=&#34;ततर-तरथमलतव&#34;&gt;तत्र ताराथमूलत्वं..&lt;/h2&gt;&#xA;&lt;p&gt;&lt;strong&gt;न चेश्वरविषया जिज्ञासा&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;तत्र ताराथमूलत्वं&lt;/strong&gt;&lt;/em&gt;..&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;किं चेश्वरः प्रमितो न वा । नोभयथाऽपि जिज्ञासा सम्भवति । नेति पक्षे अनुग्राह्य-प्रमाणाभावेन जिज्ञासायास्तर्कत्वव्याघातात् । कारणोपपत्तित इति हि उक्तम् । प्रमाकरणस्य प्रमाणस्योपपत्तिरनुग्रहस्तत्करणेनेत्यर्थः । न च बुद्धावनारूढं शक्यं जिज्ञासितुम् । प्रमितत्वे तु निश्चितत्वादेव । न चैवं सकलतर्कानुपपत्तिप्रसङ्गेन व्याघातः । सामान्यतः प्रतीतौ विशेषे तदवकाशात् । न चात्र तथात्वं पश्यामः । किञ्चेश्वरे प्रमाणं भवन्न तावत्प्रत्यक्षम् । तस्यापातत-स्तदभावावेदकत्वात् । नाप्यनुमानम् । तत्प्रतिबद्धलिङ्गाभावात् । आगमस्तु कार्यनिष्ठो न निष्पन्न-स्वरूपमीश्वरं शक्नोत्यवगमयितुम् । न चान्यत्प्रमाणमस्ति यन्मीमांसया अनुगृह्येत । किञ्चागमोऽपि भवन्वेद एव वक्तव्यः । अन्यस्यानाशङ्कनीयत्वात्पारतन्त्र्याच्च । वेदस्य पौरुषेयत्वापौरुषेयत्वयोः कारणाभावेन प्रामाण्यमेव दुर्लभम् । स्वतः प्रामाण्याङ्गीकारे तु वेदविरुद्धानामपि शाक्यादिवचसां तथात्वापातेन पुनर्वेदाप्रामाण्यतादवस्थ्यम् । किञ्च शब्दस्यैव प्रामाण्यं दुर्घटमर्थसंस्पर्शशून्यत्वात् । वाक्यार्थप्रत्यायनप्रकारानिरूपणाच्च । कुतस्तद्विशेषस्य वेदस्य ।&lt;/p&gt;</description>
    </item>
    <item>
      <title>१२ प्रयोजनाभावान्नजिज्ञासाकर्तव्या</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/12_prayojanAbhAvAnnajijnAsAkartavyA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/12_prayojanAbhAvAnnajijnAsAkartavyA/</guid>
      <description>&lt;h2 id=&#34;ततर-तरथमलतव&#34;&gt;तत्र ताराथमूलत्वं..&lt;/h2&gt;&#xA;&lt;p&gt;&lt;strong&gt;प्रयोजनाभावान्नजिज्ञासाकर्तव्या&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;तत्र ताराथमूलत्वं&lt;/strong&gt;&lt;/em&gt;..&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;प्रयोजनं चेश्वरजिज्ञासाया अभ्युदयो वा स्यान् मोक्षो वा । नाद्यः । तस्य धर्मादिलघूपायसाध्यस्य शास्त्रान्तरप्रयोजनत्वात् । न द्वितीयः । तस्याप्यपाम सोममित्याद्यागमेन लघूपायान्तरसाध्यतावगमात् । न चैकस्यैव कर्मणोऽभ्युदयनिःश्रेयसहेतुत्वं विरुद्धम् । फलाभि-सन्ध्यादिभावाभावाभ्यां विशेषोपपत्तेः । जिज्ञासा च मोक्षसाधनं भवन्ती किं साक्षादुत ज्ञानद्वारेण । नाद्यः । दृष्टादृष्टत्यागकल्पनाप्रसङ्गात् । न द्वितीयः । कर्मणा ज्ञानमातनोतीत्यागमेन ज्ञानस्य लघूपायान्तरसाध्यताध्यवसायात् । ज्ञानस्यापि साक्षान्मोक्षहेतुत्वाभ्युपगमेऽदृष्टकल्पनैव । न चेश्वरप्रसादद्वारा । ज्ञानस्य प्रसादहेतुतायाः क्वाप्यदृष्टत्वात् । ‘तत्कर्म हरितोषं यदि’त्यादिना तत्प्रसादस्य कर्माद्यल्पोपायसाध्यताप्रतीतेश्च । किञ्चायमात्माऽविद्याकल्पितो बन्धस्तद्विद्ययैव निवृत्तिमर्हति । शुक्तिकाऽविद्याकल्पितं रजतमिव शुक्तिविद्यया । तत्कुतो बन्धनिवृत्तिलक्षणे मोक्षे परमेश्वरप्रसादस्योपयोगः । कुतस्तरां तज्ज्ञानस्य कुतस्तमां च तज्जिज्ञासायाः । अथ परमार्थ एवायं बन्धस्तर्हि न ज्ञानेन निवर्तेत । न च सत्यस्यानादेरात्मस्वरूपमात्रानुबन्धिनो बन्धस्यात्म-स्वरूपस्येव केनापि निवृत्तिर्युक्ता । अपि च मुक्तस्य शरीरेन्द्रियविषयादिसंसर्गे मुक्तत्वव्याघातः । दुःखादिप्रसङ्गश्च । कारणसामग्रीसद्भावात् । तथा चाभ्युदयतुल्यतयोक्तदोषः । शरीराद्यभावे च तत्साध्यसुखाभावेन कस्यापि तत्रार्थितानुपपत्तेरनधिकारिकं शास्त्रमापद्येत । को हि स्वस्थात्मा सहसा सुखतत्साधने हातुमुत्सहते । तदेवं विषयाद्यनुबन्धविधुरत्वान्न जिज्ञासा कर्तव्या । तद्विधयोऽपि न प्रमाणम् । शास्त्रं चेदमनारम्भणीयमिति प्राप्ते सूत्रयामास भगवानाचार्यः ॥ ॐ अथातो ब्रह्मजिज्ञासेति ॥&lt;/p&gt;</description>
    </item>
    <item>
      <title>१३ ईश्वर एव शास्त्रस्य विषयः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/13_Ishvara_eva_shAstrasya_viShayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/13_Ishvara_eva_shAstrasya_viShayaH/</guid>
      <description>&lt;h2 id=&#34;ॐ-ॐ-अथत-बरहमजजञस-ॐ-१-१-१&#34;&gt;ॐ ॐ अथातो ब्रह्मजिज्ञासा ॐ (१-१-१)&lt;/h2&gt;&#xA;&lt;p&gt;&lt;strong&gt;ईश्वर एव शास्त्रस्य विषयः&lt;/strong&gt;&lt;/p&gt;&#xA;&lt;h1 id=&#34;ॐ-ॐ-अथत-बरहमजजञस-ॐ-१-१-१-1&#34;&gt;ॐ ॐ अथातो ब्रह्मजिज्ञासा ॐ (१-१-१)&lt;/h1&gt;&#xA;&lt;h2 id=&#34;अनवयखयम&#34;&gt;अनुव्याख्याम्&lt;/h2&gt;&#xA;&lt;p&gt;&lt;em&gt;&lt;strong&gt;ओतत्ववाची ह्योङ्कारो वक्तयसौ तद्गुणोतताम् ।&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;यत्तावदुक्तं विषयाभावान्न जिज्ञासा कर्तव्येति तदनुपपन्नम् । अनात्मजीवात्मनो-र्विषयत्वानुपपत्तावपीश्वरस्य तदुपपत्तेः । अत्र यदुक्तं जीवव्यतिरिक्त ईश्वर एव नास्तीति तत्परिहाराय सूत्रकृतोङ्कारब्रह्मशब्दौ प्रयुक्तौ । तेनायमर्थः सूचितः । ‘ॐ इत्येतदक्षरमुद्गीथमुपासीत’, ‘तद्विजिज्ञासस्व तद्ब्रह्मे’त्यादिश्रुतावोङ्कारब्रह्मशब्दौ जिज्ञास्ये वस्तुनि श्रूयेते । ताभ्यां च तत्सकलजीवजडात्मकात्प्रपञ्चाद्विलक्षणमवगम्यत इति । तदयुक्तमिवाभाति । ओमादिपदस्य अलौकिकार्थेऽनवगतसङ्गतित्वात् । न हि पदं चक्षुरादिवदप्रतीत एवार्थे प्रतीतिं जनयति येनापूर्वमर्थं पदप्रयोगादेव प्रतीमः । स्वर्गापूर्वदेवताद्यर्थोऽपि न पदप्रयोगादेव सिद्धः । किन्तु सन्निहितानेक-वाक्यार्थसामर्थ्याल्लभ्यत इत्यत आह भाष्यकारः ॥ ओतत्ववाचीति ।&lt;/p&gt;</description>
    </item>
    <item>
      <title>१४ गुणपूर्णतैव ओंकारस्यार्थः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/14_guNapUrNataiva_oMkArasyArthaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/14_guNapUrNataiva_oMkArasyArthaH/</guid>
      <description>&lt;h2 id=&#34;ॐ-अथत-बरहमजजञस-ॐ&#34;&gt;ॐ अथातो ब्रह्मजिज्ञासा ॐ&lt;/h2&gt;&#xA;&lt;p&gt;&lt;strong&gt;गुणपूर्णतैव ओंकारस्यार्थः&lt;/strong&gt;&lt;/p&gt;&#xA;&lt;h1 id=&#34;ॐ-अथत-बरहमजजञस-ॐ-1&#34;&gt;ॐ अथातो ब्रह्मजिज्ञासा ॐ&lt;/h1&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;हिशब्दो हेत्वर्थे । ओंकारस्तावदोतत्वस्य गतत्वस्य प्रविष्टत्वस्य वा वाचकः । गत्याद्यर्थस्यावतेः खलु रूपमेतत्, ‘अवतेष्टिलोपश्चे’ति सूत्रात् । ‘ॐ इति पुनः कस्य वक्ते’ति प्रश्नपूर्वक‘मवतिर्नामाऽयं धातुर्गतिकर्मा प्रवेशनकर्मा चे’त्यन्यत्राप्येवमेव निरुक्तत्वात् । तथा च यद्यसौ कर्मणि तदा कर्तुर्यदि वा कर्तरि तदा कर्मणोऽपेक्षायामुपपदाद्यभावेऽपि योग्यतया श्रुत्यन्तरादिबलाद्वाऽसावोङ्क्रारस्तस्य जिज्ञास्यस्य गुणैरानन्दाद्यनन्तकल्याणगुणैर्गुणान्वोततां वक्ति । पक्षद्वयेऽप्यनन्तानवद्यकल्याणगुणपूर्णतैवोङ्कारस्यार्थः । ब्रह्मशब्दस्यापि स एवार्थः । बृहतेर्वृध्द्यर्थस्य खल्वेतद्रूपम् । तथा च पूर्ववद्योग्यतया ‘अथ कस्मादुच्यते ब्रह्मेति बृहन्तो ह्यस्मिन् गुणा’ इत्यादिश्रुत्यन्तरबलाद्वा गुणानां सम्बन्धः ।&lt;/p&gt;</description>
    </item>
    <item>
      <title>१५ यौगिकशब्दानाम् अवयवसंगतिग्रहणापेक्षा आवश्यकी</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/15_yaugikashabdAnAM_avayavasaMgatigrahaN/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/15_yaugikashabdAnAM_avayavasaMgatigrahaN/</guid>
      <description>&lt;h2 id=&#34;ॐ-अथत-बरहमजजञस-ॐ&#34;&gt;ॐ अथातो ब्रह्मजिज्ञासा ॐ&lt;/h2&gt;&#xA;&lt;p&gt;&lt;strong&gt;यौगिकशब्दानाम् अवयवसंगतिग्रहणापेक्षा आवश्यकी&lt;/strong&gt;&lt;/p&gt;&#xA;&lt;h1 id=&#34;ॐ-अथत-बरहमजजञस-ॐ-1&#34;&gt;ॐ अथातो ब्रह्मजिज्ञासा ॐ&lt;/h1&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;एतदुक्तं भवति । यौगिका हि शब्दा नावश्यमर्थप्रत्यायने सङ्गतिग्रहणमपेक्षन्ते । किं नाम निगमनिरुक्तव्याकरणबलेनावयवार्थावगमे सति तत्संसर्गसम्भावनायां प्रसिद्धमन्यथाऽपूर्व-मेवार्थमवगमयन्ति । वाक्यरूपत्वात्तेषाम् । यथाऽऽह ‘श्रोत्रियंश्छन्दोऽधीते’ ‘वाक्यार्थे पदप्रयोग’ इति । न च वाक्यं सङ्गतिग्रहणापेक्षमर्थमवबोधयति । अधिगतार्थत्वप्रसङ्गादशक्यत्वाच्च ।&lt;/p&gt;&#xA;&lt;h3 id=&#34;वकयरथचनदरक&#34;&gt;वाक्यार्थचन्द्रिका&lt;/h3&gt;&#xA;&lt;p&gt;नन्वेवं निर्वचनकथनेन भाष्यकारेणोंब्रह्मशब्दयोर्यौगिकत्वसूचनेऽपि न प्राप्तशङ्कापरिहारः । अलौकिकार्थे तच्छब्दसङ्गतिग्रहणप्रकारानिरूपणादित्यतः सङ्गतिग्रहणप्रकारा-निरूपणेऽपि यौगिकत्वेन सङ्गतिग्रहणानपेक्षासूचनान्नासङ्गतं भाष्यमित्यभिप्रेत्य कुतो यौगिकत्वेऽपि सङ्गतिग्रहणानपेक्षत्वमित्यतस्तदभिप्रायमाह ॥ एतदुक्तं भवतीति ॥ अवश्यपदप्रयोगस्तु रूढानां यथा सङ्गतिग्रहणानपेक्षावश्यकी न तथैतेषामिति रूढेष्वावश्यकत्वं सूचयितुं वैतेषामपि समुदायसङ्गति-ग्रहणानपेक्षायामपि वक्ष्यमाणरीत्याऽवयवसङ्गतिग्रहणापेक्षावश्यकत्वं सूचयितुं वेति द्रष्टव्यम् । तर्हि यौगिकशब्दानां श्रवणमात्रेणापूर्वार्थप्रत्ययापत्तिः प्रसिद्धार्थप्रत्ययानापत्तिश्चेति शङ्कते ॥ किं नामेति ॥ एवं वदतामस्माकं यौगिकेष्ववयवार्थसङ्गतिग्रहणापेक्षा न निषेध्या न वा तत्संसर्गसम्भावनायां प्रसिद्धार्थबोधकत्वमपि निषेध्यमपि तु तेषु समुदायशक्तिग्रहापेक्षैव निषिध्यतेऽवयवार्थसंसर्ग-सम्भावनायामपूर्वार्थपरत्वं च अभ्युपगम्यत इति न विरोध इत्यभिप्रेत्य समाधत्ते ॥ निगमेति ॥ निगमो नाम प्रसिद्धार्थतदवयवतद्गुणान्परित्यज्यार्थान्तरे वृत्तिः । यथा देहात्मादिशब्दानामुपचितवस्तुसन्तत-गमनवत्पदार्थादावेकदेशानुगमेन वृत्तिः । प्रसिद्धार्थोपादानेनार्थान्तरवृत्तावजहल्लक्षणा स्यात्तद-वयवोपादानेनार्थान्तरे वृत्तौ जहदजहल्लक्षणा तद्गुणोपादानेनार्थान्तरे वृत्तौ तु गौणीति तद्य्वावर्तकं विशेषणत्रयमिति ज्ञेयम् । निरुक्तं नाम सर्वावयवार्थानुगमेन प्रसिद्धादर्थान्तरे वृत्तिः । यथा सोमशब्दस्य पार्वतीसहितमहेश्वरे वृत्तिः । व्याकरणं नामास्मिन्नर्थेऽयं प्रत्ययो भवतीति विधिसामर्थ्यादर्थनिश्चयः । यथा वादीति ताच्छील्ये णिनिप्रत्ययविधानसामर्थ्याद् वदनशीलो गम्यते । एवं च यत्र निगमादि-बलादवगतावयवार्थसंसर्गः प्रसिद्धानेकेषु तत्र सन्निहितपदान्तरसमभिव्याहारोऽर्थविशेषग्रहण-नियामकोऽन्यत्र तु तत एव अपूर्वार्थलाभ इति द्रष्टव्यम् । (सुप्यजातौ णिनिस्ताच्छील्ये । अजात्यर्थे सुपि धातोर्णिनिस्ताच्छील्ये द्योत्ये । उष्णभोजी । शीतभोजा । अजातौ किं ब्राह्मणानामन्त्रयिता । ताच्छील्यस्य विवक्षितत्वात्तृन् । अत एव ब्राह्मणानिति कर्मणि षष्ठी न कृता । ताच्छील्ये किमुष्णं भुङ्क्ते कदाचित् । इह वृत्तिकारेणोपसर्गभिन्न एव सुपि णिनिरिति व्याख्यायोत्प्रतिभ्यामाङि सर्तेरुपसङ्ख्या-नमिति पठितम् । हरदत्तमाधवादिभिश्च तदेवानुसृतम् । एतच्च भाष्यविरोधादुपेक्ष्यम् । उक्तं हि भाष्ये । सुपीति वर्तमाने पुनः सुप्ग्रहणं किमर्थम् । अनुपसर्ग इत्येवं तदभूत् । इदं सुम्मात्रे यथा स्यात् । उदासारिण्यः प्रत्यासारिण्य इति । आक्वेस्तच्छीलतद्धर्मतत्साधुकारिषु । क्विपमभिव्याप्य वक्ष्यमाणाः प्रत्ययास्तच्छीलादिषु कर्तृषु बोध्याः शीलादीनां त्रयाणां विशेषणं समर्पयितुं निर्दिष्टैस्त्रिभिस्तच्छब्दैः प्रकृतिभूतधात्वर्थो निर्दिश्यते । तृन् । कर्ता कटान्) ।&lt;/p&gt;</description>
    </item>
    <item>
      <title>१६ ओंकारब्रह्मशब्दयोर् न अभेदोऽर्थः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/16_oMkArabrahmashabdayoH_na_abhedo-rthaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/16_oMkArabrahmashabdayoH_na_abhedo-rthaH/</guid>
      <description>&lt;h2 id=&#34;ॐ-अथत-बरहमजजञस-ॐ&#34;&gt;ॐ अथातो ब्रह्मजिज्ञासा ॐ&lt;/h2&gt;&#xA;&lt;p&gt;&lt;strong&gt;ओंकारब्रह्मशब्दयोर् न अभेदोऽर्थः&lt;/strong&gt;&lt;/p&gt;&#xA;&lt;h1 id=&#34;ॐ-अथत-बरहमजजञस-ॐ-1&#34;&gt;ॐ अथातो ब्रह्मजिज्ञासा ॐ&lt;/h1&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;तदेतावोङ्कारब्रह्मशब्दावपि यौगिकौ जिज्ञास्यमनन्तगुणपरिपूर्णं प्रतिपादयन्तौ जीवजडयोस्तदयोगात्तद्य्वतिरिक्तमेव किञ्चिद्गमयतस् तच्चाविदितत्वात्सम्भवति जिज्ञासाविषयः । न च तत्रापि गुणपूर्णता विरुद्धा । प्राक् प्रतीतेर्निराश्रयस्य विरोधिप्रत्ययस्यानुत्थानात् । प्रतीत्या चैवमेव सिद्धत्वादिति । यत्पुनरकारवाच्येन तत्पदार्थेनोकारवाच्यस्य त्वंपदार्थस्याभेदो मकारेणोच्यते ब्रह्मशब्देन च सकलवस्त्वात्मकत्वलक्षणपूर्णताऽभिधीयत इति व्याख्यानम् । तदप्रामाणिकं प्रमाणविरुद्धं च । यत्त्वाप्तेरादिमत्त्वाद्वेत्याद्योङ्कारस्य नित्यशुद्धबुद्धमुक्तस्वभावं सर्वज्ञं सर्वशक्तिसमन्वितमित्यादि ब्रह्मशब्दस्य व्याख्यानं तज्जीवादिव्यतिरिक्तवस्तुसाधनाविरोधीति स्फुटमेवेत्याशयवता न व्याख्यानान्तरं दूषितमनुमतं च ।&lt;/p&gt;&#xA;&lt;h3 id=&#34;वकयरथचनदरक&#34;&gt;वाक्यार्थचन्द्रिका&lt;/h3&gt;&#xA;&lt;p&gt;नन्वस्तु यौगिकानां सङ्गतिहणानपेक्षार्थबोधकत्वम् । तथाऽपि निगमादि-बलादवगतोङ्कारादिशब्दावयवार्थसंसर्गस्य प्रसिद्धे सम्भावनायां प्रसिद्धत्वादेव तस्याजिज्ञास्यत्वप्राप्ता-वोङ्कारब्रह्मशब्दोपादानेऽपि न विषयरूपविवक्षितार्थसिद्धिरित्याशङ्कां परिहरन्नुपपादितप्रमेयस्य प्रकृतोप-योगमाह ॥ तदेतौ इति ॥ अन्यत्रासम्भावितगुणपूर्णता प्रसिद्धवदप्रसिद्धेऽपि नाङ्गीकर्तुं शक्येत्याशङ्कते ॥ न चेति ॥ तथात्वे वाक्यादप्यपूर्वार्थप्रतीतिर्न स्यादिति बाधकमुत्तरत्र वक्ष्याम इत्यभिप्रेत्योपपादकमेवाह ॥ प्रागित्यादिना ॥ ननु साङ्करीयस्याप्योंब्रह्मशब्दव्याख्यानस्य सत्त्वान्न भवदभिप्रेतार्थसिद्धिः । न चाप्रामाणिकत्वात्प्रमाणविरुद्धत्वाच्च न तद्विरोध इति वाच्यम् । तथा सति तस्य दूष्यत्वप्रसङ्गात् । किञ्चाप्तेरादिमत्त्वाद्वेत्याद्योङ्कारब्रह्मशब्दव्याख्यानान्तरस्यापि सत्त्वात्तद्विरोधः । न च जीव-व्यतिरिक्तेश्वरसाधनाविरोधित्त्वात्तस्य न तद्विरोध इति वाच्यम् । तथा सति तद्य्वाख्यानस्यानुमन्तव्यत्व-प्रसङ्गादित्यत आह ॥ यत्पुनरित्यादिना ॥ स्फुटमेवेत्यस्य प्रमाणविरुद्धं चेत्यनेनापि सम्बन्धः । नेत्यस्योभयत्रापि सम्बन्धः । दूषितमनुमतं चेत्यनयोर्यथायोग्यं सम्बन्ध इति द्रष्टव्यम् ।&lt;/p&gt;</description>
    </item>
    <item>
      <title>१७ गुणोततेतिरूपः साधुः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/17_guNotatetirUpaH_sAdhuH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/17_guNotatetirUpaH_sAdhuH/</guid>
      <description>&lt;h2 id=&#34;ॐ-अथत-बरहमजजञस-ॐ&#34;&gt;ॐ अथातो ब्रह्मजिज्ञासा ॐ&lt;/h2&gt;&#xA;&lt;p&gt;&lt;strong&gt;गुणोततेतिरूपः साधुः&lt;/strong&gt;&lt;/p&gt;&#xA;&lt;h1 id=&#34;ॐ-अथत-बरहमजजञस-ॐ-1&#34;&gt;ॐ अथातो ब्रह्मजिज्ञासा ॐ&lt;/h1&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;ननु गणोततामिति कथम् । वृद्धिरेचीति भवितव्यम् । मैवम् । ओमाङोश्च इति च शब्देनान्यत्रापि पररूपत्वानुशासनात् । अथवा ऊयते रूपमेतत् । नन्वसौ तन्तुसन्ताने पठ्यते । अनेकार्थत्वाद्धातूनामित्यदोषः । कथं तर्ह्योतत्ववाचीति गुणः । तत्रावतिरूपाङ्गीकारात् । वैचित्र्यं तु धातुद्वयजत्वसूचनार्थम् । अथवाऽऽकारोपसर्गपूर्वकोऽसावित्यदोषः ।&lt;/p&gt;&#xA;&lt;h3 id=&#34;वकयरथचनदरक&#34;&gt;वाक्यार्थचन्द्रिका&lt;/h3&gt;&#xA;&lt;p&gt;नन्वत्रावतेः क्तप्रत्यये छान्दसत्वादिडभावे च सति ज्वरत्वरेत्यनेन वकारस्य तदुपधाकारस्य चोठि सवर्णदीर्घे च सति तस्य कित्त्वेऽप्योमास इत्यादाववतेर्मनीऽविसिविसुषीत्यादिना कित्त्वेऽपि बाहुलकाद्गुणवदोतं प्रोतमित्यादिबहुलमुपलम्भाद्बाहुलकाद्गुणसम्भवेनोतशब्दे निष्पन्ने तस्मिन्परतो गुणशब्दस्यावर्णान्ततया ‘वृद्धिरेची’ति वृद्धौ गुणौततामिति स्यान्न तु गुणोततामित्याशङ्कते ॥ नन्विति ॥ अद्य आ ऊढा अद्योढेत्यादौ ‘धातूपसर्गयोः कार्यमन्तरङ्गमि’ति पूर्वमाद्गुणे पश्चादद्य-शब्देन सम्यन्धे वृद्धिरेचीति प्राप्ताया वृद्धेराङ्नाङोरेकादेशयोः कार्यमाङ्ग्रहणेन गृह्यत इति ओमाङोश्चेति पररूपस्य मध्येऽपवादन्यायेन (मध्येऽपवादाः पूर्वान्विधीन्बाधन्ते नोत्तरानिति न्यायेनेत्यर्थः) बाधकत्वेऽपि अद्य आ ऋश्यादद्यर्शादित्यादौ प्राप्तसवर्णदीर्घत्वस्य परत्वेन पररूपस्य तद्बाधकत्वायोगेन कथमद्यर्श्यादिकमित्याशङ्किते ‘ओमाङोश्चे’त्यत्रत्यचकारस्याधिकविधानार्थत्वाद्युक्तं दीर्घत्वबाधकत्व-मिति समाधानेन चकारस्यान्यत्रापि प्रयोगानुसारेण पररूपाभ्यनुज्ञापकत्वादस्याप्यभियुक्तप्रयोगत्वेन पररूपे युक्तं गुणोततामित्यपीत्यभिप्रायेण समाधत्ते ॥ ओमाङोश्चेतीति ॥ अस्मिन्पक्षे चशब्दार्थ-प्रतिपत्तिगौरवं हृदि निधाय लघुभूतं पक्षान्तरमाह ॥ अथवेति ॥ ऊयतेः क्तप्रत्यये ‘लोपो व्योर्वली’ति यलोपे ऊतमिति रूपं द्रष्टव्यम् । अवतेः कित्यपि गुणे सति प्रयोगदर्शनेन बाहुलककल्पनेऽप्यूयतेः किति गुणे सति प्रयोगादर्शनेन न बाहुलककल्पक इत्याशयेन शङ्कते ॥ कथं तर्हीति ॥ अत एव तथैव समाधत्ते ॥ तत्रेति ॥ तर्हि सकृत्प्रयुक्तस्यौतशब्दस्यानेकधातुजत्वमन्याय्यं स्यादित्यतः प्रयोजनाभाव एव तत, सति प्रयोजने न दोष इत्याह ॥ वैचित्र्यं त्विति ॥ व्याख्येयोङ्कारस्य धातुद्वयजत्वसूचनार्थं तद्य्वाख्याने प्रयोगवैचित्र्यमिति भावः । धातुद्वयजत्वसूचनस्यापि प्रयोजनविशेषाभावं मन्वान ओतत्ववाचीत्यत्रापि ऊयतिरूपत्वमङ्गीकृत्याकारोपसर्गपूर्वकत्वाद्गुणोऽपि युक्त इत्यभिप्रेत्याह ॥ आकारेति ॥&lt;/p&gt;</description>
    </item>
    <item>
      <title>१८ नारायणपदस्यापि गुणपूर्णतैवार्थः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/18_nArAyaNapadasyApi_guNapUrNataivArthaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/18_nArAyaNapadasyApi_guNapUrNataivArthaH/</guid>
      <description>&lt;h2 id=&#34;स-एव-बरहमशबदरथ-नरयणपददत&#34;&gt;स एव ब्रह्मशब्दार्थो नारायणपदोदितः&lt;/h2&gt;&#xA;&lt;p&gt;&lt;strong&gt;नारायणपदस्यापि गुणपूर्णतैवार्थः&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;अनुव्याख्यानम्&lt;/h2&gt;&#xA;&lt;p&gt;&lt;em&gt;&lt;strong&gt;स एव ब्रह्मशब्दार्थो नारायणपदोदितः ॥ ९ ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;अस्तु वोङ्कारब्रह्मशब्दाभ्यां जीवजडातिरिक्तस्य जिज्ञास्यस्य सिद्धिः । तथापि ईश्वरस्य किमायातमित्यत आह ॥ नारायणेति ॥ स एवेत्यनुवर्तते । न हि नामि्न विप्रतिपत्तिरित्याशयः । अथवा सूत्रकारोक्तावोङ्कारब्रह्मशब्दावुपलक्षणमात्रम् । ‘नारायणं महाज्ञेयं’ इत्यादिश्रुतौ जिज्ञास्ये नारायणशब्दोऽपि श्रूयते । नारायणपदोदितश्चार्थः स एव यो गुणपूर्णत्वाख्यः । अतो नारायण-शब्देनापि जिज्ञास्यं जीवादिव्यतिरिक्तं सिध्द्यतीत्यनेनोच्यते । एतदप्युपलक्षणम् । आत्मानन्तेश्वरादि शब्दा अपि ज्ञातव्याः । तेषामपि ‘आत्मानमेव लोकमुपासीत’ इत्यादौ जिज्ञास्ये श्रवणात् । गुणपूर्णत्वाभिधायित्वाच्च । न चालौकिकार्थकल्पने गौरवप्रसङ्गाद्वरं कथञ्चिदेषां शब्दानां जीवादि विषयाङ्गीकरणमिति वाच्यम् । यौगिकशब्दप्रयोगान्यथाऽनुपपत्तेरुक्तत्वेन कल्पनाभावात् । अन्यथा वाक्यादप्यलौकिकार्थप्रत्ययो न स्यात् । लौकिकार्थ एव कथञ्चिदर्थानुगमस्य वक्तुं शक्यत्वात् । किञ्च क्वचिन्मुख्यार्थ एव शब्दोऽनुपपत्त्या क्वचिदमुख्यार्थोऽनुगम्यते । न पुनरमुख्यार्थ एव । तथा च श्रौतं ब्रह्मादिशब्दं जीवादिविषयमङ्गीकुर्वाणेनाऽपि निरवग्रहपूर्णतायुक्तं किञ्चिदभिधेयं मुख्यमङ्गीकरणीयमेव । ततश्चानेन किं कृतं स्यात् । जीव एवैते मुख्यार्थास्तदनुपलब्धिस्त्व-विद्यावरणनिमित्तेति चेन्न । यतोऽत्राचार्यः स्वयमेव प्रतिवक्ष्यतीति ।&lt;/p&gt;</description>
    </item>
    <item>
      <title>१९ ईश्वरः वेदेन प्रमितः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/19_IshvaraH_vedena_pramitaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/19_IshvaraH_vedena_pramitaH/</guid>
      <description>&lt;h2 id=&#34;स-एव-भरगशबदरथ&#34;&gt;स एव भर्गशब्दार्थो..&lt;/h2&gt;&#xA;&lt;p&gt;&lt;strong&gt;ईश्वरः वेदेन प्रमितः&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;अनुव्याख्यानम्&lt;/h2&gt;&#xA;&lt;p&gt;&lt;em&gt;&lt;strong&gt;स एव भर्गशब्दार्थो व्याहृतीनां च भूमतः ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;भावनाच्चैव सुत्वाच्च सोऽयं पुरुष इत्यपि ॥ १० ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;यदत्रोक्तमीश्वरः प्रमितो न वेति । तत्र प्रमित इत्युत्तरम् । तत्पक्षदोषश्च परिहरिष्यते । तथा च शास्त्रस्य विषयसम्बन्धः समाहितो भवति । यत्पुनरत्रोक्तं केन प्रमाणेनेति । तत्र वेदेनेति वदामः । वेदस्येश्वरविषयता कुत इत्यतोऽप्योङ्कारः सूत्रकृता ब्रह्मणि प्रयुक्तः । तत्कथमस्यार्थस्यो-पपादकमित्याशङ्क्येदमत्राकूतं सूत्रकारस्येत्याह ॥ व्याहृतीनां चेति ॥ स एवार्थ इति सम्बन्धः । ओंकारस्तावद्भगवत ईश्वरस्य वाचकः । ‘ओमिति ब्रह्म’ इत्यादिश्रुतेः । अतः स एव व्याहृतीनां च भूरादीनामर्थ इति गम्यते ‘प्रणवार्था व्याहृतय’ इत्याद्यागमेन तिसॄणां व्याहृतीनां वर्णत्रयात्म-कोङ्कारव्याख्यानतयाऽवगतत्वात् । व्याख्यानव्याख्येययोश्चैकविषयता सुप्रसिद्धेति । एवकारो व्याहृतीनामग्निवायुसूर्यदेवताकत्वप्रसिध्द्या तत्प्रतिपादकत्वभ्रमं निवारयति । अग्न्यादीनामधिदेव-तात्वेनापि प्रसिद्ध्युपपत्तेः । अन्यथोक्तव्याख्यानव्याख्येयभावानुपपत्तिप्रसङ्गः । केन निमित्तेन व्याहृतीनां च स एवार्थ इत्यत आह ॥ भूमत इति । भूमा पूर्णत्वं ततो भूः । भवतेर्बहुत्वार्थस्य क्विपि रूपमेतत् । भावनाज्जगत उत्पादनाद्भुवः । भवतेरेवान्तर्णींतप्यर्थस्य कप्रत्यये रूपम् । सुत्वात्सुख-त्वात्स्वः । स्वशब्दो हि सुखवाची प्रसिद्धः । चकारौ निमित्तान्तरसमुच्चये । यथोक्तम् । ‘पूर्णो भूतिवरोऽनन्तसुखो यद्य्वाहृतीरित’ इति । एतैरेव निमित्तैर्व्याहृतीनामर्थो न पुनर्लोकत्रयात्मकत्वेन । तस्य प्रमाणविरुद्धत्वात् । ‘भूरिति वा अयं लोक’ इत्यादिश्रुतिरपि लोकत्रयान्तर्गतभगवद्विषयै-वेत्येवशब्दार्थः ।&lt;/p&gt;</description>
    </item>
    <item>
      <title>२० गायत्र्यर्थः नारायण एव</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/20_gAyatryarthaH_nArAyaNa_eva/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/20_gAyatryarthaH_nArAyaNa_eva/</guid>
      <description>&lt;h2 id=&#34;स-एव-भरगशबदरथ&#34;&gt;स एव भर्गशब्दार्थो..&lt;/h2&gt;&#xA;&lt;p&gt;&lt;strong&gt;गायत्र्यर्थः नारायण एव&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;स एव भर्गशब्दार्थो&lt;/strong&gt;&lt;/em&gt;..&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;किमतो न हि व्याहृतय एव वेद इति चेत् । व्याहृत्यर्थतया तावत्परमेश्वरस्य गायत्रीप्रतिपाद्यताऽवगम्यते । त्रिपदाया गायत्र्या व्याहृतित्रयव्याख्यानत्वस्यागमसिद्धत्वात् । ननु गायत्र्यां यो भर्गो नोऽस्माकं धियः प्रचोदयात्प्रेरयेत्तस्य सवितुर्देवस्य तद्वरेण्यं रूपं धीमहि चिन्तयाम इति भर्गनामकः सविता प्रतिपाद्यो दृश्यते । तत्कथं भगवत्परत्वमित्यत आह ॥ स एव भर्गशब्दार्थ इति ॥ भरणगमनयोगादिति शेषः । उपलक्षणं चैतत् । जगत्प्रसवहेतुत्वात्सवितेत्यपि द्रष्टव्यम् । न तु सूर्यः । तथात्वे गायत्र्या व्याहृत्यर्थत्वानुपपत्तेः । ‘ध्येयः सदा सवितृमण्डलमध्यवर्ती नारायण’ इत्याद्यागमविरोधाच्चेत्येवार्थः । अस्तु गायत्र्यर्थो नारायणः किमेतावताऽपि । गायत्र्यर्थत्वात्पुरुष-सूक्तार्थोऽपि स एवेति सिध्द्यति । वर्गत्रयात्मकस्य तस्य त्रिपदागायत्रीव्याख्यानत्वेन ‘तद्भेदः पौरुषं सूक्तमि’त्याद्यागमसिद्धत्वात् । ननु पुरुषसूक्ते पुरुषस्य पशोर्हिरण्यगर्भस्य वा प्रतिपादनात्कथं नारायणः प्रतिपाद्यत इत्यत आह ॥ सोऽयमिति ॥ पूर्णत्वादिनेति शेषः । तथा च श्रुतिः । ‘स वा अयं पुरुषः सर्वासु पूर्षु पुरिशयो नैनेन किञ्चनानावृतं नैनेन किञ्चनासंवृतम्’ इति । अन्यथोक्तयुक्तिविरोधः । वक्ष्यते चैतत् । सिद्धे च पुरुषसूक्तार्थत्वे विष्णोः किं स्यात् । सर्ववेदार्थत्वमेव सिद्धम् ।&lt;/p&gt;</description>
    </item>
    <item>
      <title>२१ न सर्वा वाक् साक्षाद् ओंकारव्याख्यानम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/21_na_sarvA_vAk_sAxAt_oMkAravyAkhyAnaM/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/21_na_sarvA_vAk_sAxAt_oMkAravyAkhyAnaM/</guid>
      <description>&lt;h2 id=&#34;स-एव-सरववदरथ-जजञसयऽय-वधयत&#34;&gt;स एव सर्ववेदार्थो जिज्ञास्योऽयं विधीयते&lt;/h2&gt;&#xA;&lt;p&gt;&lt;strong&gt;न सर्वा वाक् साक्षाद् ओंकारव्याख्यानं&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;अनुव्याख्यानम्&lt;/h2&gt;&#xA;&lt;p&gt;&lt;em&gt;&lt;strong&gt;स एव सर्ववेदार्थो जिज्ञास्योऽयं विधीयते ।&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;‘वेदाः पुरुषसूक्तगा’ इत्यागमेन सर्ववेदानां पुरुषसूक्तार्थतयाऽवगतत्वादित्याह ॥ स एवेति ॥ एवशब्दः कार्यादिव्यावृत्त्यर्थः । ‘सर्वे वेदा यत्पदमामनन्ति’ इत्यादिश्रुतिसिद्धमपि भगवतः सर्ववेदार्थत्वं न्यायेनोपपादयितुमयं प्रयत्नः सूत्रकारस्य । स्यादेतत् । ईश्वरः सर्ववेदार्थ-स्तद्य्वाख्येयोङ्कारार्थत्वात् । यो यद्य्वाख्येयार्थः स तदर्थो यथा सम्प्रतिपन्न इति वा सर्वो वेद ईश्वरपरस्तत्परोङ्कारव्याख्यानत्वादिति वा साक्षादेवानुमानं किं न व्याख्यायते । ‘तद्यथा सर्वाणि पर्णानि शङ्कुना सन्तृण्णान्येवमोङ्कारेणैव सर्वा वाक् सन्तृण्णा’ इत्यादिश्रुत्या हेत्वर्थसमर्थनं भविष्यति किमनेन परम्पराव्याख्यानेन । सत्यम् । तथाऽपि वाक्यान्तरबलेन न सर्वा वागोङ्कारव्याख्यानं साक्षात्किं नामोक्तप्रकारेण परम्परयैवेति ज्ञापयितुमित्थं व्याख्यानमित्यदोषः । ननु चेश्वरे प्रमाणं पृष्टवत ओंकारब्रह्मशब्दावेव कस्मान्नोक्तौ किं वेदानुमानेन । न च पदस्या-प्रमाणतेति वाच्यम् । यौगिकपदप्रामाण्यस्य उक्तत्वात् । मैवम् । मीमांसानुग्राह्यप्रमाणस्य पृष्टत्वात् । न चोङ्कारादिमात्रं तथा विवक्षितम् । किं नाम समस्तो वेद एवेति । किमतो यद्येव-मीश्वरः सर्व वेदार्थ इति चेत् । विषयसम्बन्धसम्भवाज्जिज्ञासायाः कर्तव्यता शास्त्रस्य चारम्भणीयत्वं सिद्धमित्याशयवान् साकाङ्क्षस्य वाक्याभासस्याप्रतिपादकत्वादाकाङ्क्षिताध्याहारं सूचयन्सूत्र-वाक्यार्थमाह ॥ जिज्ञास्य इति ॥ अयमिति उक्तविधया जीवजडात्मकात्प्रपञ्चादत्यन्तविविक्तत्वेन निश्चिततया विषयभूतः सर्ववेदार्थतया शक्यप्रतिपादनश्चेत्यर्थः ।&lt;/p&gt;</description>
    </item>
    <item>
      <title>२२ मीमांसाद्वारा शास्त्रस्यापि ईश्वरविषयकत्वम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/22_mImAMsAdvArA_shAstrasyApi_IshvaraviSh/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/22_mImAMsAdvArA_shAstrasyApi_IshvaraviSh/</guid>
      <description>&lt;h2 id=&#34;स-एव-सरववदरथ-जजञसयऽय-वधयत&#34;&gt;स एव सर्ववेदार्थो जिज्ञास्योऽयं विधीयते&lt;/h2&gt;&#xA;&lt;p&gt;&lt;strong&gt;मीमांसाद्वारा शास्त्रस्यापि ईश्वरविषयकत्वम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;स एव सर्ववेदार्थो जिज्ञास्योऽयं विधीयते&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;ननु वेदानामीश्वरप्रतिपत्तिजनकत्वाद्भवतु तद्विषयत्वम् । शास्त्रं तु तेषामीश्वर-प्रतिपादनानुसरणोपायन्यायविषयं कथमीश्वरपरमुच्यते । मैवम् । वेदानामीश्वरमवबोधयतामिति-कर्तव्यता हि मीमांसा । तेनोपकारकत्वाद्भवति तद्विषया तद्द्वारा शास्त्रमपि । न हि बीजस्याङ्कुरं जनयतः सहकारिणो जलादेरङ्कुरो न कार्यम् । ननु मीमांसाऽपि सम्भावनादिविषया कथमीश्वरविषया भवति । मैवम् । द्विविधं खलु कर्म कारकं भवति । किञ्चिदव्यवधानेन व्यापारजन्यातिशययोगि । यथोद्यमननिपतनव्यापारजन्योर्ध्वाधोदेशसंयोगविभागातिशयविशिष्टः कुठारः कर्तृव्यापारस्याव्यवधानेन कर्म भवति । किञ्चिदुद्देश्यफलसम्बन्धितया करणव्यापार-व्यवधानेन । यथा द्वैधीभाववान्वृक्षः । तत्र कर्तृव्यापारस्य करणव्यापारव्यवधानेन वृक्षकर्मतेव मीमांसाव्यापारस्यापि प्रमाणादिसम्भवनाद्वारेणेश्वरावबोध एवोद्देश्य इति भवति तत्कर्मता । स्यादेतदेवम् । यदि वेदेतिकर्तव्यता विचारः स्यात् । न चैवम् । विनाऽपि विचारेण शब्दोपलब्धि-समयग्रहणतत्स्मरणसहकृताच्छब्दादेवार्थावगमदर्शनात् । न च मन्तव्यं शक्तितात्पर्याज्ञानविपर्य-यदोषाञ्छब्दः संशयविपर्ययावुत्पादयति । तत्र दोषापनयनेन संशयादिव्युदासाय शक्तितात्पर्य-विचारोऽङ्गं भवतीति । यतस्तत्रापि शब्दो विना विचारेण तत्त्वज्ञानस्येष्टे । किं नाम प्रतिबन्धमात्रं विचारेणापनीयते । न हीतिकर्तव्यतैवम् । तत्कथं वेदेतिकर्तव्यता जिज्ञासा । कथन्तरां चेश्वरविषया । कथन्तमां च शास्त्रस्य तद्विषयतेति ।&lt;/p&gt;</description>
    </item>
    <item>
      <title>२३ निर्णयप्रयोजकत्वान् मीमांसाया ईश्वरविषयत्वम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/23_nirNayaprayojakatvAt_mImAMsAyAH_Ishva/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/23_nirNayaprayojakatvAt_mImAMsAyAH_Ishva/</guid>
      <description>&lt;h2 id=&#34;स-एव-सरववदरथ-जजञसयऽय-वधयत&#34;&gt;स एव सर्ववेदार्थो जिज्ञास्योऽयं विधीयते&lt;/h2&gt;&#xA;&lt;p&gt;&lt;strong&gt;निर्णयप्रयोजकत्वान् मीमांसाया ईश्वरविषयत्वम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;स एव सर्ववेदार्थो जिज्ञास्योऽयं विधीयते&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;अत्रोच्यते । सत्यमेवम् । तथाऽपि प्रतिबन्धनिवृत्तौ सत्यामेव निर्णय इति प्रतिबन्धकनिरासहेतोरपि विचारस्योपचारेण निर्णयहेतुत्वादुपपन्नमीश्वरविषयत्वम् । एतेनैतदपि निरस्तम् । ईश्वरस्य वेदप्रमाणकत्वे तत एव निश्चितत्वात्किं मीमांसयेति । युक्तिवाक्याभास- जनितविप्रतिपत्तिप्रतिबन्धस्योक्तत्वात् । तथा हि । वेदप्रामाण्यमेवानङ्गीकुर्वाणाः केचिदीश्वर एव नास्तीति प्रतिपन्नाः । अपरे तु तदङ्गीकृत्यापि तद्वाचिनां पदानां जीवादिविषयतां व्याकुर्वन्त-स्तदभावमास्थिताः । अन्ये तु पुनरस्तीश्वरः किन्तु परमार्थतो निर्गुण एवेति सङ्गिरन्ते । एके तु सगुणोऽपि न जगतः कारणमपि तूदासीन एवेत्यातिष्ठन्ते । केचित्कारणत्वेऽप्युपादान-मित्यभ्युपयन्ति । निमित्तमात्रत्वेऽपि कतिपयगुणं गुणेभ्यो भिन्नमन्ये मन्यन्ते । इतरे तु भिन्ना-भिन्नमुपगतवन्तः । केचिद्विग्रहवन्तमित्येवमाद्यास्वनेकासु विप्रतिपत्तिषु सतीषु तत्त्वज्ञानकरणादपि वेदात्तदनुत्पत्तौ तदपनोदनद्वारेण वेदेतिकर्तव्यतारूपा जिज्ञासा कर्तव्येति ।&lt;/p&gt;</description>
    </item>
    <item>
      <title>२४ कर्मणि षष्ठीपरिग्रहः षष्टीसमासविचारः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/24_karmaNi_ShaShThIparigrahaH_ShaShTIsam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/24_karmaNi_ShaShThIparigrahaH_ShaShTIsam/</guid>
      <description>&lt;h2 id=&#34;स-एव-सरववदरथ-जजञसयऽय-वधयत&#34;&gt;स एव सर्ववेदार्थो जिज्ञास्योऽयं विधीयते&lt;/h2&gt;&#xA;&lt;p&gt;&lt;strong&gt;कर्मणि षष्ठीपरिग्रहः षष्टीसमासविचारः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;स एव सर्ववेदार्थो जिज्ञास्योऽयं विधीयते&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;तत्र तावद्ब्रह्मणो जिज्ञासा ब्रह्मजिज्ञासेति षष्ठीसमासो न पुनर्धर्माय जिज्ञासेति-वच्चतुर्थीं समासः । तादर्थ्यसमासे प्रकृतिग्रहणं कर्तव्यमिति वार्तिककृता प्रकृतिविकारभाव एव चतुर्थीसमासस्य नियमितत्वात् । तथैवोदाहरणं यूपाय दारु यूपदार्विति । प्रकृतिविकारभावरहितेषु चाश्वघासादिष्वश्वघासादयः षष्ठीसमासा भवन्तीति प्रतिविहितम् । न चात्र प्रकृतिविकार-भावोऽस्ति । षष्ठीसमासेऽपि केचिच्छेषे षष्ठीति प्रतिपन्नाः । केचित्कर्मणीति । तत्र कर्मणि षष्ठीपरिग्रहाय जिज्ञास्य इत्युक्तम् । कृत्यानां कर्मणि स्मरणात् । अन्यथा जिज्ञासास्येत्यवक्ष्यत् । जिज्ञासा खलु कर्मापेक्षा विना कर्मणा न ज्ञातुं शक्या न तु सम्बन्धिनं विनेति कर्मणः प्राधान्यात्तदेव वक्तव्यम् । सम्बन्धिसामान्योक्तावर्थात्कर्मापि लभ्यत इति चेन्न । साक्षात्प्रतीत-परित्यागेनार्थलभ्यस्वीकारस्य वैयर्थ्यात् । एवं सति लक्षणादिजिज्ञासाऽपि प्रतिज्ञाता स्यादिति चेन्न । तस्या विनाऽप्यभिधानेन लाभात् । न हि लक्षणादिजिज्ञासामन्तरेण ब्रह्मजिज्ञासाऽस्ति । अन्यथाऽनेकविषयत्वेन शास्त्रभेदप्रसङ्गः । निर्विषयताशङ्कापनोदार्थं प्रयुक्तं पदमिदं कर्माभिधाय्येव युक्तम् । तद्विजिज्ञासस्वेत्यादिश्रुत्यर्थानुगतं चैवं सति सूत्रं स्यात् ।&lt;/p&gt;</description>
    </item>
    <item>
      <title>२५ कर्मप्राधान्यार्थं जिज्ञास्य इति प्रयोगः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/25_karmaprAdhAnyArthaM_jijnAsya_iti_pray/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/03_jijnAsAdhikaraNam_2/25_karmaprAdhAnyArthaM_jijnAsya_iti_pray/</guid>
      <description>&lt;h2 id=&#34;स-एव-सरववदरथ-जजञसयऽय-वधयत&#34;&gt;स एव सर्ववेदार्थो जिज्ञास्योऽयं विधीयते&lt;/h2&gt;&#xA;&lt;p&gt;&lt;strong&gt;कर्मप्राधान्यार्थं जिज्ञास्य इति प्रयोगः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;स एव सर्ववेदार्थो जिज्ञास्योऽयं विधीयते&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;सुधा&lt;/h3&gt;&#xA;&lt;p&gt;अथवा ब्रह्मणः कर्मत्वेनाप्राधान्यशङ्कां निवर्तयितुं जिज्ञास्य इति कर्मप्राधान्यं सूचितम् । ज्ञानविधौ हि ब्रह्मणोऽप्राधान्यं स्यात् । तज्ज्ञानोद्देशेन जिज्ञासाविधाने कुतो ऽप्राधान्यम् ।&lt;/p&gt;&#xA;&lt;h3 id=&#34;वकयरथचनदरक&#34;&gt;वाक्यार्थचन्द्रिका&lt;/h3&gt;&#xA;&lt;p&gt;ननु ब्रह्मणो विषयत्वोपपादनसूचनस्य कर्मषष्ठीपरिग्रहसूचनस्य च ब्रह्म-कर्मकजिज्ञासेत्येवमाकारकव्याख्यानेनापि सम्भवे सूत्रे जिज्ञासां प्रति गुणतया निर्दिष्टस्य ब्रह्मणो जिज्ञासाविशेष्यत्वेन निर्देशे न प्रयोजनं पश्याम इत्यतस्तन्निवर्त्यं शङ्काविशेषं तेन तत्परिहारप्रकारं च दर्शयितुं पक्षान्तरमन्वाचिनोति ॥ अथवेति ॥ कर्मत्वेनाप्राधान्यमिति अव्यवधानेन कर्तृव्यापारजन्याति-शययोगिकुठारवदव्यवधानेन जिज्ञासाव्यापारजन्यातिशययोगित्वरूपमप्रधानकर्मत्वमित्यर्थः ॥ शङ्का-मिति ॥ सूत्रे जिज्ञासाविशेषणतया निर्देशेन प्रसक्तामिति शेषः ॥ जिज्ञास्य इति ॥ जिज्ञासां प्रति विशेष्यतया निर्देशेनेत्यर्थः ॥ कर्मप्राधान्यमिति ॥ करणव्यापारव्यवधानेनोद्देश्यफलसम्बन्धिवृक्ष- वत्प्रमाणादिसम्भावनाद्वारेणोद्देश्यतया प्रधानभूतब्रह्मावबोधरूपफलसम्बन्धित्वरूपं प्रधानकर्मत्व-मित्यर्थः । नन्वस्त्वनेन तत्सूचनं तथाऽपि ब्रह्मणः कुठारवदप्रधानकर्मत्वमेव किं न स्यात् । वृक्षस्या-व्यवधानेन कर्तृव्यापारजन्यातिशययोगित्वरूपाप्रधानकर्मत्वासम्भवस्येव प्रकृते तदसम्भवाभावादित्यतो ब्रह्मज्ञानविधौ ब्रह्मणः साक्षात्कर्तृव्यापारजन्यातिशययोगित्वेनाप्रधानकर्मत्वेऽप्यव्यवधानेन जिज्ञासा-व्यापारजन्यातिशययोगित्वस्य प्रमाणादावेव सत्त्वेन ब्रह्मणस्तदभावादुद्देश्यब्रह्मज्ञानरूपफल-सम्बन्धित्वरूपमेव कर्मत्वं युक्तम् । अत एव धर्मज्ञानाय वेदवाक्यानि विचारयेदितिवद्ब्रह्मज्ञानाय वेदान्तवाक्यानि विचारयेदित्येव सूत्रार्थ इत्याशयेन आह ॥ ज्ञानविधौ हीत्यादिना ॥ एवं च सूत्रस्य ब्रह्मणः कर्मत्वमात्रे तात्पर्यं न तु तदुपसर्जनत्व इत्युक्तं भवति । अन्ये तु कर्मत्वेनेत्यावृत्त्या योज्यं जिज्ञासाया इति शेषः । तदन्वये च कर्मत्वेनेत्यस्य क्रियात्वेनेत्यर्थः । ब्रह्मान्वये च क्रियारूप-जिज्ञासोपसर्जनत्वेनेत्यर्थः । तथा च कर्तव्यपदोपस्थापितनियोगस्यैव प्राधान्याद्विधेयभूतजिज्ञासाया नियोगनिवर्तकतया नियोगोपसर्जनत्वेन तदुपसर्जनीभूतब्रह्मणोऽपि सुतरां गुणभूतत्वमित्याशङ्का सूत्रानुसारेण जिज्ञासाऽस्य विधीयत इति वक्तव्ये जिज्ञासां प्रति विशेष्यत्वेन निर्देशेन प्राधान्यसूचना-न्निरस्तेत्यर्थः । जिज्ञासाविधौ ब्रह्मणो गुणत्वाभावं दर्शयितुं युक्तिसूचनाय ज्ञानविधौ गुणत्वं तावदाह ॥ ज्ञानविधौ हीति ॥ ज्ञानविधौ हि ‘प्रकृतिप्रत्ययौ प्रत्ययार्थं सह ब्रूतस्तयोः प्रत्ययः प्राधान्येने’ति न्यायेन प्रत्ययार्थनियोगस्यैव प्राधान्यात्प्रकृत्यर्थस्य क्रियारूपस्य विधेयज्ञानस्य नियोगनिवर्तकतया तदुपसर्जन-त्वात्तदुपसर्जनब्रह्मणोऽपि सुतरामुपसर्जनत्वं स्यादित्यर्थः । जिज्ञासाविधावपि ब्रह्मणो दर्शनं प्रति गुणत्वं तुल्यमित्यत आह ॥ तज्ज्ञानोद्देशेनेति ॥ ब्रह्मज्ञानाय वेदवाक्यानि विचारयेदिति फलत्वेन प्रधानं ब्रह्मदर्शनमुद्दिश्य विचारविधौ न कोऽपि दोषः । स्वप्रधानभूतफलदर्शनं प्रति विषयभूतस्य ब्रह्मणो गुणत्वानापत्तेः । जिज्ञासाया वेदवाक्यविषयकत्वं ब्रह्मणश्च उद्देश्यफलसम्बन्धितया जिज्ञासाकर्मत्वं चोक्तमनुसन्धेयमिति भाव इत्याहुः ।&lt;/p&gt;</description>
    </item>
  </channel>
</rss>
