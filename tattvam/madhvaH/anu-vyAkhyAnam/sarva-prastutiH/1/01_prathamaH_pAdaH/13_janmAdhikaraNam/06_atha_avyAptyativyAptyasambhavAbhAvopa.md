+++
title = "०६ अथ अव्याप्त्यतिव्याप्त्यसम्भवाभावोपपादनम्"
upstream_url = "https://dvaitavedanta.in/category-details/5106/975/sharam/sathha/parath/parath/janama/atha-a"
+++
## न पुराणादिमानत्वं..

**अथ अव्याप्त्यतिव्याप्त्यसम्भवाभावोपपादनम् ।**

## **अनुव्याख्यानम्**

***न पुराणादिमानत्वं विरुद्धार्थे श्रुतेर्भवेत् ॥***

### ***सुधा***

ननु मा भूच्छतिबलेनातिव्याप्तिरसंभवश्च लक्षणस्य, शैवादिपुराणैस्तु भविष्यति तेष्वन्येषां जगत्कारणत्वस्य विष्णोरुपसर्जनत्वस्य चाभिधानात् । न च तेषामपि श्रुतिवदन्यार्थ-त्वम्, तात्पर्यलिङ्गविरोधाद् इति चेन्न; तेषां श्रुतिविरूद्धार्थे प्रामाण्यानुपपत्तेः । यथाऽऽह जैमिनिः ‘विरोधे त्वनपेक्षं स्यात्’ इति । पौरुषेयतया शङ्कितदोषस्यापौरुषेयवाक्यविरोधेऽप्रामाण्यस्य न्याय्यत्वात् । रूद्रादीनां जगज्जन्मादिकारणत्वं विष्णोरूपसर्जनत्वं चानेक श्रुतिविरुद्धम् । ताश्च तत्र तत्रोदाहरिष्यामः ॥ इत्याशयवानाह न पुराणेति ।

### ***वाक्यार्थचन्द्रिका***

पुराणादीनां विशिष्यनिराकरणबीजतया पूर्वन्ययवैषस्ये दर्शयति न चेति ॥ माऽस्तु पूर्वपरिहारसाम्यं तथाऽप्यप्रामाण्येन तद्विरोधस्याकिञ्चित्करत्वमेव परिहार इत्याह तेषामिति ॥ विरोधेत्विति । श्रुतिविरोधे स्मृतिप्रामाण्यमनपेक्ष्यमनादरणीयं स्याद्धि यस्मादसति विरोधे मूलश्रुत्यनुमानमुक्तं न तु सतीति सूत्रार्थः । यथा सर्ववेष्टनस्मृतेः स्पर्शश्रुतिविरोधेनाप्रमाण्यमिति ॥ न केवलं जैमिनिसूत्रं प्रत्यक्षश्रुतिविरोधे श्रुत्यनुमानानुपपत्तिरूपतत्सूचितन्यायबलादेवैतद् युक्तं च तथेत्याह पौरुषेयतयेति ।

### ***परिमल***

श्रुतिबलेनातिव्याप्तिरसंभवश्चेति । लक्षणस्य ‘हिरण्यगर्भः समवर्ततागे्र’ इत्यादि-श्रुतिभिर् ब्रह्मादिष्वतिव्याप्तिः । ‘जनितोत विष्णोः’ इत्यादिश्रुत्या विष्णावसंभवश्चेत्यर्थः ॥ तार्त्यलिङ्ग-विरोधादिति । शिवादिकारणत्व एव यान्युपक्रमादीनि तात्पर्यलिङ्गानि तद्विरोधादित्यर्थः ॥ यथाऽऽ-हेति । आद्यस्य तृतीयपादीयद्वितीयाधिकरणे ‘विरोधे त्वनपेक्षं स्यादसति ह्यनुमानम्’इति सूत्रेण स्मृतीनां श्रुतिविरोधे सति तत्स्मृतिजातम् अनपेक्षम् अनादर्तव्यम् अप्रमाणमिति यावत् ॥ नन्वेवं स्मृतीनां मूलभूतश्रुत्यनुमापकत्वेन प्रामाण्योक्तिपरेण ‘धर्मस्य शब्दमूलत्वात्’ इति पूर्वाधिकरणेन विरोध इत्यत्र उक्तम् ‘असति ह्यनुमानम्’ इति । प्रत्यक्षश्रुतिविरोधेऽसति स्मृत्या मूलश्रु त्यनुमानमुक्तमिति सूत्रार्थः । तन्मात्रस्य प्रकृतोपयोगाद्विरोधे त्वनपेक्षं स्यादित्येवोक्तम् ॥ तत्र तत्रेति । आनन्दमयनये तदनन्यत्वादिनये साङ्ख्यनये पत्युर्नयादावित्यर्थः ।

### ***यादुपत्यम्***

विरोधे त्वनपेक्षं स्यादिति । ज्योतिष्टोमे सदोनाममण्टपस्य मध्ये काचिदौ-दुम्बरीशाखा निखन्यते । तस्याश्च वाससा वेष्टनं स्मर्यते । औदुम्बरी सर्वा वेष्टयितव्या’ इति । इयं स्मृतिः प्रमाणमष्टकादिस्मृतिवन्मूलभूतवेदानुमापकत्वादिति प्राप्ते औदुम्बरीं स्पृष्टोद्गायेदित्यनेन प्रत्यक्षवेदवचनेन स्पर्शभिधायकेन विरूद्धत्वेन कालात्ययापदिष्टं मूलवेदानुमानम् । न च सर्ववेष्टने साक्षात्स्पर्शः संभवति । परम्परास्पर्शनस्य च भूमिस्पर्शनेनापि सिद्धेः स्पर्शविधिवैयर्थ्यप्रसङ्गः । स्पर्शनार्थं द्वित्राङ्गुलिपरित्यागेन वेष्टने सर्वशब्दसङ्कोचापातः । अतः सर्ववेष्टनस्मरणं प्रत्यक्षस्पर्शन-श्रुतिविरोधेन निर्मूलं विप्रलम्भकवाक्यवदप्रमाणमेवेति सिद्धान्तः । ततश्चायं सूत्रार्थः । स्मरणं प्रत्यक्षश्रुतिविरोधेऽनपेक्षम् अनादरणीयं स्यात् । असति प्रत्यक्षश्रुतिविरोधे मूलश्रुत्यनुमापक-मष्टकादिस्मरणमिति । अत्रैव मतान्तरम् । स्पर्शसर्ववेष्टनविषययोः प्रत्यक्षानुमितश्रुत्योः परस्परविरोधा-दुभयोरप्यप्रामाण्यमिति प्राप्तेऽनुमानस्य कालात्ययापदिष्टत्वेन स्पर्शनश्रुतिः स्वार्थे प्रमाणम् । अथ पुरुषान्तरप्रत्यक्षो वेदः सर्ववेष्टनस्मृतेर्मूलमित्युच्यते । मैवम् । परप्रत्यक्षात्स्वप्रत्यक्षस्य विस्रम्भणीयतया परप्रत्यक्षमनादृत्यात्मीयप्रत्यक्षेणैव व्यवहारः क्रियते । अतोऽत्र स्पर्श एवानुष्ठीयते न तु सर्ववेष्टनमिति फलतोऽप्रामाण्यं श्रुतिविरुद्धानां स्मृतीनामिति । एतन्मते सूत्रार्थस्तु श्रुतिस्मृत्योर्विरोधे यत्प्रमाणान्तरा-नपेक्षं श्रुतिवाक्यं तदेव ग्राह्यम् । असति ह्यात्मप्रत्यये परप्रत्ययानुमानक्लेशाश्रयणमिति द्रष्टव्यम् ।

### ***वाक्यार्थरत्नमाला***

श्रुतिविरोध इति । अयं च सूत्रार्थः युक्तिपादे । उपपादयिष्यते । न तु सतीति पाठः । जैमिनिसूत्रमिति । न्यायेति । जैमिनिसूत्रं च प्रत्यक्षेत्यादिन्यायश्च तयोर्बलादित्यर्थः । सूत्रग्रहणेन तत्सूचितन्यायप्राप्तावपि सूत्रस्य मुखतोऽधिकार्थप्रतिपादकत्वादुपयुक्तन्यायस्य पृथग्ग्रहणम् । एतत् श्रुतिविरुद्धार्थ इत्यादिकम् ।





------------------------------------------------------------------------

दर्शनान्तरमूलत्वात्

### ***सुधा***

ननु शैवपुराणादीन्यपि श्रुतिमूलानि तत्कथं श्रुतिविरोधेनाप्रमाणानीत्यत आह दर्शनान्तरेति ।

## **अनुव्याख्यानम्**

***दर्शनान्तरमूलत्वात्***

**सुधा**

पुराणादीनां न श्रुतिमूलत्वमिति शेषः । तथा चोक्तं मोक्षधर्मे ‘शैवान्पाशुपताच्चक्रे’ इति ।

### ***परिमल***

शैवानिति । व्यक्तमेतद्दशमे भारततात्पर्यनिर्णये ।

------------------------------------------------------------------------

मोहार्थं च

### ***सुधा***

तथाऽपि पाशुपतादीनां श्रुतिमूलत्वे पुराणादीनामपि तत्स्यादित्यत आह मोहार्थमिति ।

## **अनुव्याख्यानम्**

***मोहार्थं च***

**सुधा**

दर्शनान्तराणि कृतानीति शेषः । तथा च विप्रलम्भमूलत्वमुक्तं भवति ।

निर्निमित्तं प्राणिनां मोहमुत्पादयन्तः प्रत्यवायिनः प्रसज्येरन् । न च परव्यामोहनेन किमपि महत्प्रयोजनमस्ति यदाशया प्रत्यवायमपि न गणयेयुः । अतो नेदमुचितमित्यत उक्तं हरेराज्ञयेति ।

------------------------------------------------------------------------

आज्ञया हरेः

## **अनुव्याख्यानम्**

***आज्ञया हरेः ॥***

### ***सुधा***

हर्याज्ञानुष्ठानान्न प्रत्यवायोऽस्ति किन्तु महाप्रयोजनावाप्तिश्चेति सुप्रसिद्धम् । न च हरेः प्रत्यवायः प्रयोजनापेक्षा वेश्वरत्वादिति भावः । तदुक्तम्—

‘कुत्सितानि च मिश्राणि रुद्रो विष्णुप्रचोदितः ।

चकार शास्त्राणि विभुर्ऋषयस्तत्प्रचोदिताः ।

दधीच्याद्याः पुराणानि तच्छास्त्रसमयेन तु’ इति ।

### ***वाक्यार्थचन्द्रिका***

‘मोहार्थं चाज्ञाया’ इति वाक्यस्य पुराणादिकर्तुर्व्यासस्य हर्याज्ञाकरणा-योगाद्दर्शनान्तरविषयकतया तद्वाक्यं योजयितुं तद्व्यावृत्यर्थमाह तथाऽपीति ।

### ***परिमल***

‘तच्छास्त्रसमयेन तु’ इत्यस्योत्तरश्लोकेनान्वयः ॥ इति सुप्रसिद्धमिति । ‘हर्याज्ञाकरणादेव पुण्यमेभिरवाप्यते ।’ इति भारततात्पर्यनिर्णयान्तिमाध्याये ॥ तदुक्तमिति । द्वितीये गीताभाष्ये उक्तमित्यर्थः ।

### ***यादुपत्यम्***

‘तच्छास्त्रसमयेन त्वित्यस्य चक्रुः’ इत्युत्तरेणान्वयः ।





------------------------------------------------------------------------

न सर्वनामताऽन्येषां..

### ***सुधा***

किञ्च रुद्रादीनां जगत्कारणत्वे विष्ण्वाद्यशेषनामवत्त्वं स्यात्, अन्यथा विष्ण्वा-दीनां जगत्कारणत्वाद्यभिधायिनां वाक्यानां विरोधपरिहारोपायाभावेन निर्णयानुपपत्तेः । न च तेषां सर्वनामताऽस्ति, तत्र प्रमाणाभावात् । अतो न जगत्कारणत्वमपि तेषाम् । इत्याह न सर्वनामतेति ।

## **अनुव्याख्यानम्**

***न सर्वनामताऽन्येषां श्रुतावुक्ता हि कुत्रचित् ।***

**सुधा**

ननु पद्मपुराणादौ विष्णुनामानि शिवे प्रतीयन्त इति । मैवम् । यो देवानामिति श्रुतिविरूद्धस्य पुराणादेरनादरणादित्यभिप्रायेण ‘श्रुतौ’ इत्युक्तम् ।

### ***वाक्यार्थचन्द्रिका***

पुराणादिप्रामाण्यनिरासेन रुद्रादिजगत्कारणत्वरूपप्रमेयं निरस्य प्रकारान्तरेण तत्प्रमेयनिरासकतयोत्तरवाक्यसार्थक्यं दर्शयति किञ्चेति ।

------------------------------------------------------------------------

अदोषवचनाच्चैव नियमेन हरेः श्रुतौ

### ***सुधा***

अपि च जगत्कारणेनाज्ञानादिदोषरहितेन भवितव्यं दोषिणोऽस्मदादि-वज्जगत्कारणत्वानुपपत्तेः । निर्दोषत्वं च भगवतो हरेरेव नान्येषाम् । अतः स एव जगज्जन्मादिकर्ता न रुद्रादिर् इत्याह अदोषेति ।

## **अनुव्याख्यानम्**

***अदोषवचनाच्चैव नियमेन हरेः श्रुतौ ।***

दोषवचनाभावाददोषवचनाच्चेत्यर्थः । एवशब्दो हरेरेवेति संबध्द्यते । तदुपपादयति अज्ञानमिति ।

**अनुव्याख्यानम्**

***अज्ञानं पारतन्त्र्यं च प्रलयेऽभाव एव च ॥***

***अशक्तिश्चोदिताऽन्येषां सर्वेषामपि च श्रुतौ***

अभाव एव, न त्वनभिव्यक्तिमात्रमित्यर्थः । अपिरभिव्यप्तौ । चशब्दो हेतौ । तस्माद्धरेरेवेति युक्तमिति ॥ श्रुतीश्च पाशुपताधिकरणादावुदाहरिष्यति ।

### ***वाक्यार्थचन्द्रिका***

एवशब्दसाय समुच्चयार्थकशब्दविरोधाद्भिन्नक्रमतया प्रकृतोपयोगं दर्शयति एवेति ॥ तदिति । हरेरेवेत्येतयर्थः ।

### ***परिमल***

दोषवचनाभावादिति । जनितोत विष्णोरित्यस्यान्यार्थतावर्णनादिति भावः ।

### ***श्रीनिवासतीर्थीया***

तदुपपादयतीति । हरेरेवादोषवचनादित्युक्तेऽन्येषां दोषवचनादित्यस्य एवकारमहिम्ना लब्धत्वाद् एवकारलब्धं प्रमेयमुपपादयतीत्यर्थः । अत एव हरेरेवेति युक्तमिति वदिष्यति ।

  

[Load More](javaऽcriptःvoid(0))
