<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१३ जन्माधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/</link>
    <description>Recent content in &#43;१३ जन्माधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/index.xml" rel="self" type="application/rss+xml" />
    <item>
      <title>०१ अथ उत्तरसूत्रादिसमस्तशास्त्रस्य प्रथमसूत्रेण सङ्गतिप्रदर्शनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/01_atha_uttarasUtrAdisamastashAstrasya_p/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/01_atha_uttarasUtrAdisamastashAstrasya_p/</guid>
      <description>&lt;h2 id=&#34;ॐ-जनमदयसय-यत-ॐ&#34;&gt;ॐ जन्माद्यस्य यतः ॐ&lt;/h2&gt;&#xA;&lt;p&gt;॥ श्रीमद्धनुमद्भीममध्वान्तर्गतरामकृष्णवेदव्यासात्मकलक्ष्मीहयग्रीवाय नमः ॥&lt;/p&gt;&#xA;&lt;h1 id=&#34;ॐ-जनमदयसय-यत-ॐ-1&#34;&gt;&lt;strong&gt;ॐ जन्माद्यस्य यतः ॐ&lt;/strong&gt;&lt;/h1&gt;&#xA;&lt;p&gt;&lt;strong&gt;अथ उत्तरसूत्रादिसमस्तशास्त्रस्य प्रथमसूत्रेण सङ्गतिप्रदर्शनम्&lt;/strong&gt;&lt;/p&gt;&#xA;&lt;p&gt;प्रथमाध्याये प्रथमपादे जन्माधिकरणं&lt;/p&gt;&#xA;&lt;p&gt;श्रीमद् आनन्दतीर्थभगवत्पादाचार्यविरचितं&lt;/p&gt;&#xA;&lt;h2 id=&#34;बरहमसतरनवयखयन&#34;&gt;&lt;strong&gt;ब्रह्मसूत्रानुव्याख्यानं&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;॥ ॐ जन्माद्यस्य यतः ॐ ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;अन्तः समुद्रगं विश्वप्रसूतेः कारणं तु यत् ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;सूक्तोपनिषदाद्युक्तं जन्माद्यस्येति लक्ष्यते ॥&lt;/strong&gt;&lt;/em&gt;&lt;/p&gt;&#xA;&lt;p&gt;श्री जयतीर्थयतिकृता&lt;/p&gt;&#xA;&lt;p&gt;&lt;strong&gt;न्यायसुधा&lt;/strong&gt;&lt;/p&gt;&#xA;&lt;p&gt;टिप्पणीषट्कोपेता&lt;/p&gt;&#xA;&lt;p&gt;अथ उत्तरसूत्रादिसमस्तशास्त्रस्य प्रथमसूत्रेण सङ्गतिप्रदर्शनम्&lt;/p&gt;&#xA;&lt;h3 id=&#34;सध&#34;&gt;&lt;em&gt;&lt;strong&gt;सुधा&lt;/strong&gt;&lt;/em&gt;&lt;/h3&gt;&#xA;&lt;p&gt;॥ ॐ जन्माद्यस्य यतः ॐ ॥ प्रथमसूत्रे विहिता ब्रह्मजिज्ञासा जन्मादिसूत्रैः क्रियते ।&lt;/p&gt;&#xA;&lt;p&gt;श्री विद्याधीशतीर्थविरचिता&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;em&gt;&lt;strong&gt;वाक्यार्थचन्द्रिका&lt;/strong&gt;&lt;/em&gt;&lt;/h3&gt;&#xA;&lt;p&gt;॥ ॐ जन्माद्यस्य यतः ॐ ॥ नन्वन्तःसमुद्रगमित्युत्तरभाष्यमसङ्गतम् । न चोत्तरसूत्र-तात्पर्यप्रतिपादनंतदितिवाच्यं सन्दर्भसङ्गत्याकाङ्क्षायाः प्राथमिकत्वादुत्तरसूत्रेणावान्तरसङ्गतेश्चावश्य-वक्तव्यत्वात्तामनुक्त्वा तात्पर्यमात्रकथने न्यूनत्वापत्तेर् इत्यतः स्पष्टत्वात्तत्सन्दर्भसङ्गत्यकथनम् । तात्पर्यकथनेनैवावान्तरसङ्गतिसूचनान्न न्यूनता इत्याशयेन भाष्यकृदभिप्रेतामुभयविधसङ्गतिं दर्शयन्नुत्तर-भाष्यमवतारयति प्रथमसूत्र इति ॥ विहितेति । प्रतिज्ञातेत्यर्थः। एवं च प्रतिज्ञातोक्त्या प्रपञ्च्य-प्रपञ्चकभावः सङ्गतिरित्युक्तं भवति । यद्वा विषयादिमत्त्वोपपादनेन कर्तव्यत्वेन प्रतिपादितेत्यर्थः । एवं च प्रथमसूत्राभावे शास्त्रारम्भासिध्द्या उत्तरसूत्रादिसमस्तशास्त्रस्य प्रथमसूत्रेण हेतुहेतुमद्भावलक्षणा सङ्गतिरिति सन्दर्भसङ्गतिकथनमेतदिति द्रष्टव्यम् ।&lt;/p&gt;</description>
    </item>
    <item>
      <title>०२ अथ लक्षणविशिष्टलक्ष्यप्रतिपादनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/02_atha_laxaNavishiShTalaxyapratipAdanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/02_atha_laxaNavishiShTalaxyapratipAdanam/</guid>
      <description>&lt;h2 id=&#34;अनत-समदरग-वशवपरसत-करण-त-यत&#34;&gt;अन्तः समुद्रगं विश्वप्रसूतेः कारणं तु यत्&lt;/h2&gt;&#xA;&lt;p&gt;&lt;strong&gt;अथ लक्षणविशिष्टलक्ष्यप्रतिपादनम्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;em&gt;&lt;strong&gt;सुधा&lt;/strong&gt;&lt;/em&gt;&lt;/h3&gt;&#xA;&lt;p&gt;स्वरूपसाधनफलजिज्ञासा हि ब्रह्मजिज्ञासोच्यते ॥ ब्रह्मण इति कर्मणि षष्ठीपरिग्रहेऽपि प्रधानेनाप्रधानोपलक्षणस्याङ्गीकृतत्वात् साधनादिजिज्ञासामन्तरेणाकाङ्क्षानुपरमाच्च तत्र साधनफलयोर्ब्रह्मोपहितत्वाद् ब्रह्मणश्च स्वप्रधानात्वाद् अभ्यर्हितत्वेन तत्स्वरूपजिज्ञासैव प्रथमं प्राप्ता । स्वरूपजिज्ञासा च लक्षणप्रमाणाभ्यां संभवति । तत्रापि लक्षणेन स्वेतरसमस्तवस्तु-व्यावृत्ततया स्वरूपे प्रतिपादिते प्रमाणाकाङ्क्षा जायत इति लक्षणस्यैव प्राथम्यं युक्तम् इत्याशयवान् सूत्रातात्पर्यमाह अन्तः समुद्रगमिति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;॥ ॐ जन्माद्यस्य यतः ॐ ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;अन्तः समुद्रगं विश्वप्रसूतेः कारणं तु यत् ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;सूक्तोपनिषदाद्युक्तं जन्माद्यस्येति लक्ष्यते ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;em&gt;&lt;strong&gt;वाक्यार्थचन्द्रिका&lt;/strong&gt;&lt;/em&gt;&lt;/h3&gt;&#xA;&lt;p&gt;नन्वाद्याध्यायाभ्यां समन्वयाविरोधयोस्तृतीयचतुर्थाभ्यां तु साधनफलयो-र्विचार्यत्वेन ब्रह्मजिज्ञासायाः क्वाप्यननुष्ठानान्नेदं सङ्गतिकथनमुपपन्नमित्यत आह स्वरूपेति ॥ ननु ब्रह्मजिज्ञासेत्यत्र कर्मणि षष्ठीपरिग्रहेण स्वरूपजिज्ञासाया ब्रह्मजिज्ञासात्वप्राप्तावपि साधनादि-जिज्ञासाया न ब्रह्मजिज्ञासात्वलाभः, तल्लाभे वा प्रतिज्ञातत्वाविशेषात्साधनादिजिज्ञासातः स्वरूप-जिज्ञासायाः प्राथमिकत्वे न नियामकमस्ति, अस्तु वा स्वरूपजिज्ञासायाः प्राथमिकत्वं लक्षणादि-जिज्ञासायास्तु किमायातम् । तस्याः कथञ्चिल्लक्षणादिजिज्ञासात्वेऽपि लक्षणजिज्ञासायाः प्रमाण-जिज्ञासापूर्वभावो नियामकशून्य एवेत्यत आह ब्रह्मण इतीत्यादिना ॥ ब्रह्मज्ञानसाधनं ब्रह्मज्ञान-फलमिति प्रमाणादिस्वरूपप्रतिपत्तेर्ब्रह्मज्ञानाधीनज्ञानत्वं ब्रह्मोपहितत्वम् । ब्रह्मणः स्वप्रधानत्वं स्वरूपप्रतिपत्तौ साधनादिज्ञानानधीनत्वम् । प्रमाणादिस्वरूपविचारसाधनस्यान्यार्थत्ववद्ब्रह्मस्वरूप-विचारसाधनस्यान्यार्थत्वाभावात्स्वरूपतः प्रधानत्वं च अभ्यर्हितत्वम् । हेत्वन्तरं चैतत् ॥ तत्रापीति । व्यावृत्तास्वरूपस्य बुध्द्यनारोहे तत्र प्रमाणाकाङ्क्षानुदयादिति भावः ।&lt;/p&gt;</description>
    </item>
    <item>
      <title>०३ अथ लक्षणस्य लक्ष्यधर्मतोपपादनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/03_atha_laxaNasya_laxyadharmatopapAdanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/03_atha_laxaNasya_laxyadharmatopapAdanam/</guid>
      <description>&lt;h2 id=&#34;अनत-समदरग-वशवपरसत-करण-त-यत&#34;&gt;अन्तः समुद्रगं विश्वप्रसूतेः कारणं तु यत्&lt;/h2&gt;&#xA;&lt;p&gt;&lt;strong&gt;अथ लक्षणस्य लक्ष्यधर्मतोपपादनम्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;em&gt;&lt;strong&gt;सुधा&lt;/strong&gt;&lt;/em&gt;&lt;/h3&gt;&#xA;&lt;p&gt;ननु च बृहद्ब्रह्मेति समस्तगुणपूर्णत्वं ब्रह्मत्वं प्रसिद्धमेव; तत्किं लक्षणान्तरेण ॥ सत्यम् । तथाऽपि तदुपपादनार्थमेतदित्यदोषः । प्रसिद्धेन ह्यसाधारणेन धर्मेणाप्रसिद्धं वस्तु समस्त-व्यावृत्ततयाऽवगन्तव्यम् । न च परमेश्वरस्य समस्तगुणपूर्णत्वं प्रसिद्धम्, येन लक्षणतया निर्देष्टुं शक्यते । अनेन तु लक्षणेन लक्षिते ब्रह्मणि समस्तगुणपूर्णत्वमपि प्रधानलक्षणं सिध्द्यति, अविनाभावात् ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;em&gt;&lt;strong&gt;वाक्यार्थचन्द्रिका&lt;/strong&gt;&lt;/em&gt;&lt;/h3&gt;&#xA;&lt;p&gt;अत्र सृष्टिरित्युत्तरवाक्ये जगज्जन्मादिकारणत्वरूपब्रह्मलक्षणस्य प्रसिद्ध-त्वोक्त्या लक्षणान्तरस्याप्रसिद्धिः सूचिता । न च लक्षणान्तरमप्रसक्तमिति वाच्यम् ब्रह्मशब्द-यौगिकप्रवृत्तिनिमित्तत्वेनैव तत्प्रसक्तेः । एवं च ब्रह्मशब्दबललब्धलक्षणसंभवेऽतादृशलक्षणाभिधानेन सूत्रकारानौचित्यं निरस्तं भवतीत्याशयेन लक्षणान्तरप्रसक्तिं, प्रधानलक्षणत्वेन तस्याप्यत्राभिप्रेतत्वं, तदप्रसिद्धिं, प्रसिद्धताया लक्षणत्वोपयोगम्, अस्य लक्षणस्य तत्साधकत्वं च दर्शयन्नेवाकाङ्क्षा-क्रमेणोत्तरवाक्यमवतारयति ननु चेत्यादिना ।&lt;/p&gt;</description>
    </item>
    <item>
      <title>०४ अथ अतिव्याप्तिपरिहारः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/04_atha_ativyAptiparihAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/04_atha_ativyAptiparihAraH/</guid>
      <description>&lt;h2 id=&#34;य-नमन-वशनतयदध-&#34;&gt;यं नामानि विशन्त्यद्धा ..&lt;/h2&gt;&#xA;&lt;p&gt;&lt;strong&gt;अथ अतिव्याप्तिपरिहारः&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;em&gt;&lt;strong&gt;सुधा&lt;/strong&gt;&lt;/em&gt;&lt;/h3&gt;&#xA;&lt;p&gt;ननु कथं जगत्सृष्ट्यादिकारणत्वं हरेरेव स्यात्, यावता ‘हिरण्यगर्भः समवर्तताग्रे’, ‘एको रुद्रो न द्वितीयाय तस्थे’, ‘इमाल्लोकानीशत ईशनीभिः’, ‘ज्ञात्वा शिवं शान्तिमत्यन्तमेति’ इत्यादि श्रुतिषु हिरण्यगर्भादीनां तत्प्रतीयते इत्यत आह सृष्टिरिति । आसु श्रुतिषु परेणोदाहृतासु हिरण्यगर्भ इत्याद्यास्वपि विश्वस्य सृष्ट्यादयो हरेरेवोक्ता न तु ब्रह्मरुद्रादिभ्य इति न लक्षणस्यातिव्याप्तिरिति ।&lt;/p&gt;&#xA;&lt;p&gt;तत्कथमित्यत आह यं नामानीति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;यं नामानि विशन्त्यद्धा यो देवानामिति ह्यपि ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;श्रुतेर्नामानि सर्वाणि विष्णोरेव यतस्ततः ॥&lt;/strong&gt;&lt;/em&gt;&lt;/p&gt;&#xA;&lt;p&gt;अनेन ‘नामानि सर्वाणि यमाविशन्ति’ इत्यादिश्रुतिमुपादत्ते । ओत्याङोऽर्थकथनम् । ‘यो देवानां नामधा एक एव’ इत्यपि प्रसिद्धश्रुतेर् नामानि सर्वाणि हिरण्यगर्भ इत्यादीनि, विष्णोरेव यतः, ततः, हिरण्यगर्भ इत्यादि श्रुतिषु विश्वस्य सृष्ट्यादयो हरेरेव उक्ता इति पूर्वेण सम्बन्धः ।&lt;/p&gt;</description>
    </item>
    <item>
      <title>०५ अथ असम्भवपरिहारः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/05_atha_asambhavaparihAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/05_atha_asambhavaparihAraH/</guid>
      <description>&lt;h2 id=&#34;गण-शरत-इत-हयसमनन-दषऽरथ-शरतरभवत&#34;&gt;गुणाः श्रुता इति ह्यस्मान्न दोषोऽर्थः श्रुतेर्भवेत्&lt;/h2&gt;&#xA;&lt;p&gt;&lt;strong&gt;अथ असम्भवपरिहारः&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;em&gt;&lt;strong&gt;सुधा&lt;/strong&gt;&lt;/em&gt;&lt;/h3&gt;&#xA;&lt;p&gt;ननु तथाऽपि विष्णावसम्भवीदं लक्षणम् । ‘जनितोत विष्णोः’ इत्यादौ तस्य जन्मादिदोषश्रवणात् । न हि जन्मादिदोषवतोऽस्मदादेरिव जगज्जन्मादिकारणत्वं सम्भवति । इत्यत आह गुणा इति ॥&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;गुणाः श्रुता इति ह्यस्मान्न दोषोऽर्थः श्रुतेर्भवेत् ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;strong&gt;सुधा&lt;/strong&gt;&lt;/p&gt;&#xA;&lt;p&gt;‘‘गुणाः श्रुताः सुविरुद्धाश्च देवे सन्त्यश्रुता अपि नैवात्र शङ्का । चिन्त्या अचिन्त्याश्च तथैव दोषाः श्रुताश्च नाज्ञैर्हि तथा प्रतीताः ॥’ इत्यस्माद्वाक्याद् विष्णोर्जन्मादिदोषो ‘जनितोत विष्णोः’ इत्यादि श्रुतेरर्थो न भवेद्धि यस्मात्तस्मान्नासम्भवीदं लक्षणम् ।&lt;/p&gt;&#xA;&lt;p&gt;इदमुक्तं भवति । वाक्यार्थावगमे हि व्याख्यानं मुख्यकारणम्; यथाहुः ‘व्याख्यानतो विशेषप्रतिपत्तिः’ इति । तत्रापि यदीयं व्याख्येयं तदीयमेव चेद्य्वाख्यानं तदा सुतरां ततोऽर्थावगतिः । तत्र ‘गुणाः श्रुताः’ इति श्रुतिरेव सर्वश्रुतीर्व्याख्याति । सर्वाः श्रुतयो विष्णोरनन्तानलौकिकानेव गुणान्वदन्ति न कुत्रापि दोषान् । दोषवादप्रतीतिस्तु शब्दशक्तितात्पर्यापरिज्ञाननिमित्तैवेति ॥ एवं श्रुत्यैव सर्वासु श्रुतिषु व्याख्यातासु कथं तद्विरुद्धं दोषपरतया व्याख्यानं युज्यते । तस्माद्विष्णुरिति यजमानस्य यज्ञस्य वा नाम । तौ सोमाद्भवत इति सोमो जनितोत विष्णोरित्युच्यत इत्यादि व्याख्येयमिति ।&lt;/p&gt;</description>
    </item>
    <item>
      <title>०६ अथ अव्याप्त्यतिव्याप्त्यसम्भवाभावोपपादनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/06_atha_avyAptyativyAptyasambhavAbhAvopa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/06_atha_avyAptyativyAptyasambhavAbhAvopa/</guid>
      <description>&lt;h2 id=&#34;न-परणदमनतव&#34;&gt;न पुराणादिमानत्वं..&lt;/h2&gt;&#xA;&lt;p&gt;&lt;strong&gt;अथ अव्याप्त्यतिव्याप्त्यसम्भवाभावोपपादनम् ।&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;न पुराणादिमानत्वं विरुद्धार्थे श्रुतेर्भवेत् ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;em&gt;&lt;strong&gt;सुधा&lt;/strong&gt;&lt;/em&gt;&lt;/h3&gt;&#xA;&lt;p&gt;ननु मा भूच्छतिबलेनातिव्याप्तिरसंभवश्च लक्षणस्य, शैवादिपुराणैस्तु भविष्यति तेष्वन्येषां जगत्कारणत्वस्य विष्णोरुपसर्जनत्वस्य चाभिधानात् । न च तेषामपि श्रुतिवदन्यार्थ-त्वम्, तात्पर्यलिङ्गविरोधाद् इति चेन्न; तेषां श्रुतिविरूद्धार्थे प्रामाण्यानुपपत्तेः । यथाऽऽह जैमिनिः ‘विरोधे त्वनपेक्षं स्यात्’ इति । पौरुषेयतया शङ्कितदोषस्यापौरुषेयवाक्यविरोधेऽप्रामाण्यस्य न्याय्यत्वात् । रूद्रादीनां जगज्जन्मादिकारणत्वं विष्णोरूपसर्जनत्वं चानेक श्रुतिविरुद्धम् । ताश्च तत्र तत्रोदाहरिष्यामः ॥ इत्याशयवानाह न पुराणेति ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;em&gt;&lt;strong&gt;वाक्यार्थचन्द्रिका&lt;/strong&gt;&lt;/em&gt;&lt;/h3&gt;&#xA;&lt;p&gt;पुराणादीनां विशिष्यनिराकरणबीजतया पूर्वन्ययवैषस्ये दर्शयति न चेति ॥ माऽस्तु पूर्वपरिहारसाम्यं तथाऽप्यप्रामाण्येन तद्विरोधस्याकिञ्चित्करत्वमेव परिहार इत्याह तेषामिति ॥ विरोधेत्विति । श्रुतिविरोधे स्मृतिप्रामाण्यमनपेक्ष्यमनादरणीयं स्याद्धि यस्मादसति विरोधे मूलश्रुत्यनुमानमुक्तं न तु सतीति सूत्रार्थः । यथा सर्ववेष्टनस्मृतेः स्पर्शश्रुतिविरोधेनाप्रमाण्यमिति ॥ न केवलं जैमिनिसूत्रं प्रत्यक्षश्रुतिविरोधे श्रुत्यनुमानानुपपत्तिरूपतत्सूचितन्यायबलादेवैतद् युक्तं च तथेत्याह पौरुषेयतयेति ।&lt;/p&gt;</description>
    </item>
    <item>
      <title>०७ अथ मायावाद्युक्तैक्यस्य सूत्रकारैरेव निराकृतता</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/07_atha_mAyAvAdyuktaikyasya_sUtrakAraire/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/07_atha_mAyAvAdyuktaikyasya_sUtrakAraire/</guid>
      <description>&lt;h2 id=&#34;जनमदयसयत-तनतदवषणरव-सवलकषणम&#34;&gt;जन्माद्यस्येति तेनैतद्विष्णोरेव स्वलक्षणम्&lt;/h2&gt;&#xA;&lt;p&gt;&lt;strong&gt;अथ मायावाद्युक्तैक्यस्य सूत्रकारैरेव निराकृतता&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;em&gt;&lt;strong&gt;सुधा&lt;/strong&gt;&lt;/em&gt;&lt;/h3&gt;&#xA;&lt;p&gt;एवं स्वमतेन सूत्रं व्याख्याय तत्परिशुद्धये मायावादिनां मते लक्षणसूत्रारम्भ एवानु-पपन्न इति वक्तुं यत् परैरभिहितं ‘जगज्जन्मादिकारणत्वं न लक्ष्यब्रह्मणः स्वरूपान्तर्गतलक्षणं किन्तु तटस्थमेव । त्रैविध्यमत्र संभवति मायाविशिष्टं ब्रह्म कारणमिति वा, मायाशक्तिमत्कारणमिति वा, जगत्कारणं तु मायैव तदाश्रयतया ब्रह्म कारणमिति वेति । सर्वथाऽपि जगत्काणत्वं बाह्यमेव, न साक्षात्स्वरूपान्तर्गतमेव ।’ इति; तदेतदनुपपन्नम् इति भावेनोक्तं ‘स्वलक्षणम्’ इति । स्वरूपान्तर्गतमेवेदं ब्रह्मणो जगज्जन्मादिकारणत्वं न मायावाद्युक्तरीत्या तटस्थमित्यर्थः ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;em&gt;&lt;strong&gt;वाक्यार्थचन्द्रिका&lt;/strong&gt;&lt;/em&gt;&lt;/h3&gt;&#xA;&lt;p&gt;ननु कारणत्वस्यास्वरूपत्वाप्रसक्तेः स्वलक्षणत्वोक्तिवैयर्थ्यम् । न च परोक्ततटस्थलक्षणत्वनिरासाय सेति वाच्यम् । तस्यापि वैयर्थ्यात् । न च ‘अतो जीवैक्यमपि’ इत्यादिना परमते लक्षणसूत्रानारभ्मव्युत्पायनाय सेति वाच्यम् । तस्यापि प्रयोजनाभावादित्यतः स्वव्याख्यानपरिशुध्द्यर्थत्वात्तस्येत्याशयेन स्वलक्षणमित्येतदवतारयति एवमिति ॥ नन्वानन्दादि-वत्कारणत्वस्यापि स्वरूपत्वसंभवे कुतस्तटस्थत्वोक्तिस्तेषामित्यतो विरवद्यस्य ब्रह्मणः शुद्वस्यैवोपा-दानत्वासंभवेन विवर्ताधिष्ठानत्वस्यैव वक्तव्यतया तदन्यस्य जगद्रूपेण विक्रियमाणस्यानिर्वचनीय-मायान्यस्याभावादसंभवात् । सत्तारूपेण स्फूर्तिरूपेण वाऽनुगततया ब्रह्मण उपादानत्ववत्कार्येऽनुगत्या तस्या अप्युपादानत्वे ब्रह्मलक्षणस्य मायायामतिव्याप्तिमाशङ्क्य मुख्योपादानस्य जगत्कारणत्वं स्वरूपलक्षणम् । औपचारिकोपादानस्य तु तटस्थलक्षणम् । तत्र स्वरूपलक्षणतयाऽभिमतस्य न तावन्मायायामतिव्याप्तिस्तस्या लक्ष्यान्तःपातित्वाज्जगत्कारणत्वस्य तु तटस्थलक्षणरूपेण मायाया-मवृत्तेर्नतटस्थलक्षणस्याप्यतिव्याप्तिरित्याशयेन मुख्यामुख्योपादानस्वरूपं मतभेदेन व्युत्पादयितुं विवरणोक्तं त्रैविध्यमनुवदति त्रैविध्यमत्र संभवतीति । रज्ज्वाः संयुक्तसूत्रद्वयवत्समप्रधानत्वेन मायाब्रह्मणौ उपादानम् । तत्र सत्तास्फूर्त्यंशयोर्ब्रह्मण उपयोगो जाड्यविकारांशयोस्तु मायाया इति केषाञ्चित्पक्षानुसारेण प्रथमः कल्पः । मायाख्यशक्तेरप्राधान्यं ब्रह्मण एव प्राधान्यमिति द्वितीय-पक्षाभिप्राय इति कश्चित् । ‘देवात्मशक्तिं स्वगुणैर्निगूढम्’ इति श्रुतिबलान्मायाख्या शक्तिरेव साक्षादुपादानं शक्तेश्च नियमेन शक्तिमत्पारतन्त्र्याच्छक्तिमति ब्रह्मण्यर्थादुपादानत्वं पर्यवस्यतीति तदभिप्राय इत्यपरः । आरोपितमायायो ऽधिष्ठानब्रह्मस्वरूपमन्तरेण वस्तुतः स्वरूपान्तराभावा-न्मायाया एव साक्षादुपादानत्वेऽपि तदधिष्ठानत्वेन ब्रह्मणोऽप्युपादानत्वमवर्जनीयमिति तृतीय-कल्पाभिप्रायः । अत्राद्यपक्षे मायाविशिष्टब्रह्मणो मुख्योपादानत्वं द्वितीयतृतीययोस्तु मायाया एव । पक्षत्रयेऽपि शुद्धब्रह्मण औपचारिकमेवोपादानत्वमिति विवेक इति भावः ।&lt;/p&gt;</description>
    </item>
    <item>
      <title>०८ अथ मायावाद्युक्तस्य निर्गुणत्वस्यापि सूत्रकारैरेव निराकृतता</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/08_atha_mAyAvAdyuktasya_nirguNatvasyApi_/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/08_atha_mAyAvAdyuktasya_nirguNatvasyApi_/</guid>
      <description>&lt;h2 id=&#34;नरगणतव-च-तनव-नषदध-परभण-सवयम&#34;&gt;निर्गुणत्वं च तनैव निषिद्धं प्रभुणा स्वयम्&lt;/h2&gt;&#xA;&lt;p&gt;&lt;strong&gt;अथ मायावाद्युक्तस्य निर्गुणत्वस्यापि सूत्रकारैरेव निराकृतता&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;em&gt;&lt;strong&gt;सुधा&lt;/strong&gt;&lt;/em&gt;&lt;/h3&gt;&#xA;&lt;p&gt;इतोऽपि मायावादिनां न ब्रह्मलक्षणसूत्रारम्भः संभवतीत्याह निर्गुणत्वं चेति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;निर्गुणत्वं च तनैव निषिद्धं प्रभुणा स्वयम् ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;strong&gt;सुधा&lt;/strong&gt;&lt;/p&gt;&#xA;&lt;p&gt;लक्षणवाक्यं हि साक्षाल्लक्ष्यस्यासाधारणधर्मसंसर्गं प्रतिपादयदर्थादितरव्यावृत्तिं प्रतिपादयति । ततोऽनेनापि लक्षणवाक्येन ब्रह्मणो जगज्जन्मादिकारणत्वेन तदविनाभूतैः सर्वज्ञ-त्वादिभिश्च संसर्गः प्रतिपादनीयः । तथा च निर्विशेषत्वं ब्रह्मणोऽनेन सूत्रेण निषिद्धम् । निर्विशेषत्ववादिनां च निर्विशेषत्वं निषेधतः सूत्रस्यारम्भः कथमुपपद्यत इति ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;em&gt;&lt;strong&gt;वाक्यार्थचन्द्रिका&lt;/strong&gt;&lt;/em&gt;&lt;/h3&gt;&#xA;&lt;p&gt;पूर्ववाक्यपदस्यापि जीवकारणत्वनिरासे हेत्वन्तरप्रतिपादकत्वभ्रान्तिं निराकरोति इतोऽपीति ॥ ननु लक्षणवाक्यस्येतरव्यावृत्तिप्रतिपादकत्वेऽपि धर्मसंसर्गाप्रतिपादकत्वा-ल्लक्षणीभूतधर्मसंसर्गप्रतिपादकत्वेऽपि वा सर्वज्ञत्वादिगुणसंसर्गाप्रतिपादकत्वात्कथं लक्षणसूत्रस्य निर्गुणत्वनिषेधकत्वोक्तिः परमसाध्यस्यानुक्तेर्न्यूनता चेत्यत आह लक्षणवाक्यं हीत्यादीना ।&lt;/p&gt;</description>
    </item>
    <item>
      <title>०९ जगज्जन्मादिकारणत्वस्य तटस्थत्वकल्पना</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/09_jagajjanmAdikAraNatvasya_taTasthatvak/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/09_jagajjanmAdikAraNatvasya_taTasthatvak/</guid>
      <description>&lt;h2 id=&#34;नरगणतव-च-तनव-नषदध-परभण-सवयम&#34;&gt;निर्गुणत्वं च तनैव निषिद्धं प्रभुणा स्वयम्&lt;/h2&gt;&#xA;&lt;p&gt;&lt;strong&gt;जगज्जन्मादिकारणत्वस्य तटस्थत्वकल्पना&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;em&gt;&lt;strong&gt;सुधा&lt;/strong&gt;&lt;/em&gt;&lt;/h3&gt;&#xA;&lt;p&gt;स्यादियं जीवब्रह्मणोरेकत्वं ब्रह्मणश्च निर्गुणत्वमङ्गीकुर्वतां लक्षणसूत्रारम्भानुपपत्तिः । यद्यनेन सूत्रेण जगज्जन्मादिकारणत्वं ब्रह्मणः स्वलक्षणमुच्यते । न चैवं किन्तु तटस्थमेव । न हि तथाविधं जगज्जन्मादिकारणत्वं जीवब्रह्मणोरेकत्वं वा ब्रह्मणो निर्गुणत्वं वा विरुणद्धि ॥&lt;/p&gt;&#xA;&lt;p&gt;ननु स्वलक्षणत्वे प्रमाणमुक्तम् । मैवम् । स्वस्य लक्षणानि स्वलक्षणनीति वा । सुसम्यक् स्वरूपान्तर्गत्या न लक्षणानीति वा तदर्थोपपत्तेः ॥ तर्हि यतोऽस्य जन्मादि सा माया तदाश्रयो ब्रह्मेति निर्देशः स्यात् । न तु जन्माद्यस्य यतस्तद्ब्रह्मेति । मैवम् । यत्र घोषः सा गङ्गेतिवल्लक्षणया प्रयोगोपपत्तेः ॥ ननु तटस्थेनापि जगज्जन्मादिकारणत्वेन ब्रह्मणो जीवैक्यं निर्गुणत्वं च विरुध्द्यते । काकनिलयनत्वं हि परेण तटस्थं लक्षणमुदाहृतं तस्य लक्ष्यान्तर्भावे काकाधिकरणत्वमपि गृहशब्दार्थः स्यात् । ततश्च काकविगमे गृहैकदेशभङ्गबुद्धिः स्याद् इति । तत्र काकाधिकरणत्वं तदनधिकरणेभ्यो गृहं व्यावर्तयति न वा । नेति पक्षेऽनुभवविरोधस्तदभिधानवैयर्थ्यं च । आद्ये ब्रह्मलक्षणमपि कथं न जीवव्यावृत्तिं करोति । कथं च तत्संबन्धेन सगुणं न भवतीति । मैवम् । यो हि कार्यकारणसङ्घातादविविक्तं कर्तृत्वभोक्तृत्वदोषसंसर्गिणमात्मानं मत्वा मृषैव क्लिश्यति स जीवो व्यावर्त्यत एव अनेन लक्षणेन । तत्र यश्चैतन्यधातुः स ब्रह्मणो न भिद्यत इत्यभ्युपगमे विरोधाभावात् । न च सत्यस्य प्रपञ्चस्य कारणभूतायाः सत्याया आश्रयो ब्रह्मेति सूत्रार्थो येन ब्रह्मणः सविशेषत्वं स्यात् । किन्तु यदवष्टम्भो विश्वो विवर्तः प्रपञ्चस्तद् ब्रह्मेति सूत्रार्थः । सति चैवं सूत्रार्थे कथं जीवब्रह्मणोरेकत्वं ब्रह्मणो निर्गुणत्वं च विरुध्द्यत इति ।&lt;/p&gt;</description>
    </item>
    <item>
      <title>१० जगज्जन्मादिकारणत्वस्य तटस्थत्वकल्पना अयुक्ता</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/10_jagajjanmAdikAraNatvasya_taTasthatvak/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/10_jagajjanmAdikAraNatvasya_taTasthatvak/</guid>
      <description>&lt;h2 id=&#34;भदनव-त-मखयरथसभव-लकषण-कत&#34;&gt;भेदेनैव तु मुख्यार्थसंभवे लक्षणा कुतः&lt;/h2&gt;&#xA;&lt;p&gt;&lt;strong&gt;जगज्जन्मादिकारणत्वस्य तटस्थत्वकल्पना अयुक्ता&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;em&gt;&lt;strong&gt;सुधा&lt;/strong&gt;&lt;/em&gt;&lt;/h3&gt;&#xA;&lt;p&gt;अत्रोच्यते । आस्तां तावद् एषा प्रपञ्चस्य विवर्ततादिवार्ता प्रमाणाभावात् प्रकृत्यधिकरणे निराकरिष्यमाणत्वाच्च । तटस्थेन जगज्जन्मादिकारणत्वेनात्र सूत्रे लक्षणया ब्रह्म प्रतिपाद्यत इति कुतोऽङ्गीकरणीयम् । मुख्यार्थासंभवे हि लक्षणाश्रयणं दृष्टम् । न तावद् ब्रह्मणो जगज्जन्मादिकारणत्वस्य बाधकं प्रत्यक्षं तदगोचरत्वात् । नाप्यनुमानं श्रुतिबाधितत्वात् । नाप्यागमस् तस्याक्लिष्टकारित्वाद्यर्थतया सावकाशात् ।&lt;/p&gt;&#xA;&lt;p&gt;नन्वर्थापत्त्येदमवसीयते । जीवब्रह्यणोरेकत्वं तावदावश्यकम् । न च जगज्जन्मादिकारणत्वस्य स्वलक्षणत्वे तत्संभवति । अतोऽन्यथाऽनुपपत्त्या मायागतमेवेदं लक्षणम् । जन्माद्यस्य यतस्तद् ब्रह्मेति लक्षणयोच्यत इति कल्प्यत इति । तत्राह भेदेनैवेति ।&lt;/p&gt;</description>
    </item>
    <item>
      <title>११ अथ तदुक्तस्य ‘गुणगुणिनोर् अन्यत्वानन्यत्वाभ्याम् अनिरूपणम्’ इत्स्यय दुष्टता</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/11_atha_taduktasya_guNaguNinoH_anyatvAna/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/11_atha_taduktasya_guNaguNinoH_anyatvAna/</guid>
      <description>&lt;h2 id=&#34;ॐ-जनमदयसय-यत-ॐ&#34;&gt;ॐ जन्माद्यस्य यतः ॐ&lt;/h2&gt;&#xA;&lt;p&gt;&lt;strong&gt;अथ तदुक्तस्य ‘गुणगुणिनोर् अन्यत्वानन्यत्वाभ्याम् अनिरूपणम्’ इत्स्यय दुष्टता ।&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;em&gt;&lt;strong&gt;सुधा&lt;/strong&gt;&lt;/em&gt;&lt;/h3&gt;&#xA;&lt;p&gt;यदपि गुणगुणिनोरन्यत्वानन्यत्वाभ्यामनिरूपणादिति लक्षणस्य तटस्थत्वादिसिद्धये परेणोक्तं तद्दूषयितुमनुवदति लक्ष्यलक्षणयोरिति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;लक्ष्यलक्षणयोर्भेदोऽभेदो वा यदि वोभयम् ।&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध-1&#34;&gt;&lt;em&gt;&lt;strong&gt;सुधा&lt;/strong&gt;&lt;/em&gt;&lt;/h3&gt;&#xA;&lt;p&gt;यदत्र जगज्जन्मादिकरणत्वं मुखतो लक्षणमभिहितं सर्वज्ञत्वादिसमस्तगुणवत्त्वं चाभिप्राय-व्याप्तमित्युक्तम् । तदुभयमपि लक्षणं लक्ष्याद्ब्रह्मणो भिन्नमभिन्नं भिन्नाभिन्नं वा । नाद्यः । मेरुमन्दरवल्लक्ष्यलक्षणभावस्य गुणगुणिभावस्य चानुपपत्तेः । संबन्धसद्भावान्नेति चेत् तस्यापि संबन्धिभ्यामन्यत्वानन्यत्वाभ्यामनिरूपणात् । न द्वितीयः । अनेकैरभिन्नस्य ब्रह्मणोऽप्यनेक-त्त्वापत्तेः । तथा चैकमेवेति श्रुतिविरोधात् । लक्षणानां वा एकत्वमापद्येत । तथा च ‘यतो वा इमानि भूतानि जायन्ते’ इत्यादिश्रुतेः पुनरुक्तिदोषप्रसङ्गः । लक्ष्यलक्षणभावो गुणगुणिभावश्चाभेदे नोपपद्यते । प्रसिद्धेन ह्यप्रसिद्धं लक्षणीयम् । न च तदेव तदैव प्रसिद्धमप्रसिद्धं चेति युक्तम् । गुणी च गुणवान्भवति । न च स्वेनैव तद्वान्भवति । न तृतीयः । परस्परविरोधात् । अतोऽशक्य-निरूपणत्वान्नेदं ब्रह्मस्वरूपान्तर्गतं लक्षणम् । किन्तु तटस्थमेव । न च तटस्थेन तेन ब्रह्मणोऽ-द्वितीयत्वभङ्गः । यद्रजतमित्यभात् सा शुक्तिरितिवन्मिथ्याभूतेनापि प्रपञ्चकारणत्वेनोपलक्षण-योगादिति ।&lt;/p&gt;</description>
    </item>
    <item>
      <title>१२ अन्यवादिभिरपि विशेषोऽङ्गीकार्यः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/12_anyavAdibhirapi_visheSho-ngIkAryaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/13_janmAdhikaraNam/12_anyavAdibhirapi_visheSho-ngIkAryaH/</guid>
      <description>&lt;h2 id=&#34;सऽसत-वसतषवशषत&#34;&gt;सोऽस्ति वस्तुष्वशेषतः&lt;/h2&gt;&#xA;&lt;p&gt;&lt;strong&gt;अन्यवादिभिरपि विशेषोऽङ्गीकार्यः&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;em&gt;&lt;strong&gt;सुधा&lt;/strong&gt;&lt;/em&gt;&lt;/h3&gt;&#xA;&lt;p&gt;एवमद्वैतवादिना विशेषमङ्गीकारयित्वाऽन्यानप्यङ्गीकारयति सोऽस्तीति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;सोऽस्ति वस्तुष्वशेषतः ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;strong&gt;सुधा&lt;/strong&gt;&lt;/p&gt;&#xA;&lt;p&gt;न केवलं ब्रह्मणि मायावादिना विशेषोऽङ्गीकरणीयः । किं नाम प्रपञ्चसत्यतावादि-भिरप्यशेषद्रव्येषु स विशेषोऽङ्गीकार्यः । तथा हि पटस्तच्छौक्ल्यं च तावन्न भिद्येते । अङ्गुलीद्वय-वद्भेदेनानुपलम्भात् । अयुतसिद्धत्वादिति चेत् । किमयुतसिद्धत्वं नाम । अवश्यमाश्रयाश्रयिभावे-नावस्थानमिति चेत् । किमेतावता भेदेन न प्रत्येतव्यम् । नापि कुण्डमिव पटोऽधिकरणत्वेन बदराणीव शौक्ल्यमाधेयत्वेन परिस्फुरति । किं नाम तदेव तदिति । न चैषा प्रतीतिर्भ्रान्तिः । बाधकाभावात् । शौक्ल्यपटयोर्भेदावगाहिनी प्रत्यक्षप्रतीतिर्हि बाधिका भवेत् । अनुमानादीना-मभेदप्रत्ययरोधेनोत्थानस्यैवासंभवात् । न च भेदावगाहिनी प्रत्यक्षप्रतीतिरस्तीत्युक्तम् । तेन प्रत्यक्षत एव सिद्धः पटशौक्ल्ययोरभेदः । दृश्यन्ते च भेदकार्याणि, पटशौक्ल्यबुध्द्योरन्यूनानतिरिक्तविषयत्वा-भावः, तच्छब्दयोरपर्यायत्वम् अपर्यायशब्दस्मारकत्वं, जलाहरणाद्यर्थक्रियाभेदः, पटमानयेत्युक्ते यत्किञ्चिच्छुक्लानानयनं, शुक्लमानयेत्युक्ते नियमेन पटस्यानानयनम्, अपटः पट इतिवदशुक्लः पट इत्यनयोर्विरोधाभावः, अन्धस्यापि पटोऽयमितिवच्छुक्लोऽयमिति न प्रतीत्यनुत्पत्तिः, शुक्लाप्रति-प्रत्तिवत्पटाप्रतिपत्त्यभावः, महारजनसंपर्केण शुक्लत्ववत्पटस्याप्यावृतत्वाभावः, पटवद्वा शौक्लस्याप्य नावृतत्वाभावः; इन्येवमादीनि । न चैषा प्रतीतिर्भ्रान्तिः । बाधितत्वाभिमानस्याप्यभावात् । व्यवहाराद्यविसंवादाच्च तदेतयोरभेदभेदकार्यप्रतीत्योरन्यथाऽनुपपत्त्या निर्भेदेऽपि पटेऽस्ति कश्चि-दतिशयो भेदप्रतिनिधिर्यद्वशादिदं सर्वं समञ्जसं स्यादित्येव कल्पनीयम् । स चातिशयोऽभिन्नेऽपि विशेषकत्वाद्विशेष इति गीयते । एवमन्यत्रापि द्रव्ये विशेषः प्रतिपत्तव्यः ।&lt;/p&gt;</description>
    </item>
  </channel>
</rss>
