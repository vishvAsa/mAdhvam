<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०९ जिज्ञासाधिकरणम् ८ on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/</link>
    <description>Recent content in &#43;०९ जिज्ञासाधिकरणम् ८ on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/index.xml" rel="self" type="application/rss+xml" />
    <item>
      <title>०१ प्रामाण्यस्य ज्ञप्तौ स्वतस्त्वानङ्गीकारे अनवस्था</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/01_prAmANyasya_jnaptau_svatastvAnangIkAr/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/01_prAmANyasya_jnaptau_svatastvAnangIkAr/</guid>
      <description>&lt;h2 id=&#34;अनवसथऽनयथ-ह-सयत&#34;&gt;अनवस्थाऽन्यथा हि स्यात्&lt;/h2&gt;&#xA;&lt;p&gt;&lt;strong&gt;प्रामाण्यस्य ज्ञप्तौ स्वतस्त्वानङ्गीकारे अनवस्था&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;अनवस्थाऽन्यथा हि स्यात् ।&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ज्ञप्तौ स्वतस्त्वानभ्युपगमे बाधकमाह ॥ अनवस्थेति ॥ अवश्यवेद्यत्वा-नभ्युपगमान्नानवस्थेति चेत् । निःशङ्कप्रवृत्ताववश्यवेद्यत्वात् । तथा हि । ज्ञानं तावदबुभत्सित-ग्राह्यतया तीव्रसंवेदनम् । ज्ञाते च तस्मिन्प्रामाण्याप्रामाण्यानुपलब्धौ कथं संशयो न स्यात् । सति च प्रामाण्यसंशये अर्थसंशयोऽपि कथं न स्यात् (कथं च प्रामाण्यसंशयेऽर्थसंशयोऽपि न स्यात्) तथा च कथं निःशङ्का प्रवृत्तिः स्यात् ॥ तथाऽप्यनुमानात्प्रामाण्यग्रहणमनुमिति(ते)श्च स्वतः प्र(प्रा)माण(ण्य)मिति कथमनवस्थेति चेन्न । धर्मिलिङ्गदृष्टान्तद्वारिकायास्तस्या अनिवारणात् ॥ किञ्चानुमितिप्रामाण्यं येन ज्ञानेन विषयीक्रियते तस्यापि प्रामाण्यमन्येनेति कथं नानवस्था ।&lt;/p&gt;</description>
    </item>
    <item>
      <title>०२ अप्रामाण्यस्य परतस्त्वम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/02_aprAmANyasya_paratastvam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/02_aprAmANyasya_paratastvam/</guid>
      <description>&lt;h2 id=&#34;अपरमणय-तथऽनयत&#34;&gt;अप्रामाण्यं तथाऽन्यतः&lt;/h2&gt;&#xA;&lt;p&gt;&lt;strong&gt;अप्रामाण्यस्य परतस्त्वम्&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;अप्रामाण्यं तथाऽन्यतः ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु यदि प्रामाण्यमुत्पत्तौ ज्ञप्तौ च स्वतः स्यात् तर्हि बौद्धादिवाक्यजनितमपि ज्ञानं प्रमाणं स्यात् । अस्ति हि तत्र ज्ञानहेतुः । अन्यथा ज्ञानमपि न स्यात् । तथा प्रमाणतया ज्ञायेत ज्ञानग्राहकसद्भावात् । अस्तु तदपि प्रमाणमिति चेत्; तस्य वेदविरोधित्वात् । वेदविरोधिनः प्रामाण्ये पुनर्वेदप्रामाण्यं न स्यात्, वस्तुनो द्वैरूप्यं वाऽऽपद्येतेति सर्वथा मीमांसाऽनुपपत्तिरित्यत आह ॥ अप्रामाण्यमिति ॥ तथाशब्दः समुच्चये । नायं नियमो यज्ज्ञानकरणमिन्द्रियं लिङ्गं शब्दो वा प्रामाण्यमेवोत्पादयतीति । किं नामेन्द्रियादीनामौत्सर्गिकी शक्तिः प्रामाण्यजनने; दोषापवादा-दप्रामाण्यमपि जनयत्येव । दोषाणां सहजशक्तिप्रतिबन्धेन विपरीतकार्यजननसामग्रीनिवेशात् । तर्हि दोषाभावः प्रामाण्यस्य कारणमित्यायातमिति चेन्न; तथा सत्युपत्सर्गापवादयोः क्वाप्यभावप्रसङ्गात् । तथा न ज्ञानग्राहकस्य साक्षिणोऽयं नियमः यत्प्रमाणतयैव गृह्णातीति, किन्तु प्रवृत्त्यसामर्थ्यादि-नाऽपवादकस्य सद्भावेऽप्रामाण्यमपि गृह्णात्येव; औत्सर्गिकत्वात्प्रामाण्यस्वतस्त्वस्येति ।&lt;/p&gt;</description>
    </item>
    <item>
      <title>०३ वेदस्य अपौरुषेयता</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/03_vedasya_apauruSheyatA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/03_vedasya_apauruSheyatA/</guid>
      <description>&lt;h2 id=&#34;अप-वदनमङगकरय-ह-नतयत&#34;&gt;अपि वेदानामङ्गीकार्या हि नित्यता&lt;/h2&gt;&#xA;&lt;p&gt;&lt;strong&gt;वेदस्य अपौरुषेयता&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;अपि वेदानामङ्गीकार्या हि नित्यता ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु मिथ्याज्ञानादिमूलत्वं तेषां कुतः कल्प्यते । वेदविरोधित्वादित्युक्तम् । वस्तुनो द्वैरूप्यासंभवात् । पौरुषेयेषु तत्संभवाच्च । अथ वेदस्यैव तत्कुतो न कल्प्यमिति चेत्, वेदस्या-पौरुषेयत्वेन पुरुषदोषमूलत्वासंभवादित्याह ॥ अपीति ॥ अथवा कुतोऽप्रामाण्यस्य दोष-कारणत्वम् । अन्वयव्यतिरेकाभ्यामिति चेत् । हन्त तर्हि गुणान्वयव्यतिरेकित्वात्प्रामाण्यमपि तज्जन्यं स्यात् । न । वेदस्यापौरुषेयत्वेन तदभावादित्याह ॥ अपि वेदानामिति ॥ अपिः समुच्चये । प्रामाण्यं नित्यताऽपीति । हिशब्देन वाचा विरूपनित्ययेत्यादिश्रुतिप्रसिद्धिं द्योतयति ॥ अत्र नित्यताशब्देनापौरुषेयता विवक्षिता । नित्यताया बौद्धागमेष्वपि सत्त्वात् । यस्मान्नित्यताऽङ्गीकार्या तस्मान्नोक्तदोष इति वा ।&lt;/p&gt;</description>
    </item>
    <item>
      <title>०४ वेदस्य स्वरूपम् अपौरुषेयत्वञ्च</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/04_vedasya_svarUpam_apauruSheyatvancha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/04_vedasya_svarUpam_apauruSheyatvancha/</guid>
      <description>&lt;h2 id=&#34;अप-वदनमङगकरय-ह-नतयत&#34;&gt;अपि वेदानामङ्गीकार्या हि नित्यता&lt;/h2&gt;&#xA;&lt;p&gt;&lt;strong&gt;वेदस्य स्वरूपम् अपौरुषेयत्वञ्च&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;अपि वेदानामङ्गीकार्या हि नित्यता&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु कोऽयं वेदः; किञ्च तस्यापौरुषेयत्वम् । क्रमविशेषविशिष्टवर्णा वेदस्तस्य नियतैकप्रकारत्वमपौरुषेयत्वम् । स्वतन्त्रपुरुषपूर्वकत्वाभाव इति यावत् ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;ननु किमिदं वेदत्वम् । न तावद्वाक्यत्वमदृष्टविषयवाक्यत्वं वा । बौद्धादि-वाक्यानामपि तत्प्राप्तेः । नाप्यदृष्टविषयकप्रमाणवाक्यत्वम् । मन्वादिवाक्यानामेव तत्प्राप्तेः । नाप्यपौरुषेयवाक्यत्वम् । पक्षतावच्छेदकसाध्ययोरभेदापत्तेः । नापि वैदिकशब्दलक्षणोपेतत्वम् । भारतादिष्वपि तस्य सत्त्वात् । नापि वेदव्यवहारगोचरत्वम् । इतिहासादिष्वपि तद्भावात् । नापि मुख्यतद्गोचरत्वम् । वेदत्वस्यैवानिर्णयेन व्यवहारमुख्यत्वामुख्यत्वानिश्चयात् । नापि वर्णमात्रत्वम् । अक्रमव्युत्क्रमोच्चरितेष्वपि तत्त्वप्रसङ्गात् । नापि क्रमवद्वर्णत्वम् । भारतादावपि सत्त्वात् । किञ्च स क्रमो वर्णनिष्ठ उच्चारणनिष्ठो वोपलब्धिनिष्ठो वा । आद्येऽपि स किं देशतः कालतो वा देशकालाद्यनुपाधिकः पौर्वापर्यलक्षणो वर्णरूपवस्तुनिष्ठ एव वा । नाद्यौ वर्णानां नित्यसर्वगतत्वात् । न तृतीयः । विरोधात् । न ह्युभयोरेकस्मिन्काले राजा जार इति प्रयोगसमये एकस्यैव जकारस्य रेफात्पूर्वापरभाव एकदैव युक्तः । नापि द्वितीयः । उच्चारणतत्क्रमयोः श्रोत्राविषयत्वाद्वेदस्य च श्रोत्रग्राह्यत्वात् । न तृतीयः । उपलब्धिनिष्ठत्वे चान्यधर्मत्वात्क्रमस्य वर्णानां तद्वत्त्वानुपपत्तेः । उपलब्धिनिष्ठक्रमोपलक्षितवर्णानां वेदत्वे च कदाचित्संबन्धिन एवोपलक्षणत्वाद्वेदस्य च सदा क्रमवत्त्वेनोपलम्भेनोपलक्षणत्वपक्षानु-पपत्तेः । अस्तु वा क्रमविशिष्टवर्णा एव वेदः । तथाऽपि न तस्यानादित्वरूपमपौरुषेयत्वमुपपद्यते । उपलब्धेर्जन्यत्वेन तद्गतक्रमस्यापि जन्यत्वात् । अत एव न पुरुषपूर्वकत्वाभावरूपमपि तदिति । अपि ‘‘वेदाना’’मित्युक्तमयुक्तमित्याशङ्कते ॥ नन्विति ॥ अत्रैकवचनप्रस्तावादपि वेदस्येति वक्तव्ये वेदानामिति बहुवचनप्रयोगेणापौरुषेयतेति वक्तव्ये नित्यतेति तद्य्वाख्यानेन च सूचितं परिहारमाह ॥ क्रमेति ॥ अत्र विशेषग्रहणेन भारतादिव्यावृत्तिः । तद्विशिष्टत्वं च विशिष्टक्रमोपेतबुद्धिविषयत्वम् । न चैवं पदादिभावस्याभिव्यक्तिघटितत्वे इदमेकं पदमित्यादिप्रतीतिः श्रावणी न स्यात् । पदाद्युपाध्यभि-व्यक्तेरश्रावणत्वादिति वाच्यम् । मानसोपनीतस्याभिव्यक्तिक्रमस्य श्रावणत्वोपपत्तेः । नियतैकप्रकारत्वं च पूर्वोत्तरकल्पेष्विति न भारतदिसाधारण्यम् । कथमस्यापौरुषेयशब्दार्थत्वमित्यतस्तत्तात्पर्यमाह ॥ स्वतन्त्रेति ॥&lt;/p&gt;</description>
    </item>
    <item>
      <title>०५ धर्मादिसिध्यर्थं वेदापौरुषेयत्वे सामान्यसिध्युपपत्तिः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/05_dharmAdisidhyarthaM_vedApauruSheyatve/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/05_dharmAdisidhyarthaM_vedApauruSheyatve/</guid>
      <description>&lt;h2 id=&#34;न-ह-धरमदसदध-सयननतयवकय-वन-कवचत&#34;&gt;न हि धर्मादिसिद्धिः स्यान्नित्यवाक्यं विना क्वचित्&lt;/h2&gt;&#xA;&lt;p&gt;&lt;strong&gt;धर्मादिसिध्यर्थं वेदापौरुषेयत्वे सामान्यसिध्युपपत्तिः&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;न हि धर्मादिसिद्धिः स्यान्नित्यवाक्यं विना क्वचित् ।&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;अत्रोपपत्तिमाह ॥ न हीति ॥ क्वचिदिति निमित्तसप्तमी । केनापि प्रमाणेन इत्यर्थः । उत्तरवाक्योपक्रमे वा । अस्ति तावद्धर्माधर्मस्वर्गनरकादिकं सर्ववादिसंप्रतिपन्नम् । यस्तु तन्नाङ्गीकरोति चार्वाकस्तं प्रत्युपपादयिष्यमाणत्वात् । तच्च प्रमाणोपेतं वस्तुत्वाद्घटवत् । न हि विना प्रमाणेन धर्मादिसिद्धिविनिश्चयः सर्ववादिनां भवितुमर्हति, अतिप्रसङ्गात् ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;अत्रेति ॥ वेदनित्यत्व इत्यर्थः । यद्यपि न हीत्यादिना कथ्यमानसामान्य-सिद्धिपरिशेषयोर्धर्मादिप्रतिपादककिञ्चिदपौरुषेयवाक्यसाधकत्वेऽपि विशिष्यवेदरूपापौरुषेयवाक्य-साधकत्वाभावेन वेदापौरुषेयत्वसंभावकत्वेऽपि न तदुपपत्तित्वम् । अत एव तत्त्वनिर्णयीकायामेतयोः सामान्यसिद्धिपरिशेषयोस्तत्संभावकत्वमेवोक्तमित्युपपत्तिमप्याहेत्यनुपपन्नमिवाभाति तथाऽपि न हीत्यादिग्रन्थस्य न केवलमेतत्सामान्यसिद्धिपरिशेषप्रतिपादकत्वमपि तु वेदातिरिक्तानां केषाञ्चिद्धर्मादि-व्यवस्थापकत्वाभावात् केषाञ्चित्तद्य्ववस्थापकत्वेऽपि कर्तृप्रसिद्धिमत्त्वाद्धर्मादिव्यवस्थापकापौरुषेयवाक्यं वेद एवेत्यत्र तात्पर्यमित्यभिप्रेतार्थाभिप्रायेणोपपत्तित्वोक्तेः श्लिष्टत्वात् । तत्त्वनिर्णयटीकायां तु ‘न चापौरुषेयं वाक्यमेव नास्तीति वाच्यम् ।’ इत्युपक्रमवाक्यबलादपौरुषेयत्वं च स्वत एव सिद्धं वेदकर्तुर-प्रसिद्धेरिति वेदापौरुषेयत्वे परिशेषस्य मूलकारेण पृथक् प्रतिपादनाच्च । तदभावे सर्वसमयाभि-मतेत्यादिवाक्यानां संभावनापरत्वेन व्याख्यानं कृतं न तु तद्ग्रन्थस्यैव वेदापौरुषेयत्वपर्यन्तत्वं वर्णितम् । अत्र तु तद्वैलक्षण्यात्तत्पर्यन्तत्वं वर्णनीयमेव । अत एवोत्तरत्र तेषां वाक्यानां तथाभावं वर्णयिष्यतीति द्रष्टव्यम् । क्वचिच्छब्दस्य देशविशेषार्थकत्वेऽनुपयोगात्प्रकअतोपयोगितया व्याख्यातुं सप्तम्यर्थं तावदाह ॥ क्वचिदितीति ॥ धर्मादिसद्भावे प्रमाणान्तराभावस्य प्रसिद्ध्यर्थकहिशब्देनैव सुबोधत्वात्सप्तमी-स्वारस्यलाभाच्च क्वचिदित्येतदुत्तरवाक्यान्वितं वेत्याह ॥ उत्तरेति ॥ ननु धर्मादिकमपौरुषेयशब्द-प्रमाणकमिन्द्रियलिङ्गपौरुषेयशब्दाप्रमाणकत्वे सति सप्रमाणकत्वात् । यद्यदप्रमाणकत्वे सति सप्रमाणकं तत्तदितरप्रमाणकं यथा संमतम् । न चाप्रसिद्धविशेषणत्वं सामान्यव्याप्तेरुक्तत्वेन व्याप्तौ सत्यां तस्या-दोषत्वादित्यभिप्रेतेऽनुमाने आश्रयासिद्धिविशेषणविशेष्यासिद्धिप्राप्तेः कथमेतदित्यतो धर्मादिरूपाश्रयस्य तत्सिद्धेश्च सिद्धवदनुवादेन विशेषनिषेधेन अर्थतःप्राप्तसामान्यसिद्धेरभिप्रायेण च सूचितमाश्रय-विशेष्यासिद्ध्योः परिहारं केनापीति सूचितं विशेषणासिद्धिपरिहारं हीति सूचितं तत्सर्वोपपादनप्रकारं च दर्शयति ॥ अस्ति तावदित्यादिना ॥ आदिग्रहणेनातीन्द्रियविषयत्वं पक्षतावच्छेदकमिति सूचयति ॥ वादिनामिति ॥ समयिनामित्यर्थः । अप्रामाणिकाभ्युपगमे समयित्वमेव तेषां न स्यात् । न ह्यप्रामाणिकविषयः समयश्चेत्युपपन्नमिति भावः ॥&lt;/p&gt;</description>
    </item>
    <item>
      <title>०६ धर्मादिसिध्यर्थं वेदापौरुषेयत्वे परिशेषोपपत्तिः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/06_dharmAdisidhyarthaM_vedApauruSheyatve/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/06_dharmAdisidhyarthaM_vedApauruSheyatve/</guid>
      <description>&lt;h2 id=&#34;न-ह-धरमदसदध-सयननतयवकय-वन-कवचत&#34;&gt;न हि धर्मादिसिद्धिः स्यान्नित्यवाक्यं विना क्वचित्&lt;/h2&gt;&#xA;&lt;p&gt;&lt;strong&gt;धर्मादिसिध्यर्थं वेदापौरुषेयत्वे परिशेषोपपत्तिः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;न हि धर्मादिसिद्धिः स्यान्नित्यवाक्यं विना क्वचित्&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;तदेवं सामान्यतःसिद्धं प्रमाणं न तावत्प्रत्यक्षम् । तद्धि बाह्यं मानसं वा स्यात् । न तावद्बाह्यम् । तस्य रूपादिमति द्रव्ये तत्समवेतगुणकर्मसामान्येष्वेव प्रवर्तमानत्वात् । नापि मानसम् । सुखादिवद्धर्मादावनुभवाननुव्यवसायात् । अन्यथा सुखमनुभवामीतिवद्धर्ममनुभवामीति स्यात् । स्वर्गादीनां तु विप्रकृष्टत्वान्न प्रत्यक्षगोचरता । न च योगादिसिद्धानां प्रत्यक्ष-मस्मदतीन्द्रियार्थविषयमिति वाच्यम् । तेन तेषां कथञ्चिद्धर्मादिसिद्धावप्यस्माकं तन्निश्चयोपाया-भावात् । न ह्यन्यप्रत्यक्षेणान्यस्य निश्चयोऽनुष्ठानं वा संभवति ॥ नाप्यनुमानम् । तत्प्रतिबद्ध-लिङ्गाभावात् । सामान्यतो दृष्टेन कथञ्चित्तत्स्वरूपमात्रसिद्धावपि साधनफलसंबन्धरूप-स्तद्विशेषोऽनुष्ठानयोग्यो नानुमातुं शक्यः । न हीदृशयज्ञदानादिभिरुपजनितो धर्मः फलमीदृशं जनयतीत्यादयः सूक्ष्मतरा विशेषास्सर्ववादिभिरनुष्ठीयमानाः शक्यानुमानाः ॥ वाक्यमपि न पौरुषेयं धर्मादिनिश्चयाय प्रभवति । पुरुषाणामज्ञानसंशयविप्रलम्भापटुकरणत्वस्य बहुलमुपलम्भेन धर्माद्युपदेष्टर्याश्वासानुपपत्तेः । तदेवमपोरुषेयवाक्यं विना धर्मादिनिश्चयासंभवात्सामान्य-सिद्धिपरिशेषाभ्यामपौरुषेयं किमपि वाक्यं धर्मादिप्रतिपादकमस्तीति सर्ववादिभिरभ्युपेयमिति ।&lt;/p&gt;</description>
    </item>
    <item>
      <title>०७ धर्मादिनिश्चायके पुंवाक्ये गौरवदोषः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/07_dharmAdinishchAyake_puMvAkye_gauravad/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/07_dharmAdinishchAyake_puMvAkye_gauravad/</guid>
      <description>&lt;h2 id=&#34;अवपरलमभसतजजञन-ततकततवदयऽप-च&#34;&gt;अविप्रलम्भस्तज्ज्ञानं तत्कृतत्वादयोऽपि च&lt;/h2&gt;&#xA;&lt;p&gt;&lt;strong&gt;धर्मादिनिश्चायके पुंवाक्ये गौरवदोषः&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;अविप्रलम्भस्तज्ज्ञानं तत्कृतत्वादयोऽपि च ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;कल्प्या गौरवदोषेण पुंवाक्यं ज्ञापकं न तत् ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;स्यादेतदेवम्; यदि धर्मादिकं पुरुषवचसा न निश्चेतुं शक्येत । शक्यते तु बुद्धर्षभजिन-कपिलपशुपतिप्रभृतिप्रणीतागमादवधारयितुम् । न च तेष्वनाश्वासकारणमस्ति । परमाप्तत्वेन विप्रलम्भादिशङ्काऽविषयत्वादित्यत आह ॥ अविप्रलम्भ इति । अविप्रलम्भो विप्रलम्भाभावः । तज्ज्ञानं धर्मादिप्रमितिः । तत्कृतत्वं तेन पुरुषेण कृतत्वम् । आदिग्रहणात्करणपाटवं कृपालुत्व-मैश्वर्यमित्यादीनां ग्रहणम् । चो यस्मादित्यर्थे । ज्ञापकं निश्चायकम् । धर्मादेरिति शेषः ।&lt;/p&gt;&#xA;&lt;p&gt;भवेदेवं यदि बुद्धादीनामाप्तत्वं निश्चितं स्यात् । न चैवम् । प्रमाणभावात् । वक्तव्यार्थतत्त्वज्ञानं विप्रलम्भाभावो विवक्षा करणपाटवं चेत्येतत्खल्वाप्तत्वं नाम । न चैताः परचित्तवृत्तयोऽस्माक-मध्यक्षाः । नापि तत्रानुमानं प्रवर्तते । वाक्यं तु पौरुषेयमुक्तानुपपत्तिग्रस्तम् । अपौरुषेयं तु नाङ्गीक्रियते । अतः केवलमविप्रलम्भादयः क्वचित्पुंसि कल्प्या एव । न चाप्तत्वकल्पनामात्रेणास्य विवक्षितवाक्यस्य तत्प्रणीतत्वं सिध्यति । अतः क्वचिद्वाक्ये तत्प्रणीतत्वमपि कल्प्यमेव ॥ यस्मादेवं तत्तस्मात्कल्पनागौरवदोषेण पुरुषवाक्यं न धर्मादिनिश्चायकम् । न हि लोके विना प्रमाणेन कस्यचित्पुरुषस्याप्तत्वं प्रकल्प्य कस्यचिद्वाक्यस्य तत्प्रणीततां कल्पयित्वा तदर्थनिश्चयं कुर्वन्तः प्रेक्षावन्तो दृश्यन्ते किन्तु प्रमाणतः प्रामाण्यं निश्चित्यैव । यद्यपि क्वचिदल्पायाससाध्ये विपक्षेऽ-नर्थातिशयहीनेऽपि कर्मणि वाक्यप्रामाण्यमनिश्चित्यापि प्रेक्षावतामस्ति प्रवृत्तिः, तथाऽपि महायास सकलवित्तव्ययादिसाध्येऽर्थे न प्रामाण्यानिश्चयेन कल्पनया वा प्रवृत्तिरिति ।&lt;/p&gt;</description>
    </item>
    <item>
      <title>०८ धर्मादिसिद्धौ बुद्धादिकृतागमप्रामाण्यसाधननिरासः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/08_dharmAdisiddhau_buddhAdikRtAgamaprAmA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/08_dharmAdisiddhau_buddhAdikRtAgamaprAmA/</guid>
      <description>&lt;h2 id=&#34;अवपरलमभसतजजञन-ततकततवदयऽप-च&#34;&gt;अविप्रलम्भस्तज्ज्ञानं तत्कृतत्वादयोऽपि च&lt;/h2&gt;&#xA;&lt;p&gt;&lt;strong&gt;धर्मादिसिद्धौ बुद्धादिकृतागमप्रामाण्यसाधननिरासः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;अविप्रलम्भस्तज्ज्ञानं तत्कृतत्वादयोऽपि च&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु च धर्मादिकं कस्यचित्प्रत्यक्षं वस्तुत्वाद्घटवदिति सामान्यतस्तावद्धर्मादिद्रष्टा सिद्धः । स च नास्मदादिस्संभवति । अस्मदादीनां धर्मादिदर्शनस्य बाधितत्वात् । न चार्हतादयस्तथा । तेषां तत्र तत्र स्खलद्वचनत्वेन तदनुपपत्तेः । तस्मात्परिशेषतो भगवान् बुद्ध एव धर्मादिसाक्षात्कारवानवसीयते । धर्मादिसाक्षात्कारवतश्च तस्य न रागद्वेषादिदोषास्संभवन्ति । अज्ञानमूलत्वात्तेषाम् । रागादिदोषरहितस्य न विप्रलम्भसंभवः । तस्य तत्कार्यत्वात् । न ह्येवमेव कश्चित्कञ्चिद्विप्रलब्धुमिच्छति । न चैवम्भूत आत्मीयहिताहितप्राप्तिपरिहारसाधनमविदुषो नानाविधव्यसनसागरे निमग्नान् जन्तूनवलोकयन्ननुपदिश्य स्थातुमर्हति । न चैवम्भूतस्य महानुभावस्य करणानामपाटवं संभावयितुमपि शक्यम् । यदस्मदादिष्वपि प्रायेणासंभावितम् । अतः सामान्यतस्तदीयधर्माद्युपदेशे सिद्धे प्रसिद्धपरित्यागेनाप्रसिद्धकल्पानानुपपत्तेर् बौद्धागम एवासाविति सिध्यति । तथा च तदुक्तप्रकारेण धर्माद्यवगतौ क्वास्ति कल्पनागौरवम् । विवक्षितार्थ-तत्त्वज्ञानादेः सर्वस्यापि तत्र प्रमितत्वादिति बौद्धाः ॥ एवमार्हतादीनां स्वागमप्रामाण्य-प्रसाधनप्रकारो द्रष्टव्यः ।&lt;/p&gt;</description>
    </item>
    <item>
      <title>०९ बुद्धादिषु धर्मादिदृष्टृत्वनिरासः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/09_buddhAdiShu_dharmAdidRShTRtvanirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/09_buddhAdiShu_dharmAdidRShTRtvanirAsaH/</guid>
      <description>&lt;h2 id=&#34;अवपरलमभसतजजञन-ततकततवदयऽप-च&#34;&gt;अविप्रलम्भस्तज्ज्ञानं तत्कृतत्वादयोऽपि च&lt;/h2&gt;&#xA;&lt;p&gt;&lt;strong&gt;बुद्धादिषु धर्मादिदृष्टृत्वनिरासः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;अविप्रलम्भस्तज्ज्ञानं तत्कृतत्वादयोऽपि च&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु धर्मादिः कस्यचित्प्रत्यक्षो वस्तुत्वाद्घटवदिति सामान्यानुमानं तावददुष्टम् । तस्य च बुद्धे न चेत्पर्यवसानं, तदा किं पुरुषान्तरे तदास्थीयते किं वा न कुत्रापि । नाद्यः । पुंस्त्वस्य व्यभिचारप्रसङ्गात् । न द्वितीयः । सामान्यसिद्धिव्याघातात् ॥ उच्यते ॥ अस्मदादिषु कुतो न सामान्यपर्यवसानमास्थीयत इति वाच्यम् । बाधितत्वादिति चेत्; कथं तर्हि बुद्धेऽपि पर्यवसानम् । ततश्च धर्मादिद्रष्टृत्वं बुद्धतदितरान्यतरवृत्तित्वेन व्याप्तम् । व्यापकाभावात्स्वयमपीति नास्तीति सिद्धम् ॥ एतेन धर्मादिद्रष्टृत्वं बुद्धनिष्ठमन्यत्र वृत्तौ बाधकोपपन्नत्वे सति क्वचिद्वृत्तिमत्त्वादिति परिशेषानुमानस्याश्रयासिद्धिविशेष्यासिद्धी सूचिते भवतः ।&lt;/p&gt;</description>
    </item>
    <item>
      <title>१० परिशेषाद्वेदस्यैव अपौरुषेयत्वम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/10_parisheShAdvedasyaiva_apauruSheyatvam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/10_parisheShAdvedasyaiva_apauruSheyatvam/</guid>
      <description>&lt;h2 id=&#34;अवपरलमभसतजजञन-ततकततवदयऽप-च&#34;&gt;अविप्रलम्भस्तज्ज्ञानं तत्कृतत्वादयोऽपि च&lt;/h2&gt;&#xA;&lt;p&gt;&lt;strong&gt;परिशेषाद्वेदस्यैव अपौरुषेयत्वम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;अविप्रलम्भस्तज्ज्ञानं तत्कृतत्वादयोऽपि च&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;स्यादेतदेवं यदि बुद्धादीन्पक्षीकृत्यानुमानम् । ईश्वरवादिनं प्रति तु कथम् । ईश्वरो हि तनुभवनादीनां कार्यत्वेन कर्ता सिध्द्यन् सर्वज्ञ एव सिद्धः । यथा चेश्वरपक्षीकारेण सर्वज्ञता-साधनेऽपि नाश्रयासिद्धिधर्मिग्राहकविरोधौ, तथाऽऽचार्य एव शास्त्रयोनिसूत्रे वक्ष्यति । तदेवं धर्मादिसिध्द्यन्यथाऽनुपपत्त्याऽपौरुषेयं वाक्यं किमपि सर्वैर्वादिभिरभ्युपेयमिति स्थितम् । तच्चापौरुषेयं वाक्यं वेद एव, परिशेषात् । तदतिरिक्तानि हि कर्तृप्रसिद्धिमन्ति । न च धर्मादिव्यवस्थापराणि । न चैवं वेद इति भावः । नन्वेवं सति वेदादेव सर्वेषां धर्मादिप्रतिपत्तिरित्यायातम् । सत्यमेवमेतत् । किन्तु धर्मादिस्वरूपे वेदात्प्रतीते तद्विशेषेषु तमतिक्रम्य स्वमतिदोषाद्वादिनां विप्रतिपत्तयः प्रतीयन्त इति ।&lt;/p&gt;</description>
    </item>
    <item>
      <title>११ वेदस्य सकर्तृकत्वशङ्का</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/11_vedasya_sakartRkatvashankA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/11_vedasya_sakartRkatvashankA/</guid>
      <description>&lt;h2 id=&#34;अवपरलमभसतजजञन-ततकततवदयऽप-च&#34;&gt;अविप्रलम्भस्तज्ज्ञानं तत्कृतत्वादयोऽपि च&lt;/h2&gt;&#xA;&lt;p&gt;&lt;strong&gt;वेदस्य सकर्तृकत्वशङ्का&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;अविप्रलम्भस्तज्ज्ञानं तत्कृतत्वादयोऽपि च&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु वेदस्यापि सकर्तृकत्वमनुमानागमसिद्धम् । तथा हि । वेदवाक्यानि पौरुषेयाणि वाक्यत्वात्कालिदासवाक्यवद् इति । अयं कालो वेदव्यतिरिक्तेदानीन्तनत्वरहितपौरुषेय-वान्कालत्वाद् अन्यकालवत् । आकाशो वेदव्यतिरिक्ताकाशनिष्ठत्वरहितपौरुषेयवान् द्रव्यत्वात् तन्तुवत् । श्रोत्रं वेदव्यतिरिक्तश्रोत्रग्राह्यत्वरहितपौरुषेयग्राहकम् । इन्द्रियत्वाच् चक्षुर्वत् । प्रजापतिर्वा इदमेव एवाग्र आसीन् नाहरासीन् न रात्रिरासीत् । स तपोऽतप्यत तस्मात्तपस्तेपानाच्चत्वारो वेदा अजायन्तेति । तत्कथम् परिशेषाद्वेदस्यापौरुषेयतासिद्धिरिति ॥&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;वेदापौरुषेयत्वसाधनस्य बाधं प्रतिपक्षं वा शङ्कते ॥ नन्विति ॥ अयं काल इति ॥ वेदव्यतिरिक्तं यदिदानीन्तनं तत्त्वरहितपौरुषेयवानिति साध्यार्थः । एवमुत्तरत्रापि । अत्र सर्वत्र विशिष्टव्यतिरेकिषु विशेष्याभावायत्तविशिष्टाभावमादाय दृष्टान्ते साध्यपर्यवसानम् । पक्षे च तमादाय साध्यपर्यवसानस्य बाधितत्वाद्विशेषणाभावायत्तविशिष्टाभावमादाय साध्यपर्यवसाने वेदापौरुषेयत्व-सिद्धिरिति भावः । आद्यानुमानदृष्टान्तेऽन्यकालभवं वस्तु पौरुषेयम् । द्वितीये पटतन्तुरूपादि । तृतीये रूपादि । तत्र पौरुषेयत्वोक्तिरौपचारिकी तद्वाक्य एव ढञः स्मरणादिति ध्येयम् ।&lt;/p&gt;</description>
    </item>
    <item>
      <title>१२ वेदसकर्तृकत्वानुमानानां साधारणदूषणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/12_vedasakartRkatvAnumAnAnAM_sAdhAraNadU/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/12_vedasakartRkatvAnumAnAnAM_sAdhAraNadU/</guid>
      <description>&lt;h2 id=&#34;अवपरलमभसतजजञन-ततकततवदयऽप-च&#34;&gt;अविप्रलम्भस्तज्ज्ञानं तत्कृतत्वादयोऽपि च&lt;/h2&gt;&#xA;&lt;p&gt;&lt;strong&gt;वेदसकर्तृकत्वानुमानानां साधारणदूषणम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;अविप्रलम्भस्तज्ज्ञानं तत्कृतत्वादयोऽपि च&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;मैवम् । अनुमानानां विपक्षे बाधकाभावेनाप्रयोजकत्वात् । पौरुषेयत्वे कर्तुराप्त्यनिश्चयेन ततो धर्माद्यनिश्चयापत्तेरुक्तत्वाच्च । ईश्वरः प्रमावान् पुरुषत्वादहमिव; ईश्वरो न विप्रलिप्सावान् ईश्वरत्वात्, न यदेवं न तदेवम्, यथाऽहम्; इति ईश्वरस्याप्तत्वसिद्धिरिति चेन्न । पुरुषत्वेनाप्रमाविप्रलिप्सयोरपि साधनसौलभ्यात् । आश्रयासिध्द्यादेश्च परिहरिष्यमाणत्वात् ।&lt;/p&gt;&#xA;&lt;p&gt;किञ्च प्रमावत्त्वमात्रसाधने सिद्धसाधनम् । तावताऽऽप्तत्वासिद्धेः । न ह्यनाप्तः कदाचित् प्रमावान्न भवति ॥ अप्रमात्त्वव्युदाससाधने दृष्टान्तस्य साध्यविकलता हेतोरनैकान्त्यं च ॥ ईश्वरत्वहेतुश्च सपक्षादपि घटादेर्व्यावृत्तेरसाधारणः पूर्ववत्सिद्धसाधनश्च ॥ यथार्थचिख्यापयिषा नियतिसाधने च बुद्धर्षभादीश्वरावतारेष्वपि विप्रलिप्सादर्शनाद्बाधः ॥ अशरीरत्वेन सत्प्रतिपक्षतां च सूत्रकार एव वक्ष्यति । किञ्चाप्तत्वेऽपीश्वरस्य वेदास् तत्प्रणीता इत्यत्र न प्रमाणम् ॥ ननु वेद ईश्वरप्रणीतः वेदत्वाद्य्वतिरेकेण गगनवदिति चेन्न । एवमनीश्वरप्रणीतत्वस्यापि शक्यसाधनत्वात् । स्मृतीतिहासपुराणेभ्यः सपक्षेभ्योऽपि व्यावृत्तत्वेनासाधारणत्वाच्च । तेषामपि पक्षत्वे भागासिद्धेः । वेदादित्वस्यैकरूपस्याभावेन हेतूकर्तुमशक्यत्वात् । अतीन्द्रियविषयवाक्यत्वं हेतुरस्त्विति चेन्न । जिनादिवाक्येषु व्यभिचारात् । तान्यपि पक्षतुल्यानीति चेत् तथात्वे व्यर्थविशेषणत्वात् । वाक्यत्वमात्रं हेतुरस्त्विति चेन्न । ईश्वरप्रणीतशब्देन तदाप्तिपूर्वकतासाधने बौद्धादिवाक्ये व्यभिचारात् । ईश्वरनिमित्ततामात्रसाधने तु प्रामाण्यासिद्धिरिति ।&lt;/p&gt;</description>
    </item>
    <item>
      <title>१३ वेदसकर्तृकत्वानुमानानाम् असाधारण दूषणानि</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/13_vedasakartRkatvAnumAnAnAM_asAdhAraNa_/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/13_vedasakartRkatvAnumAnAnAM_asAdhAraNa_/</guid>
      <description>&lt;h2 id=&#34;अवपरलमभसतजजञन-ततकततवदयऽप-च&#34;&gt;अविप्रलम्भस्तज्ज्ञानं तत्कृतत्वादयोऽपि च&lt;/h2&gt;&#xA;&lt;p&gt;&lt;strong&gt;वेदसकर्तृकत्वानुमानानाम् असाधारण दूषणानि&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;अविप्रलम्भस्तज्ज्ञानं तत्कृतत्वादयोऽपि च&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;विशिष्टव्यतिरेकिणश्च पौरुषेयपदस्थानेऽपौरुषेयपदप्रक्षेपेण सत्प्रतिपक्षाः । कालपदेन च काल एवाभिधीयते तदुपाधयो वा । आद्येऽयमित्यन्यकालवदिति चायुक्तम् । द्वितीये कालोपाधिना वेदस्य संबन्धानिरूपणाद्बाधितविषयत्वम् ॥ आकाशनिष्ठत्वं चाकाशसमवेतत्वं तत्संयुक्तत्वं वा । आद्ये वेदव्यतिरिक्तेनाकाशसमवेतत्वरहितेन तन्त्वादिना अर्थान्तरता, संयोगवृत्त्याकाशस्य तद्वत्तोपपत्तेः । द्वितीये त्वाकाशसमवेतैस्संयोगविभागद्वित्वादिभिरर्थान्तरत्वम् । आकाशनिष्ठत्वं तद्वत्त्वं च समवाय एवेति चेन्न । अप्रसिद्धविशेषणत्वात्पक्षस्य । अस्माभिस्समवायानङ्गीकाराद् दृष्टान्तस्य साध्यवैकल्याच्च ॥ किञ्च वर्णास्तावन्नित्यद्रव्यत्वान्न क्वचित्समवेताः । क्रमस्तु वर्णधर्म इति बाधितविषयता च ॥ श्रुतिस्तु सत्प्रतिपक्षा न निश्चयाय भवति । किञ्च ऋग्वेद एवाग्नेरजायत यजुर्वेदो वायोः सामवेद आदित्यादित्यनीश्वररचितत्वमपि श्रावयन्त्याः कथमस्या न सत्प्रतिपक्षता । संप्रदायप्रवर्तक त्वेनेयं सावकाशेति चेत् । तर्हि द्वे अपि न्यायोपेतनित्यत्वश्रुत्यनुरोधेन तथा किं न स्यातामिति ।&lt;/p&gt;</description>
    </item>
    <item>
      <title>१४ वर्णानां नित्यता</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/14_varNAnAM_nityatA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/14_varNAnAM_nityatA/</guid>
      <description>&lt;h2 id=&#34;अवपरलमभसतजजञन-ततकततवदयऽप-च&#34;&gt;अविप्रलम्भस्तज्ज्ञानं तत्कृतत्वादयोऽपि च&lt;/h2&gt;&#xA;&lt;p&gt;&lt;strong&gt;वर्णानां नित्यता, संस्कृतवेदस्य बोधकता च&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;अविप्रलम्भस्तज्ज्ञानं तत्कृतत्वादयोऽपि च&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु वर्णा एव तावदनित्यास्तत्कुतस्तदात्मकस्य वेदस्य नित्यत्वमिति । मैवम् । न हि वयं वेदं कूटस्थनित्यं ब्रूमः किन्तु नियतैकप्रकारम् । तत्र को वर्णनित्यत्वस्योपयोगः । वस्तुतत्त्वविचारकं प्रति तु वर्णानां कूटस्थनित्यत्वं भगवत्पादैरेवान्यत्रोपपादितमित्यास्तां विस्तरः ।&lt;/p&gt;&#xA;&lt;p&gt;अत्राह कश्चित् । वेदः संस्कृतोऽसंस्कृतो वा बोधकः । न तावद् द्वितीयः । सर्वदा बोधकत्व प्रसङ्गात् । आद्ये संस्कारकेष्वस्याश्वासकारणाभावात्सर्वमिदं गजस्नानमिति ॥ तदिदमयुक्तम् । संस्कारकाः खलूच्चारयितारो व्याख्यातारश्च वेदस्य । तत्राद्येषु तावदविगीतसंवाददर्शनेनाश्वासो युज्यते । द्वितीयेषु तु लोकावगतां शब्दशक्तिं लौकिकानेव तात्पर्यावगमोपायाननुसरत्सु कथमनाश्वास इति यत्किञ्चिदेतत् ।&lt;/p&gt;</description>
    </item>
    <item>
      <title>१५ चार्वाकं प्रति अपौरुषेयवाक्य साधनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/15_chArvAkaM_prati_apauruSheyavAkya_sAdh/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/15_chArvAkaM_prati_apauruSheyavAkya_sAdh/</guid>
      <description>&lt;h2 id=&#34;अधरमवदन-वकयमपरयजनमव-ह&#34;&gt;अधर्मवादिनो वाक्यमप्रयोजनमेव हि&lt;/h2&gt;&#xA;&lt;p&gt;&lt;strong&gt;चार्वाकं प्रति अपौरुषेयवाक्य साधनम्&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;अधर्मवादिनो वाक्यमप्रयोजनमेव हि ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;स्यादेतदेवं धर्मादिकमभ्युपगच्छन्तं प्रत्यपौरुषेयवाक्यसमर्थनम् । यस्तु धर्मादिकमेव नाङ्गीकरोति चार्वाकस्तं प्रति कथम् । निराश्रयत्वादिति चेन्न । यतस्तेनाप्यङ्गीकारयाम इत्याशयवा-नाह ॥ अधर्मवादिन इति ॥ धर्माद्यतीन्द्रियार्थानभ्युपगन्तुरित्यर्थः । वाक्यं शास्त्रम् । अप्रयोजन-मित्युपलक्षणम्; निर्विषयं चेत्यपि द्रष्टव्यम् । हिशब्दो यस्मादित्यर्थे । तस्मात्तेनापि धर्मादिक-मङ्गीकार्यमिति शेषः । एतच्चाभ्युपगमेऽप्यर्थाभावादित्यत्रैव व्युत्पादयिष्यामः ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;ननु चार्वाकनिराकरणं न प्रकृतसङ्गतमित्यतस्तत्सङ्गमयति ॥ स्यादेतदिति ॥ नन्वधर्मवादिनः समानन्यायतया धर्माद्यतीन्द्रियाभ्युपगन्तृत्वात्तं प्रतीदं दूषणं न चार्वाकं प्रति तस्यातादृशत्वादित्यत आह ॥ धर्मादीति ॥ यद्वा धर्माद्यभाववादिनं प्रति न निर्विषयत्वाद्यापादनं युक्तं तस्यैव विषयत्वादुत्तरवाक्याननुगुण्याच्चेत्यत आह ॥ धर्मादीति ॥ ननु तदीययत्किञ्चित्तद्वाक्यवैयर्थ्यं नानिष्टमित्यत आह ॥ वाक्यमिति ॥ उपलक्षणमिति ॥ इदं च प्रयोजनपदं रूढिमाश्रित्य । यौगिकत्वे तु योगत एव विषयस्यापि लाभः । तथा चोक्तं तत्त्वनिर्णयटीकायाम् । चार्वाकेण धर्मादिकमङ्गीकरणीय मित्यस्य शेषपूरणेन मूलारूढतां दर्शयितुं तदुपयुक्ततया हिशब्दं व्याचष्टे ॥ हि शब्द इति ॥ नन्वतीन्द्रियानङ्गीकारेऽप्यैन्द्रियकस्यैव विषयादेः सम्भवात्कथमेतदापादनमित्यत आह ॥ एतच्चेति ॥&lt;/p&gt;</description>
    </item>
    <item>
      <title>१६ अन्वितस्वार्थे शब्दशक्तयभावाद् विशिष्टविषयाभावशङ्का</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/16_anvitasvArthe_shabdashaktayabhAvAt_vi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/16_anvitasvArthe_shabdashaktayabhAvAt_vi/</guid>
      <description>&lt;h2 id=&#34;धरमभवऽप-न-तन-परतयकषवगत-भवत&#34;&gt;धर्माभावोऽपि नो तेन प्रत्यक्षावगतो भवेत्&lt;/h2&gt;&#xA;&lt;p&gt;&lt;strong&gt;अन्वितस्वार्थे शब्दशक्तयभावाद् विशिष्टविषयाभावशङ्का&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;धर्माभावोऽपि नो तेन प्रत्यक्षावगतो भवेत्&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु तथाऽपि न वेदः प्रमाणम् । स हि पदार्थेषु वाक्यार्थे वा प्रमाणं भवेत् ॥ न तावत्पदार्थेषु, तेषां प्रागवगतत्वात् । अनवगमे च व्युत्पत्त्यभावप्रसङ्गात् । व्युत्पत्तेर्वाच्यवाचक- सम्बन्धज्ञानरूपत्वात् । सम्बन्धज्ञानस्य सम्बन्धिज्ञानपूर्वकत्वनियमात् । व्युत्पत्त्यनपेक्षायां चाति-प्रसङ्गात् । यद्यपि याथार्थ्यमेव प्रामाण्यं नागृहीतग्राहकत्वं तथाऽपि परार्थानुमानस्येव शब्दस्यापि परबोधनार्थं प्रवृत्तत्वेन न ज्ञातज्ञापकता न्याय्या । ननु पुरुषदोषोऽयं यज्ज्ञातज्ञापनाय शब्दो-च्चारणम् । वेदे त्वपौरुषेये ज्ञातज्ञापनेनापि किं दुष्यति । न किञ्चित् । अनुपादेयत्वं तु स्यात् । तथा च न तन्मीमांसारम्भ इति ॥ नापि वाक्यार्थे प्रमाणम् । तद्बोधजननोपायाभावात् । वर्णपदपदार्थ-तदनुभवस्मृतीनां प्रत्येकं समुदितानां चोपायत्वासम्भवात् ॥ स्यान्मतं क्रियापदेन कारकपदेन वा साकाङ्क्षे स्वार्थेऽभिहिते यदेव पदान्तरेण योग्यं प्रतियोगिपदार्थान्तरं सन्निधाप्यते तदेव तस्य सम्बन्धित्वेनावतिष्ठत इति । सत्यमेवं वस्तुगतिः । अवगतिस्तु तत्सम्बन्धस्य किंनिबन्धनेति चिन्त्यते । पदं हि स्वार्थं क्रियात्वेन कारकत्वेन वा युक्तं प्रतिपादयतु, तत्सम्बन्धिताबोधस्तु निर्निबन्धन एव ॥ अङ्गीकृत्य चेदमुदितम् । प्रकृतिप्रत्ययार्थसम्बन्धबोधनिबन्धनादर्शनात् ॥ एतेनाकाङ्क्षासन्निधियोग्यतावत्पदैरभिहिताः पदार्था एव वाक्यार्थी(र्था)भवन्तीत्यपि निरस्तम् । वाक्यार्थावगतेः कारणानिरूपणात् ॥&lt;/p&gt;</description>
    </item>
    <item>
      <title>१७ योग्येतरान्विते स्वार्थे शब्दानां शक्तिः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/17_yogyetarAnvite_svArthe_shabdAnAM_shak/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/17_yogyetarAnvite_svArthe_shabdAnAM_shak/</guid>
      <description>&lt;h2 id=&#34;शकतशचवनवत-सवरथ-शबदनमनभयत&#34;&gt;शक्तिश्चैवान्विते स्वार्थे शब्दानामनुभूयते&lt;/h2&gt;&#xA;&lt;p&gt;&lt;strong&gt;योग्येतरान्विते स्वार्थे शब्दानां शक्तिः&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;शक्तिश्चैवान्विते स्वार्थे शब्दानामनुभूयते ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;अतोऽन्विताभिधायित्वम् ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;अतोऽनियतनिमित्तकत्वादौत्प्रेक्षिक एव वाक्यार्थबोध इत्यप्रामाण्यं वेदस्येत्यत आह ॥ शक्तिश्चेति ॥ चशब्दोऽतःशब्दव्याख्यानान्तरसमुच्चयार्थः । यत इत्यर्थे वा । एवशब्दस्यान्वित एवेति सम्बन्धः । अयमर्थः । वृद्धव्यवहारादिना हि शब्दशक्त्यवधारणम् । न च पदार्थस्वरूपमात्रे व्यवहारादिकं युज्यते, किन्तु पदार्थान्तरान्विते । अतो व्यवहारादिना शब्दशक्तिमवधार-यताऽर्थान्तरान्वित एव स्वार्थोऽनुभूयत इत्यङ्गीकरणीयम् । यद्यप्येकस्मिन् प्रयोगे गौरानयनान्वितः प्रतीयतेऽपरस्मिन्बन्धनान्वितोऽन्यस्मिंश्च दर्शनान्वित इति पदार्थान्तरतदन्वयव्यभिचारः, तथाऽप्य-व्यभिचारिणि योग्येतरान्विते स्वार्थे शक्तिग्रहणमुपपद्यत एव । न हि विशेषाणां व्यभिचारेण त्यागे सामान्यस्याव्यभिचारिणो निर्निबन्धनस्त्यागो युज्यते । यत एवं व्युत्पत्तिसमयेऽन्वित एव स्वार्थे शब्दानां शक्तिरनुभूयतेऽतोऽन्वितस्वार्थाभिधायित्वं शब्दानामभ्युपेयम् । शक्तिग्रहणानुरोधित्वा-दभिधानस्य ॥ यदा च पदैरेवान्वितस्वार्थप्रतिपादनं तदा वाक्यार्थ एवाववुद्ध इति कथं तद्बोधस्य निर्निबन्धनता । गुणप्रधानभावेनान्योन्यान्विताः पदार्था वा तदन्वयो वा वाक्यार्थ इति प्रामाणिकै रङ्गीकृतत्वादिति ।&lt;/p&gt;</description>
    </item>
    <item>
      <title>१८ मतान्तरनिरासकतया दलकृत्यम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/18_matAntaranirAsakatayA_dalakRtyam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/18_matAntaranirAsakatayA_dalakRtyam/</guid>
      <description>&lt;h2 id=&#34;शकतशचवनवत-सवरथ-शबदनमनभयत&#34;&gt;शक्तिश्चैवान्विते स्वार्थे शब्दानामनुभूयते&lt;/h2&gt;&#xA;&lt;p&gt;&lt;strong&gt;मतान्तरनिरासकतया दलकृत्यम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;शक्तिश्चैवान्विते स्वार्थे शब्दानामनुभूयते&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;अत्र पदानामित्यनभिधाय शब्दानामिति वदता प्रकृतिप्रत्यययोरप्यन्विताभिधान-सामर्थ्यं सूचितम् । केचिदाहुरेकमेव पदमन्विताभिधायीतराणि तु पदानि तत्प्रतियोगिसन्निधापन-मात्र एव व्याप्रियन्ते । तच्च प्रथमं वा प्रधानं वेति । तन्निरासार्थं शब्दानामिति बहुवचनम् । तथा हि । यदेकत्र प्रयोगे प्रथमं तदेवान्यत्राप्रथममन्यत्र तु प्रथममिति न पदानां प्राथम्यनियमोऽस्ति । तथा च प्रथमं पदमिति वदता सर्वाण्यप्यन्वितामिधायीन्यङ्गीकृतानीति किमत्र वक्तव्यम् ॥ प्रधानत्वमपि पदस्य किमुच्यते । यदर्थप्रतिपादनपराणीतरपदानि तत्प्रधानमिति चेत्, तर्हि वाक्यभेदेन प्राधान्यस्या व्यवस्थितत्वात् सर्वपदानामन्वितामिधानसामर्थ्यमेवायातम् । आख्यातपदं प्रधानमिति चेन्न । दध्ना जुहोतीत्यादिगुणविधानेष्वनुपपत्तेः । आख्यातपदरहितेष्वप्यन्वयप्रत्ययदर्शनाच्च । न हि परिणति-सुरसं पनसफलमित्यादावन्वयो न प्रतीयत इति युक्तम् । अनुभवविरोधात् । न च तत्राध्याहारः । स हि लोकप्रतीत्यनुरोधाद्वाऽऽश्रयणीयः स्वसमयानुरोधाद्वा । नाद्यः । लोकप्रतीतेः पर्यवसितत्वात् । न द्वितीयः । तस्यैव निर्मूलत्वात् । समयान्तरानुरोधेन तत्परित्यागस्यापि सम्भवात् । ये तु विशेषान्वय एव शक्तिः पदानामित्यास्थिषत, तन्मतनिरासायान्वित इति सामान्येनोक्तम् । उपपत्तिं तु वक्ष्याम इति ।&lt;/p&gt;</description>
    </item>
    <item>
      <title>१९ सामान्यविशेषान्विताभिधानयोः साधारणशङ्का</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/19_sAmAnyavisheShAnvitAbhidhAnayoH_sAdhA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/19_sAmAnyavisheShAnvitAbhidhAnayoH_sAdhA/</guid>
      <description>&lt;h2 id=&#34;शकतशचवनवत-सवरथ-शबदनमनभयत&#34;&gt;शक्तिश्चैवान्विते स्वार्थे शब्दानामनुभूयते&lt;/h2&gt;&#xA;&lt;p&gt;&lt;strong&gt;सामान्यविशेषान्विताभिधानयोः साधारणशङ्का&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;शक्तिश्चैवान्विते स्वार्थे शब्दानामनुभूयते&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु यदि गामानयेत्यादिवाक्ये गामिति पदेनैवानयनान्वितः स्वार्थोऽभिहित-स्तदाऽऽनयेति पदं व्यर्थमुक्तार्थत्वात् । आनयेति पदेनानयत्यर्थेऽभिहिते सत्यानयत्यर्थान्वितः स्वार्थो गोपदेनाभिधीयते । तेनानयेति पदस्य न वैयर्थ्यमिति चेत् । तर्ह्यानयेति पदं केवलं स्वार्थमात्र-माचक्षाणमनन्विताभिधायि प्राप्तम् । यथा चेदमनन्विताभिधायि तथा पदान्तरमपि स्यादिति दत्तजलाञ्जलिरन्विताभिधानवादः । अथानयेति पदेनापि गोपदेनाभिहितेनार्थेनान्वितः स्वार्थोऽभि धीयते तदा यावत्पूर्वं पदं स्वार्थं नाभिधत्ते तावत्तदुत्तरपदस्य पूर्वपदार्थान्वितस्वार्थाभिधानं नास्ति । यावच्चोत्तरपदं स्वार्थं नाभिधत्ते तावत्पूर्वपदस्योत्तरपदार्थान्वितस्वार्थप्रतिपादनं न सम्भवतीत्य-न्योन्याश्रयत्वम् । न च वाच्यं परस्परनिरपेक्षाणि पदानि प्रथमं पदार्थाननन्वितानभिधाय पश्चादन्योन्यान्वितांस्तानेवाभिदधतीति क्वेतरेतराश्रयत्वमिति । द्विरभिधानकल्पनाया अप्रामाणिक-त्वात् । अचेतनेषु विरम्य व्यापारानुपपत्तेश्च ॥ किञ्चपदानामन्वितेष्वर्थेषु शक्तिर्गृहीता चेत्तथाविधानेव प्रथममभिदध्युः । न चेत्पश्चादपि कथमभिदध्युरिति ।&lt;/p&gt;</description>
    </item>
    <item>
      <title>२० विशेषान्विताभिधानकर्तृकः साधारण्यपरिहारस् तन्निरासश्च</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/20_visheShAnvitAbhidhAnakartRkaH_sAdhAra/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/20_visheShAnvitAbhidhAnakartRkaH_sAdhAra/</guid>
      <description>&lt;h2 id=&#34;शकतशचवनवत-सवरथ-शबदनमनभयत&#34;&gt;शक्तिश्चैवान्विते स्वार्थे शब्दानामनुभूयते&lt;/h2&gt;&#xA;&lt;p&gt;&lt;strong&gt;विशेषान्विताभिधानकर्तृकः साधारण्यपरिहारस् तन्निरासश्च&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;शक्तिश्चैवान्विते स्वार्थे शब्दानामनुभूयते&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;अत्र विशेषान्विताभिधानवादिनः परिहारमाहुः । प्रथमं पदानि साहचर्य-वशादनन्वितस्वार्थान्स्मारयन्ति । पश्चादितरेतरस्मारितेनार्थेनान्वितस्वार्थानभिदधतीति न पदान्तरवैयर्थ्यम् । नापीतरेतराश्रयत्वमिति । एतदप्यसारम् । सर्वदैव हि पदान्यन्वितेनैव स्वार्थेन गृहीतसाहचर्याणि न केवलेन । तानि कथं केवलं पदार्थमात्रं स्मारयितुमीशते । यथाऽनुभवं हि स्मरणेनोत्पत्तव्यम् । न तु परीक्षकप्रयोजनमनुसृत्य । न हि पदं पदार्थमात्रप्रतिपत्तये प्र(युञ्ज)युज्यते । किन्तु व्यवहाराय । स चान्वित एवेत्यन्वितानामेव पदार्थानां पदेभ्यः स्मरणं स्यात् । तथा च गां पश्येति प्रयोगे गोपदेन पूर्वानुभूतानयनान्वितस्यार्थस्य स्मारितत्वात् पश्येति पदमनाकाङ्क्षितार्थ-मसङ्गतं स्यात् । एवं प्रासादं पश्येत्यत्र प्रासादान्वितस्वार्थाभिधायकत्वात्पश्येति पदस्य न गोपदं तेन सम्बध्यते । तथा च वाक्यार्थः क्वापि परिनिष्ठितो न सिध्येत् ॥ न च वक्तव्यमव्यभिचाराद्गोपदं स्वार्थमात्रं स्मारयति नार्थान्तराणि । तेषां व्यभिचारित्वादिति । पट्वभ्यासादरप्रत्ययैराहितस्य संस्कारस्य प्रबोधव(य)तः स्मरणहेतुत्वात् । तत्प्रबोधस्य च व्यभिचारिण्यप्यर्थान्तरे प्रणिधान-साहचर्यादिजन्मनोऽविशेषात् । न हि स्मरणमनुमानमिव साहचर्य नियममपेक्ष्योत्पद्यते । धूमदर्शनादग्निवद्रसवत्पाकादिप्रदेशस्य स्मरणदर्शनात् । एतेनैतदपि निरस्तम् । यथा पदानां स्वार्थेष्वभ्यासातिशयो न तथाऽर्थान्तरेषु । तेषां व्यभिचारित्वात् । तथा च स्वरूपमात्रेणैव पदेभ्यः स्मारिताः पदार्था आकाङ्क्षादिमन्तः पदैरन्विता अभिधीयन्त इति न परस्पराश्रयत्वम् । नापि पदान्तरानाकाङ्क्षेति । स्मरणास्यानुभववारनियमानपेक्षत्वात् । अन्यथा धूमदर्शनान्महानसादि-स्मरणानुपपत्तिप्रसङ्गः । न हि यावान्धूमस्याग्नावभ्यासातिशयस्तावान्महानसे । तस्मादपरिहार्य-मितरेतराश्रयत्वमिति ।&lt;/p&gt;</description>
    </item>
    <item>
      <title>२१ सामान्यान्विताभिधाने साधारण्यशङ्कानिरासः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/21_sAmAnyAnvitAbhidhAne_sAdhAraNyashankA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/21_sAmAnyAnvitAbhidhAne_sAdhAraNyashankA/</guid>
      <description>&lt;h2 id=&#34;शकतशचवनवत-सवरथ-शबदनमनभयत&#34;&gt;शक्तिश्चैवान्विते स्वार्थे शब्दानामनुभूयते&lt;/h2&gt;&#xA;&lt;p&gt;&lt;strong&gt;सामान्यान्विताभिधाने साधारण्यशङ्कानिरासः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;शक्तिश्चैवान्विते स्वार्थे शब्दानामनुभूयते&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;वयं तु ब्रूमः । स्यादिदं विशेषान्वितत्वाभिधानवादिनां दूषणम् । सामान्यान् अन्विताभिधाने तु नायं दोषः । प्रत्येकं हि पदान्याकाङ्क्षितसन्निहितयोग्येतरान्वितस्वार्थाभिधान समर्थानि न पदान्तरमपेक्षन्त इति नेतरेतराश्रयत्वम् । विशेषान्वयप्रतिपत्त्यर्थं च पदान्तर-समभिव्याहारोपयोगः । अत एव सामान्यान्विताभिधानवादे वाक्यार्थविशेषाप्रतिलम्भ इति निरस्तम् । पदान्तरसमभिव्याहाराद्विशेषप्रतिपत्त्युपपत्तेः । येऽपि विशेषान्विताभिधानमाचक्षते तैरपि प्रतियोगिनां तदन्वयानां चाऽऽनन्त्यात्सङ्गतिग्रहण एव पुरुषायुषपर्यवसानभयात् सामान्योपाधौ शक्तिग्रहणमङ्गीकरणीयम् ॥ नन्वेवं तर्हि किमनया सामान्यान्विताभिधानशक्त्याऽपि । पदानि स्वार्थमात्रे शक्तिमन्ति पदान्तरसमभिव्याहारवशाद्विशेषान्वितमेव बोधयन्तीत्यङ्गीकारोपपत्तेरिति चेन्न । सङ्गतिग्रहणसमये सामान्यान्विताभिधानशक्तेर्गृहीतत्वात् । पदान्तरसमभिव्याहारो हि सामान्यस्य विशेषपर्यवसान एव हेतुर्न पुनरविद्यमानशक्त्याधान इति ॥ ननु तथाप्यन्विताभिधाने समभिव्याहृतपदानां पुनरुक्तिदोष इति चेन्न । अन्वयभेदात् । आनयनान्वितो गौर्गवान्वित-मानयनमित्यनयोर्हि स्फुटो भेदः ॥ आर्थिकी तु पुनरुक्तिरदूषणम् । यश्चार्थादर्थो न स चोदनार्थ इति न्यायात् । विशेषप्रतिपत्त्यङ्गतयोपयोगाच्चेति ॥&lt;/p&gt;</description>
    </item>
    <item>
      <title>२२ स्फोटवादः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/22_sphoTavAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/22_sphoTavAdaH/</guid>
      <description>&lt;h2 id=&#34;गरव-कलपनऽनयथ&#34;&gt;गौरवं कल्पनेऽन्यथा&lt;/h2&gt;&#xA;&lt;p&gt;&lt;strong&gt;स्फोटवादः&lt;/strong&gt;&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;गौरवं कल्पनेऽन्यथा ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;एवं स्वमतेन परिहारमभिधाय ये तु प्रत्यस्तमितवर्णपदविभागं वाक्यमेव स्फोटाख्यं वाक्यार्थप्रतिपादकमित्याहुस्तन्मतं निराकरोति ॥ गौरवमिति ॥ अन्यथा कल्पने निरवयवं वाक्यं वाक्यार्थस्य बोधकमिति कल्पने; गौरवं स्यात् । वाक्यमेव खल्वेवंविधं विना प्रमाणेन कल्पनीयम् । तस्य च वाक्यार्थप्रत्यायनशक्तिरपि कल्पनीयेति ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;ननूत्तरत्रान्यथाकल्पने गौरवाभिधानमनुपपन्नम् । उपायान्तरेण वाक्यार्थ-बोधं वदन्तं प्रति तत्संभवेऽप्यनियतनिमित्तकत्वादौत्प्रेक्षिको वाक्यार्थबोध इत्यप्रामाण्यं वेदस्येति ब्रुवाणं मां प्रत्यन्विताभिधानानङ्गीकारेऽपि गौरवाप्रसरादित्यतो नेदं गौरवाभिधानं पूर्वपक्षिणं प्रति येनोक्तदोषः स्यादपि तूपायान्तरवादिनो वादिनः प्रतीत्याशयेनोत्तरवाक्यमवतारयति ॥ एवमिति ॥ यद्यपि परमते वर्णपदवाक्याखण्डपदवाक्यस्फोटभेदेन पञ्चव्यक्तिस्फोटा वर्णपदवाक्यस्फोटभेदेन त्रयो जातिस्फोटा इत्यष्टौ स्फोटाः । अत एवोत्तरत्र पदार्थेत्यादिना पदस्फोटमपि व्युत्पादयिष्यति तथाऽपि वाक्यार्थ-प्रतिपत्तिहेतोरेव प्रस्तुततया वाक्यस्फोटस्यैव तादृशत्वात्तस्यैवोपादानमुत्तरत्र पदस्फोटव्युत्पादनं च प्रसङ्गादित्यवधेयम् । यद्यपि ताल्वादिस्थानोद्भववायवीयध्वनिविशेषाभिव्यक्तवर्णात्मकपदैः स्वसमवेत-वाक्यस्फोटोऽभिव्यज्यते । स च व्यक्तौ वाक्यार्थं प्रत्यापयतीति खण्डवाक्यस्फोटोऽपि पराभिमत-स्तथाऽप्यखण्डवाक्यस्फोटपक्षस्य मुख्यतया तदभिमतत्वात्तदुपादानम् । प्रत्यस्तमितेत्यारोपितवर्ण-पदविभागं निरवयवमिति यावत् । यथा चैतत्तथा वक्ष्यते ॥&lt;/p&gt;</description>
    </item>
    <item>
      <title>२३ स्फोटस्य अप्रामाणिक्त्वशङका</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/23_sphoTasya_aprAmANiktvasha~NakA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/23_sphoTasya_aprAmANiktvasha~NakA/</guid>
      <description>&lt;h2 id=&#34;गरव-कलपनऽनयथ&#34;&gt;गौरवं कल्पनेऽन्यथा&lt;/h2&gt;&#xA;&lt;p&gt;&lt;strong&gt;स्फोटस्य अप्रामाणिकत्वशङ्का&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;गौरवं कल्पनेऽन्यथा&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु कथं स्फोटस्याप्रामाणिकत्वं पदार्थवाक्यार्थप्रतिपत्त्यन्यथाऽनुपपत्त्या पदवाक्य-स्फोटयोः प्रतिपन्नत्वात् ॥ तथा हि ॥ यदि हि न पदातिरिक्तं वाक्यम्, पदं च न वर्णातिरिक्तं तदाऽर्थप्रत्यय एव न स्यात् । वर्णा हि न प्रत्येकमर्थप्रत्ययमुपजनयन्ति तथाऽननुभवात् श्लेषवर्णवैयर्थ्यप्रसङ्गाच्च । समुदायश्च तेषां न संभवति एकवर्णसमयेऽन्यस्याभावात् । नित्यत्वेऽपि न तेषां प्रतीतिरनुवर्तते । अप्रतीयमानानां प्रत्यायकत्वे सर्वदा पदार्थप्रतीतिप्रसङ्गः । न हि प्रतीत्या-प्रतीयमानानां सर्वथाऽप्रतीयमानानां च कश्चिद्विशेषः । न च पूर्वानुभूता वर्णाः स्मृत्यारूढा अर्थप्रतीतिहेतव इति वाच्यम् । स्मृतीनामप्यनुभवानुसारेण क्रमिकत्वाज्ज्ञानयौगपद्यप्रतिषेधाच्च । अथ पूर्वपूर्वसंस्कारसहितोत्तरोत्तरानुभवैराहितोऽतिपटीयान्संस्कारो निखिलवर्णविषयामेकामेव स्मृतिमुपजनयतीति मतम् । तदा क्रमो न स्यात् । पौर्वापर्यलक्षणः क्रमो हि प्रतीत्यङ्गम् । स च देशतः कालतो वा वर्णेषु सर्वगतेषु नित्येषु न संभवति । बुद्धिक्रमस्तु वाच्यः । स चैकस्मृतिसमारूढानां वर्णानां नास्तीत्यर्थप्रत्ययानुपपत्तिः । क्रमस्यानङ्गत्वे च सरो रसो नवं वनं राजा जारा नदी दीनेत्यादावर्थभेदप्रत्ययो न स्यात् । अतो वर्णेभ्योऽनुपपद्यमानोऽर्थप्रत्ययस्तदतिरिक्तं स्फोटमवस्थापयति । स च स्वरूपग्राहकेण प्रमाणेनार्थप्रत्यायनशक्तिमानखण्ड एवावगत इति कथं कल्पनागौरवमिति ।&lt;/p&gt;</description>
    </item>
    <item>
      <title>२४ स्फोटस्य वाक्यार्थपदार्थप्रत्यायकत्वनिरासः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/24_sphoTasya_vAkyArthapadArthapratyAyaka/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/1/01_prathamaH_pAdaH/09_jijnAsAdhikaraNam_8/24_sphoTasya_vAkyArthapadArthapratyAyaka/</guid>
      <description>&lt;h2 id=&#34;गरव-कलपनऽनयथ&#34;&gt;गौरवं कल्पनेऽन्यथा&lt;/h2&gt;&#xA;&lt;p&gt;&lt;strong&gt;स्फोटस्य वाक्यार्थपदार्थप्रत्यायकत्वनिरासः&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;गौरवं कल्पनेऽन्यथा&lt;/strong&gt;&lt;/em&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;तत्र ब्रूमः । किमयं स्फोटः स्वयं प्रतीतो वाक्यार्थपदार्थप्रत्यायकः किं वा स्वरूपेण । आद्ये किमनयाऽर्थापत्त्यैव तत्प्रतीतिरुत प्रमाणान्तरेण । नाद्यः । इतरेतराश्रयप्रसङ्गात् । प्रतीते हि स्फोटेऽर्थप्रतीतिस्तस्यां च सत्यां तदन्यथाऽनुपपत्त्या स्फोटप्रतीतिरिति । न द्वितीयः । तदभावात् ॥ नन्वेकं पदमेकं वाक्यं शब्दादर्थं प्रत्येमीत्येकार्थावलम्बिनी प्रत्यक्षप्रतीतिरस्तीति चेत् । इयमेव विचार्यताम् । किमेषा प्रत्यस्तमितवर्णपदविभागमेकं शब्दतत्त्वमवगाहते किं वा वर्णादिभेदमपि । आद्यस्तु प्रतीतौ बहुमानवता नाङ्गीकर्तुमुचितः । द्वितीयेऽपि किं वर्णादयस्तस्यारम्भका उत व्यञ्जकाः । नाद्यः । नित्यत्वाभ्युपगमात् । द्वितीये किं ते प्रत्येकं तस्य व्यञ्जकाः किं वा समुदिता इति पूर्ववद्दोषाः । यस्त्वत्र प्रतीकारः सोऽर्थ एव कल्प्यतामिति पुनर्गौरवमेव । पूर्वपूर्ववर्णाभिव्यक्तं शब्दतत्त्वमुत्तरोत्तरैर्विशदं व्यज्यते नैवमर्थे कल्पना युक्तेति चेन्न । एकरसे वैशद्यावैशद्ययोरर्थ-गतयोरयोगात् । ज्ञानगतयोश्चाननुभवात् ॥ अथ वर्णादयस्तत्र कल्पिताः प्रतिभान्तीति मतम् ॥ तदिदमायातमप्रतीतं शशविषाणं तत्त्वं, गवादिविषाणानि तु तत्र कल्पितानि प्रतिभान्तीति । ऐक्यप्रतीतिबलादित्थमास्थीयत इति चेन्न । भेदप्रत्ययबलाद्वनादिप्रत्ययवदैक्यप्रत्यय(स्यो)स्यैवो-पाधिकत्वोपपत्तेः । उपाधिश्चैकार्थप्रत्यायकत्वम् । न चैकार्थप्रत्यायकत्वेनैकत्वप्रत्ययः । ततश्चैकार्थ-प्रत्यय इति परस्पराश्रयत्वम् । एकार्थप्रत्यायनस्य समयग्राहकप्रमाणादेव सिद्धत्वात् ।&lt;/p&gt;</description>
    </item>
  </channel>
</rss>
