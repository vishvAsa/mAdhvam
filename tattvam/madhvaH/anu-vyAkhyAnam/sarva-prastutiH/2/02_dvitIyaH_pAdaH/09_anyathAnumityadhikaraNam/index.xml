<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०९ अन्यथानुमित्यधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/09_anyathAnumityadhikaraNam/</link>
    <description>Recent content in &#43;०९ अन्यथानुमित्यधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/09_anyathAnumityadhikaraNam/index.xml" rel="self" type="application/rss+xml" />
    <item>
      <title>०१ प्रकृत्युपसर्जनपुरुषकर्तृत्ववादापाकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/09_anyathAnumityadhikaraNam/01_prakRtyupasarjanapuruShakartRtvavAdAp/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/09_anyathAnumityadhikaraNam/01_prakRtyupasarjanapuruShakartRtvavAdAp/</guid>
      <description>&lt;h2 id=&#34;ॐ-अनयथनमत-च-जञशकतवयगत-ॐ&#34;&gt;ॐ अन्यथानुमितौ च ज्ञशक्तिवियोगात् ॐ&lt;/h2&gt;&#xA;&lt;p&gt;&lt;strong&gt;॥ अथ अन्यथानुमित्यधिकरणम् ॥&lt;/strong&gt;&lt;/p&gt;&#xA;&lt;p&gt;&lt;strong&gt;प्रकृत्युपसर्जनपुरुषकर्तृत्ववादापाकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ अन्यथानुमितौ च ज्ञशक्तिवियोगात् ॐ&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ॐ अन्यथाऽनुमितौ च ज्ञशक्तिवियोगात् ॐ ॥ प्रकृत्युपसर्जनपुरुषकर्तृत्ववादिनां निरीश्वरसाङ्ख्यैकदेशिनां मतमत्र निराक्रियते । तथा हि अश्मानय(नप्र)नादिप्रवृत्तौ तावत्पुरुषस्य प्राधान्यं शरीरस्य चोपसर्जनत्वमनुभवसिद्धमित्युक्तम् । तथा च तद्धृष्टान्तेन महदादिकार्यमपि प्रकृत्युपसर्जनपुरुषकर्तृकमनुमीयते । पुरुषस्य च चेतनत्वेन न कर्तृत्वानुपपत्तिः । सुषुप्त्यादौ च कर्तृत्वानुपलम्भात्प्रकृतिरुपसर्जनभूताऽङ्गीकरणीया । एवञ्च किमीश्वरेणेति ।&lt;/p&gt;&#xA;&lt;h3 id=&#34;शषवकयरथचनदरक&#34;&gt;&lt;strong&gt;शेषवाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;ॐ अन्यथाऽनुमितौ च ज्ञशक्तिवियोगात् ॐ ॥ ‘अङ्गित्वं यदी’त्युत्तरभाष्यस्यान्यथाऽनुमितावित्यधिकरणव्याख्यानार्थत्वान्नानर्थक्यमित्यभिप्रेत्य तथाऽपि प्रतिपाद्यानुक्तिदोष इत्यतो भाष्य एव स्पष्टं तदुक्तेरत्रानुक्तिर्न दोषायेत्याशयवान्प्रकृत्युपसर्जनपुरुषकर्तृत्ववादमपाकरोतीति भाष्यं मनसि निधायैतदधिकरणप्रतिपाद्यमाह प्रकृतीति । ननु पूर्वन्यायेनैतदपि निराकृतमिति नार्थोऽधिकरणेनेत्यतः पूर्वोक्तस्याङ्गित्वानुपपत्तिदोषोद्धारेण पूर्वपक्षप्रवृत्तेर्न गतार्थत्वमिति भावेनाभ्यधिकाशङ्कया पूर्वपक्षमाह तथा हीति ॥ चेतनत्वेन न कर्तृत्वानुपपत्तिरिति । जीवस्य चेतनत्वेन बुद्धिमतस्तत्कार्यप्रयत्नरूपप्रवृत्तिसम्भवादिति भावः । ननु च पुरुषमात्रस्यैव कर्तृत्वोपपत्तौ किं प्रकृत्युपसर्जनस्य पुरुषस्य कर्तृत्वकल्पनयेत्यत आह सुषुप्त्यादौ चेति । आदिपदेन प्रलयादिपरिग्रहः ॥ प्रकृतिरुपसर्जनभूतेति । इन्द्रियादिरूपा प्रकृतिरुपसर्जनभूतेत्यर्थः । सुषुप्त्यादौ च सोपरतेति न कर्तृत्वापादिकेति भावः ।&lt;/p&gt;</description>
    </item>
    <item>
      <title>०२ स्वतन्त्र ईश्वरो ऽपेक्षितः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/09_anyathAnumityadhikaraNam/02_svatantraH_IshvaraH_apexitaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/09_anyathAnumityadhikaraNam/02_svatantraH_IshvaraH_apexitaH/</guid>
      <description>&lt;h2 id=&#34;अङगतव-यद-तसयव-सवतनतरय-चनन-चखलम&#34;&gt;अङ्गित्वं यदि तस्यैव स्वातन्त्र्यं चेन्न चाखिलम्&lt;/h2&gt;&#xA;&lt;p&gt;&lt;strong&gt;स्वतन्त्र ईश्वरो ऽपेक्षितः&lt;/strong&gt;&lt;/p&gt;&#xA;&lt;p&gt;&lt;strong&gt;अङ्गित्वं यदि तस्यैव स्वातन्त्र्यं चेन्न चाखिलम्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;अत्र वक्तव्यं किं पुरुषस्यैकाकिनः कुत्रापि स्वातन्त्र्यं नास्ति उत अस्तीति । आद्यं दूषयितुं सूत्रं व्याचष्टे अङ्गित्वमिति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;॥ ॐ अन्यथाऽनुमितौ च ज्ञशक्तिवियोगात् ॐ ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;अङ्गित्वं यदि तस्यैव स्वातन्त्र्यं चेन्न चाखिलम् ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;तत्प्रेरणेऽप्यशक्तत्वात्स्वतन्त्रोऽन्यो ह्यपेक्षितः ॥&lt;/strong&gt;&lt;/em&gt;&lt;/p&gt;&#xA;&lt;p&gt;यदि पुरुष(स्यैवाङ्गि)स्याङ्गित्वं प्राधान्यं कर्तृत्वमिति यावत् । प्रकृतेस्तूपसर्जनत्वमेवेति पूर्वमतादन्यथाऽनुमीयते । तत्रापि च पुरुषस्याखिलं स्वातन्त्र्यं नास्तीति पक्षो यद्यङ्गीक्रियते तदा स्वतन्त्रोऽन्यः परमेश्वरोऽङ्गीकरणीय एव स्यात् । कुतः । प्रकृतिप्रेरणे पुरुषस्याशक्तत्वात् । मा भूत्तावत्कार्यान्तरार्थमीश्वरापेक्षा । तथाऽपि प्रकृतिप्रेरणार्थमपेक्षणीय एवासावित्यपेरर्थः ।&lt;/p&gt;</description>
    </item>
    <item>
      <title>०३ न हि जीवस्य स्वातन्त्र्यम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/09_anyathAnumityadhikaraNam/03_na_hi_jIvasya_svAtantryam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/09_anyathAnumityadhikaraNam/03_na_hi_jIvasya_svAtantryam/</guid>
      <description>&lt;h2 id=&#34;न-च-सवतनतरयमसयव&#34;&gt;न च स्वातन्त्र्यमस्यैव&lt;/h2&gt;&#xA;&lt;p&gt;&lt;strong&gt;न हि जीवस्य स्वातन्त्र्यम्&lt;/strong&gt;&lt;/p&gt;&#xA;&lt;p&gt;&lt;strong&gt;न च स्वातन्त्र्यमस्यैव&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;द्वितीयं निषेधति न चेति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;न च स्वातन्त्र्यमस्यैव &amp;hellip;&amp;hellip; &amp;hellip;..&lt;/strong&gt;&lt;/em&gt;&lt;/p&gt;&#xA;&lt;p&gt;तथा सति प्रकृत्यनपेक्षत्वप्रसङ्गेन अस्य स्वसिद्धान्तविरोधापत्तेरिति भावः । अनेन विप्रतिषेधाच्चेति सूत्रं व्याख्यातं भवति । सूत्रस्यार्थान्तरमाह प्रत्यक्षादीति ।&lt;/p&gt;&#xA;&lt;p&gt;&lt;strong&gt;अनुव्याख्यानम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;&amp;hellip;.. &amp;hellip;&amp;hellip; प्रत्यक्षादिविरोधतः ॥&lt;/strong&gt;&lt;/em&gt;&lt;/p&gt;&#xA;&lt;p&gt;प्रत्यक्षादिप्रमाणैर्हि पुरुषस्यास्वातन्त्र्यं सर्वदा उपलभ्यते । प्रकारान्तरेण व्याचष्टे हितेति ।&lt;/p&gt;&#xA;&lt;p&gt;&lt;strong&gt;अनुव्याख्यानम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;हिताक्रियादिदोषाच्च &amp;hellip;&amp;hellip; &amp;hellip;..&lt;/strong&gt;&lt;/em&gt;&lt;/p&gt;&#xA;&lt;p&gt;आदिपदेनाहितक्रियोपादीयते । एवं पञ्चमतानि निराकृत्योपसंहरति भद्रमिति ।&lt;/p&gt;&#xA;&lt;p&gt;&lt;strong&gt;अनुव्याख्यानम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;&amp;hellip;&amp;hellip; &amp;hellip;&amp;hellip;. भद्रं नानीश्वरं मतम् ॥&lt;/strong&gt;&lt;/em&gt;&lt;/p&gt;&#xA;&lt;p&gt;पातञ्जलाभिमतस्येश्वरस्येश्वरलक्षणाभावात्तदप्यनीश्वरमेव मतमिति ।&lt;/p&gt;&#xA;&lt;p&gt;नन्वन्यान्यपि भिन्नकसंसारमोचकादीन्यनीश्वराणि मतानि सन्ति तानि कुतो न निराक्रियन्ते । उक्तदोषैरेव निरस्तत्वाद् अभ्यधिकाशङ्काऽभावाच्चेत्याह संसारिण इति ।&lt;/p&gt;</description>
    </item>
    <item>
      <title>०४ सर्वैर् हरिरङ्गीकार्यतमः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/09_anyathAnumityadhikaraNam/04_sarvaiH_harirangIkAryatamaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/09_anyathAnumityadhikaraNam/04_sarvaiH_harirangIkAryatamaH/</guid>
      <description>&lt;h2 id=&#34;तसमचचछतपरमणन-यकतभशच-पर-हर&#34;&gt;तस्माच्च्छतिप्रमाणेन युक्तिभिश्च परो हरिः&lt;/h2&gt;&#xA;&lt;p&gt;&lt;strong&gt;सर्वैर् हरिरङ्गीकार्यतमः&lt;/strong&gt;&lt;/p&gt;&#xA;&lt;p&gt;&lt;strong&gt;तस्माच्च्छतिप्रमाणेन युक्तिभिश्च परो हरिः&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;किमतो यद्येवमनीश्वरमतमसमञ्जसमित्यत आह तस्मादिति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;तस्माच्च्छतिप्रमाणेन युक्तिभिश्च परो हरिः ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;अङ्गीकार्यतमो नित्यः सर्वैरपि सुनिश्चितम् ॥ २२५ ॥&lt;/strong&gt;&lt;/em&gt;&lt;/p&gt;&#xA;&lt;p&gt;न परपक्षनिरासमात्रेण स्वपक्षसिद्धिरित्यतः श्रुतिप्रमाणेनेत्याद्युक्तम् । पर उत्कृष्ट उक्तविशेषणोपपन्नः । नित्य इति सामर्थ्यादङ्गीकारस्य विशेषणम् । सर्वदेति यावत् । निश्चयस्य स्वपरपक्षसाधनोपालम्भातिरिक्तानपेक्षत्वात्प्रामाणिकनिश्चयस्य चासमीचीनत्वायोगात्सुनिश्चितमित्युक्तम् । प्रथमाध्यायव्युत्पादितेन स्वपक्षसाधनेनात्र व्युत्पादितेन परपक्षोपालम्भेन च यथालक्षितं ब्रह्म सिद्धमित्याशयः । नन्वेवं तर्हि उत्तराधिकरणानामनारम्भ एव । निराकरिण्यमाणैरप्युक्तविशेषणस्येश्वरस्यानभ्युपगतत्वादिति चेत् । सत्यम् । तथाऽपि तन्मतानामत्यन्तहेयताप्रदर्शनाय दूषणान्तराणि व्युत्पादयितुमुत्तरो ग्रन्थः ॥ २२५ ॥&lt;/p&gt;</description>
    </item>
  </channel>
</rss>
