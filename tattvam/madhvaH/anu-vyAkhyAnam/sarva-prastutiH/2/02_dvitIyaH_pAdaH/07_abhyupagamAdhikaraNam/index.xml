<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०७ अभ्युपगमाधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/</link>
    <description>Recent content in &#43;०७ अभ्युपगमाधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/index.xml" rel="self" type="application/rss+xml" />
    <item>
      <title>०१ नेदमाधिकरणं साङ्ख्यनिरासाय प्रवृत्तम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/01_nedamAdhikaraNaM_sAnkhyanirAsAya_prav/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/01_nedamAdhikaraNaM_sAnkhyanirAsAya_prav/</guid>
      <description>&lt;h2 id=&#34;ॐ-अभयपगमऽपयरथभवत-ॐ&#34;&gt;ॐ अभ्युपगमेऽप्यर्थाभावात् ॐ&lt;/h2&gt;&#xA;&lt;p&gt;&lt;strong&gt;॥ अथ अभ्युपगमाधिकरणम् ॥&lt;/strong&gt;&lt;/p&gt;&#xA;&lt;p&gt;&lt;strong&gt;नेदमाधिकरणं साङ्ख्यनिरासाय प्रवृत्तम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ अभ्युपगमेऽप्यर्थाभावात् ॐ&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ॐ अभ्युपगमेऽप्यर्थाभावात् ॐ ॥ केचिदिदं सूत्रमेवं व्याचक्षते । प्राक् प्रधानस्य प्रवृत्तिर्नोपपद्यत इत्युक्तम् । अथेदानीं प्रवृत्तेरभ्युपगमेऽपि तस्याः प्रयोजनाभावादिति । तदयुक्तम् । अभ्युपगमेऽपीत्येतावतो वैयर्थ्यात् । अर्थाभावाच्चेत्येतावतैव पूर्णत्वात् । किञ्च अर्थाभावेन किं साध्यम् । साङ्ख्यमतस्यासामञ्जस्यं वा प्रकृतेः प्रवृत्त्यनुपपत्तिर्वा । नाद्यः । व्यधिकरणत्वात् । कथञ्चिदेकाधिकरणतापादनेऽपि स्वमतेनानैकान्त्यात् । न द्वितीयः । अभ्युपगम(वाद)विरोधात् । न ह्यभ्युपगमवादेऽपि यदेवाभ्युपगम्यते तदेव निराक्रियते । अनास्थां खलु तात्कालिकीमभ्युपगमेन द्योतयन्ति । यथाऽस्तु शब्दो नित्योऽनित्यो वा, अनुशासनं तावत्कर्तव्यमिति । तस्मान्नायं सूत्रार्थः ।&lt;/p&gt;</description>
    </item>
    <item>
      <title>०२ चार्वाकमतनिरासायेदमधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/02_chArvAkamatanirAsAyedamadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/02_chArvAkamatanirAsAyedamadhikaraNam/</guid>
      <description>&lt;h2 id=&#34;ॐ-अभयपगमऽपयरथभवत-ॐ&#34;&gt;ॐ अभ्युपगमेऽप्यर्थाभावात् ॐ&lt;/h2&gt;&#xA;&lt;p&gt;&lt;strong&gt;चार्वाकमतनिरासायेदमधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ अभ्युपगमेऽप्यर्थाभावात् ॐ&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;किन्नाम मा भूदचेतनस्य कर्तृत्वं, शरीरस्यैव चेतनावत्त्वेन कर्तृत्वोपपत्तेः । किमीश्वरादिनेत्यधिकाशङ्कया प्रत्यवतिष्ठमानस्य चार्वाकस्य मतमत्राधिकरणे निरस्यत इति भावेन तन्मतमुपन्यस्यति चार्वाकैरिति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;ॐ अभ्युपगमेऽप्यर्थाभावात् ॐ ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;चार्वाकैरुच्यते मानमक्षजं नापरं क्वचित् ॥&lt;/strong&gt;&lt;/em&gt;&lt;/p&gt;&#xA;&lt;p&gt;चार्वी बुद्धिस्तत्सम्बन्धादाचार्योऽपि चार्वी । तस्येमे छात्राश्चार्वाकाः । तैरक्षजं मानमुच्यते । नन्वेतदस्माकमपि सम्मतमित्यतः सावधारणमिदमुक्तमित्याशयेनोक्तं विवृणोति नापरमिति । अनुमानमागमश्च मानं नोच्यत इत्यर्थः । एतदप्यस्माकमनुमतमेव । प्रमेयविशेषे प्रत्यक्षस्यैव मानताऽभ्युपगमादित्यत आह क्वचिदिति ।&lt;/p&gt;&#xA;&lt;p&gt;एतदुक्तं भवति । प्रमाणाधीना हि प्रमेयसिद्धिः । प्रमाणं च प्रत्यक्षमेव । नातोऽन्यदस्ति । न च प्रत्यक्षेणेश्वरं प्रतीमः । तस्मात्प्रमाणाभावान्नास्तीश्वर इति ।&lt;/p&gt;</description>
    </item>
    <item>
      <title>०३ चार्वाकमतनिरासः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/03_chArvAkamatanirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/03_chArvAkamatanirAsaH/</guid>
      <description>&lt;h2 id=&#34;यदवम&#34;&gt;यदेवम्&lt;/h2&gt;&#xA;&lt;p&gt;&lt;strong&gt;चार्वाकमतनिरासः&lt;/strong&gt;&lt;/p&gt;&#xA;&lt;p&gt;&lt;strong&gt;यदेवं&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;एतन्मतनिरासार्थं सूत्रं व्याख्यातुमुपोद्घातं तावदाह यदेवमिति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;यदेवं &amp;hellip;&amp;hellip;. &amp;hellip;&amp;hellip;. &amp;hellip;&amp;hellip;&amp;hellip;&lt;/strong&gt;&lt;/em&gt;&lt;/p&gt;&#xA;&lt;p&gt;यद्येवमतीन्द्रियं वस्तु न स्यात् । तदा तदीयं शास्त्रं विषयप्रयोजनशून्यमापद्येतेति शेषः । तत्कथ मिति चेत् । किमनेन शास्त्रेण तत्प्रणेता विषयं प्रतिपद्यते प्रयोजनं च लभते । उत विनेया नराः ।&lt;/p&gt;&#xA;&lt;p&gt;आद्यं दूषयति दर्शनेनेति ।&lt;/p&gt;&#xA;&lt;p&gt;&lt;strong&gt;अनुव्याख्यानम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;&amp;hellip;.. दर्शनेनास्य कोऽर्थः प्रत्यक्षगोचरः ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;लब्धस्तेनैव हि &amp;hellip;.. &amp;hellip;&amp;hellip;.&lt;/strong&gt;&lt;/em&gt;&lt;/p&gt;&#xA;&lt;p&gt;किमाक्षेपे । अर्थो विषयः प्रयोजनं च । लब्ध उपलब्धः प्राप्तश्च । प्रत्यक्षगोचरो हीति तत्र हेतुः । ततश्चायमर्थः । न तावदनेन शास्त्रेण शास्त्रप्रणेत्राऽतीन्द्रियोऽर्थ उपलभ्यते । तदभावात् । नाप्यैन्द्रियकः । तस्य प्रत्यक्षगोचरत्वेन विषयत्वानुपपत्तेः । ‘अप्राप्ते हि शास्त्रमर्थवत्’ किञ्च प्रत्यक्षेण तमर्थमुपलभ्य खल्वसौ शास्त्रं प्रणीतवान् । अन्यथा (तत्प्र)प्रणयनानुपपत्तेः । तथा च तं प्रति तमेवार्थमुपदर्शयत्कथं सविषयं स्यात् । एवं प्रयोजनमपि न तावदतीन्द्रियम् । तदभावात् । नाप्यैन्द्रियकम् । तस्य योग्यानुपल(ब्धि)म्भबाधितत्वात् ॥ ननु हितोपदेष्टरि जनोऽनुरज्यते । ‘जनानुरागप्रभवाश्च सम्पद’ इति चेत् । कृतघ्नतानिमित्तप्रत्यवायानुसन्धाने सत्येवमेतत् । तत्तु परेण त्याजितमिति ।&lt;/p&gt;</description>
    </item>
    <item>
      <title>०४ भवच्छास्त्रम् उन्मत्तप्रलपितमेव</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/04_bhavachChAstraM_unmattapralapitameva/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/04_bhavachChAstraM_unmattapralapitameva/</guid>
      <description>&lt;h2 id=&#34;सवपररथवहनतवत&#34;&gt;स्वपरार्थविहीनत्वात्&lt;/h2&gt;&#xA;&lt;p&gt;&lt;strong&gt;भवच्छास्त्रम् उन्मत्तप्रलपितमेव&lt;/strong&gt;&lt;/p&gt;&#xA;&lt;p&gt;&lt;strong&gt;स्वपरार्थविहीनत्वात्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;किमतो यद्येवमित्यत आह स्वेति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;स्वपरार्थविहीनत्वात् &amp;hellip;.. &amp;hellip;&amp;hellip;&lt;/strong&gt;&lt;/em&gt;&lt;/p&gt;&#xA;&lt;p&gt;निष्फलं शास्त्रमिति वक्ष्यमाणं सिंहावलो(कनन्याये)कितेनानुवर्तते । तच्चोपलक्षणम् । निर्विषयं चेत्यपि द्रष्टव्यम् । विषयप्रयोजनवत्त्वं हि स्वपरविषयप्रयोजनवत्तया व्याप्तम् । तृतीयप्रकाराभावात् । सर्वप्रकारपरित्यागेन सामान्यानवस्थानात् । ततश्च व्यापिकायाः स्वपरविषयप्रयोजनवत्ताया अभावात्तद्य्वाप्तं विषयप्रयोजनवत्त्वमपि नास्तीत्यर्थः ।&lt;/p&gt;&#xA;&lt;p&gt;अस्त्वेवं विषयप्रयोजनशून्यमस्मदीयं शास्त्रम् । ततः किमित्यतः सूत्रं व्याख्याति स्वमतेनैवेति ।&lt;/p&gt;&#xA;&lt;p&gt;&lt;strong&gt;अनुव्याख्यानम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;&amp;hellip;.. &amp;hellip;.. स्वमतेनैव निष्फलम् ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;किमित्युन्मत्तवच्छास्त्रं वृथा प्रलपति स्वयम् ॥&lt;/strong&gt;&lt;/em&gt;&lt;/p&gt;&#xA;&lt;p&gt;यत एवं स्वमतेनैव निष्फलं निर्विषयं च न केवलं परोपपादनेन । तस्माद् वृथा विषयप्रयोजनशून्यम् । यस्माद्वादिना चार्वाकेण प्रतिवादिभिश्च तदितरैः सर्वैर्विषयप्रयोजनशून्यतयाऽभ्युपगतम् । तस्माद्विषयप्रयोजनशून्यमेवेत्यर्थः । यस्माद्वृथा तस्मात्तच्छास्त्रं किमिति स्वयं प्रेक्षावान् प्रलपति । प्रेक्षावता नारम्भणीयमिति यावत् । विषयप्रयोजनशून्यं चारभमाणो न लौकिको नापि परीक्षक इत्युन्मत्तवदुपेक्षणीयः स्यादिति । यद्वा निष्फलमिति प्रयोजनाभावाभिधानम् । वृथेति विषयाभाववचनम् । तथा चैवं सूत्रयोजना । न केवलं परोपपादनेन किन्तु स्वाभ्युपगमेऽप्यर्थाभावादनारम्भणीयं शास्त्रमिति शेष इति । अर्थाभावहेतोरसिद्धिपरिहारायाभ्युपगमेऽपीत्युक्तम् ।&lt;/p&gt;</description>
    </item>
    <item>
      <title>०५ आत्मा देहादन्यः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/05_AtmA_dehAdanyaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/05_AtmA_dehAdanyaH/</guid>
      <description>&lt;h2 id=&#34;दहदनयऽनभवत-आतम-भत-शररणम&#34;&gt;देहादन्योऽनुभवत आत्मा भाति शरीरिणाम्&lt;/h2&gt;&#xA;&lt;p&gt;&lt;strong&gt;आत्मा देहादन्यः&lt;/strong&gt;&lt;/p&gt;&#xA;&lt;p&gt;&lt;strong&gt;देहादन्योऽनुभवत आत्मा भाति शरीरिणाम्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु च प्रमाणानुरोधि प्रयोजनम् । न पुनः प्रयोजनमनुरुध्या प्रामाणिकोऽप्यर्थोऽङ्गीकर्तुमुचितः । अतिप्रसङ्गात् । प्रमाणं च प्रत्यक्षमेव नान्यत् । न चैवं लोकव्यवहारोच्छेदः । सम्भावनयैव तदुपपत्तेः । संवादेन च प्रामाण्याभिमानात् । प्रत्यक्षेण च देह एवात्मोपलभ्यते । गौरोऽहं जानामीति । तथा च कालान्तरभाविप्रयोजनान्वयिनः पुरुषस्य अभावात्कथं धर्ममोक्षाख्यं प्रयोजनमतीन्द्रियश्च विषयोऽङ्गीकर्तुं शक्यत इत्यत आह देहादिति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;देहादन्योऽनुभवत आत्मा भाति शरीरिणाम् ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;मम देह इति व्यक्तं ममार्थ इति वत्सदा ॥&lt;/strong&gt;&lt;/em&gt;&lt;/p&gt;</description>
    </item>
    <item>
      <title>०६ वेदप्रामाण्यसमर्थनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/06_vedaprAmANyasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/06_vedaprAmANyasamarthanam/</guid>
      <description>&lt;h2 id=&#34;परतयकषसयव-मनतवमत-कनवसयत&#34;&gt;प्रत्यक्षस्यैव मानत्वमिति केनावसीयते&lt;/h2&gt;&#xA;&lt;p&gt;&lt;strong&gt;वेदप्रामाण्यसमर्थनम्&lt;/strong&gt;&lt;/p&gt;&#xA;&lt;p&gt;&lt;strong&gt;प्रत्यक्षस्यैव मानत्वमिति केनावसीयते&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;नन्वस्त्वात्मा देहातिरिक्तस्तथाऽप्यर्थकामातिरिक्ते पुरुषार्थे तत्साधनादौ च किं मानम् । वेदादिरागमोऽनुमानं चेति वदामः । तस्य प्रामाण्यमेव कुत इति चेत् । तत्राह प्रत्यक्षस्यैवेति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;प्रत्यक्षस्यैव मानत्वमिति केनावसीयते ॥&lt;/strong&gt;&lt;/em&gt;&lt;/p&gt;&#xA;&lt;p&gt;यत्परेणाभ्युपगतमर्थादि तत्कुतः सिद्धमिति वक्तव्यम् । प्रत्यक्षेणेति चेत् । प्रत्यक्षस्य मानत्वमित्येव केनावसीयते । तथा च पुरुषार्थतत्साधनमात्रासिद्धौ जगदनीहमापद्येतेति । प्रत्यक्षज्ञानं तावत्प्रतीयते । प्रामाण्यं च ज्ञानग्राहकमात्रग्राह्यम् । अतः कथमुक्तो दोषः । प्रामाण्यपरतस्त्ववादेऽपि बाधकाभावादिना प्रत्यक्षप्रामाण्यसिद्धिरित्यत आह यदीति ।&lt;/p&gt;&#xA;&lt;p&gt;&lt;strong&gt;अनुव्याख्यानम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;यदि तत्साधकं वेदप्रामाण्ये न कथं भवेत् ॥&lt;/strong&gt;&lt;/em&gt;&lt;/p&gt;</description>
    </item>
    <item>
      <title>०७ नचान्याऽमानतेत्यस्य प्रकारान्तरेण व्याख्यानम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/07_nachAnyA-mAnatetyasya_prakArAntareNa_/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/07_nachAnyA-mAnatetyasya_prakArAntareNa_/</guid>
      <description>&lt;h2 id=&#34;न-चनयमनत-कवप-परमणनवसयत&#34;&gt;न चान्यामानता क्वापि प्रमाणेनावसीयते&lt;/h2&gt;&#xA;&lt;p&gt;&lt;strong&gt;नचान्याऽमानतेत्यस्य प्रकारान्तरेण व्याख्यानम्&lt;/strong&gt;&lt;/p&gt;&#xA;&lt;p&gt;&lt;strong&gt;न चान्यामानता क्वापि प्रमाणेनावसीयते&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;नन्वर्थसन्निकृष्टकरणजन्यत्वात्प्रत्यक्षं प्रमाणम् । अनुमानागमयोरतीतादिकमपि विषयीकुर्वतोस्तदभावात्कथं प्रामाण्यमिति । किं याथार्थ्यमेव प्रामाण्यं तन्नियामकश्च सन्निकर्षो ऽन्यथाऽतिप्रसङ्गादित्यभिप्राय उत विषयसन्निकृष्टकरणजन्यत्वं प्रामाण्यमिति ।&lt;/p&gt;&#xA;&lt;p&gt;आद्येऽपि किं यथाकथञ्चित्सन्निकर्षो नियामकः । अत संयोग एव । आद्यं दूषयति न चेति । एवं तर्ह्यन्ययोरनुमानागमयोरमानता नास्ति । अविनाभावादिसन्निकर्षस्य तत्रापि सत्त्वादिति भावः । द्वितीये दोषमाह क्वापीति । क्वापि प्रमाणे चाक्षुषे श्रावणे च । नावसीयते नाभ्युपगम्यतेऽर्थसंयुक्तकरणजन्यता । परेण गोलका(द्य)तिरिक्तस्य चक्षुरादेरनभ्युपगमात् । तदात्मकस्य चार्थसंयोगाभावात् । ततः प्रत्यक्षस्यापि कस्यचित्प्रामाण्यं न स्यादिति ।&lt;/p&gt;</description>
    </item>
    <item>
      <title>०८ विषयप्रयोजनाभावाद् उपेक्ष्यश् चार्वाकपक्षः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/08_viShayaprayojanAbhAvAt_upexyaH_chArvA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/07_abhyupagamAdhikaraNam/08_viShayaprayojanAbhAvAt_upexyaH_chArvA/</guid>
      <description>&lt;h2 id=&#34;सवमतनरथरहत-उपकषय-पकष-ईदश&#34;&gt;स्वमतेनार्थरहित उपेक्ष्यः पक्ष ईदृशः&lt;/h2&gt;&#xA;&lt;p&gt;&lt;strong&gt;विषयप्रयोजनाभावाद् उपेक्ष्यश् चार्वाकपक्षः&lt;/strong&gt;&lt;/p&gt;&#xA;&lt;p&gt;&lt;strong&gt;स्वमतेनार्थरहित उपेक्ष्यः पक्ष ईदृशः&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;सूत्रार्थमुपसंहरति स्वमतेनेति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;स्वमतेनार्थरहित उपेक्ष्यः पक्ष ईदृशः ॥ २२३ ॥&lt;/strong&gt;&lt;/em&gt;&lt;/p&gt;&#xA;&lt;p&gt;स्वसम्मत्यैव अर्थरहितो विषयप्रयोजनरहितः । ईदृश ईश्वराद्यतीन्द्रियानभ्युपगमलक्षणः&lt;/p&gt;&#xA;&lt;p&gt;॥ २२३ ॥&lt;/p&gt;&#xA;&lt;h3 id=&#34;शषवकयरथचनदरक&#34;&gt;&lt;strong&gt;शेषवाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;‘स्वमतेनैव निष्फलमि’ति पूर्वग्रन्थं मनसि निधायाह स्वसम्मत्यैवेति । विषयप्रयोजनराहित्यस्य प्रागुपपदितत्वेनात्रार्थशब्दस्य अर्यत इति व्युत्पत्त्या विषयमात्रपरत्वस्य वाऽर्थ्यते प्रार्थ्यत इति व्युत्पत्त्या प्रयोजनमात्रपरत्वस्य चायोगादुभयपरत्वमित्यभिप्रेत्यार्थरहित इत्येतदनूद्य व्याख्याति अर्थरहितो विषयप्रयोजनरहित इति । ईश्वरादीत्यादिपदेन धर्माधर्मस्वर्गापवर्गादेः परिग्रहः । आदिपदसङ्ग्राह्यतावच्छेदकधर्मकथनम् अतीन्द्रियेति ॥ २२३ ॥&lt;/p&gt;&#xA;&lt;h3 id=&#34;परमल&#34;&gt;&lt;strong&gt;परिमल&lt;/strong&gt;&lt;/h3&gt;&#xA;&lt;p&gt;‘स्वमतेनैव निष्फलमि’त्यनेनापौनरुक्त्यायाह सूत्रार्थमुपसंहरतीति ॥ २२३ ॥&lt;/p&gt;</description>
    </item>
  </channel>
</rss>
