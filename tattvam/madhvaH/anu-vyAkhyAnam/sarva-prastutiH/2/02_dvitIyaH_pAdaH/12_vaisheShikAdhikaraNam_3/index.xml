<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१२ वैशेषिकाधिकरणम् ३ on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/</link>
    <description>Recent content in &#43;१२ वैशेषिकाधिकरणम् ३ on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/index.xml" rel="self" type="application/rss+xml" />
    <item>
      <title>०१ सर्वपदार्थेषु विशेषोऽङ्गीकार्यः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/01_sarvapadArtheShu_visheSho-ngIkAryaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/01_sarvapadArtheShu_visheSho-ngIkAryaH/</guid>
      <description>&lt;h2 id=&#34;समनयदपदरथष-तननषठतवदयऽखल&#34;&gt;सामान्यादिपदार्थेषु तन्निष्ठत्वादयोऽखिलाः&lt;/h2&gt;&#xA;&lt;p&gt;&lt;strong&gt;सर्वपदार्थेषु विशेषोऽङ्गीकार्यः&lt;/strong&gt;&lt;/p&gt;&#xA;&lt;p&gt;&lt;strong&gt;सामान्यादिपदार्थेषु तन्निष्ठत्वादयोऽखिलाः&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;प्रागुक्तं समवाये विशेषोऽङ्गीक्रियत इति तन्न तावदेव । किन्तु सर्वेष्वपि पदार्थेष्विति दर्शयन्विशेषस्य व्यवहारान्यथाऽनुपपत्तिसिद्धतां चोपपादयति सामान्यादीति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;सामान्यादिपदार्थेषु तन्निष्ठत्वादयोऽखिलाः ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;कथं धर्मा निवार्यन्ते वस्त्वैक्येऽपि हि वादिभिः ॥&lt;/strong&gt;&lt;/em&gt;&lt;/p&gt;&#xA;&lt;p&gt;तन्निष्ठत्वादयो व्यक्तिनिष्ठत्वादयः । कथमित्याक्षेपे । वस्त्वैक्येऽपि धर्म्यैक्येऽपि । कुतो न निवार्यन्त इत्यत उक्तं वादिभिरिति । अविसंवादिव्यवहारसिद्धत्वादिति यावत् ।&lt;/p&gt;&#xA;&lt;p&gt;एतदेव प्रपञ्चयति कार्यस्येति ।&lt;/p&gt;&#xA;&lt;p&gt;&lt;strong&gt;अनुव्याख्यानम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;कार्यस्य तत्तन्निष्ठत्वं गुणादेर्व्यापितादिकः ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;कथं विशेषो नैवास्ति &amp;hellip;&amp;hellip;.&lt;/strong&gt;&lt;/em&gt;&lt;/p&gt;&#xA;&lt;p&gt;अस्ति तावदवयविनोऽवयवनिष्ठत्वं नाम धर्मः । गुणानां केषाञ्चिद्रूपादीनामाश्रयव्यापित्वं केषाञ्चित्संयोगादीनां प्रदेशवृत्तित्वम्, रूपादीनामुद्भूतत्वम्, सर्वेषां चतुर्विंशतित्वम्, कर्मणश्च आश्रयव्यापित्वमनित्यत्वं पञ्चत्वं मूर्तनिष्ठत्वम्, सामान्यस्यापि द्रव्यगुणकर्मनिष्ठत्वम्, नित्यत्वमनुगतत्वम्, द्विविधत्वमित्यतिबहुलोऽयं पदार्थधर्मसमूहः । न चायमाश्रयतो भिन्न एवेति युक्तम् । अस्ति च धर्मधर्म्यादिव्यवहारः । तन्तुषु पटः, प(घ)टो न भवति घ(प)ट इत्यादिः । स चायमत्यन्ताभेदेऽनुपपद्यमानः स्वोपपादकं विशेषमवगमयतीति सर्वपदार्थेषु कथं विशेषो नैवास्ति ।&lt;/p&gt;</description>
    </item>
    <item>
      <title>०२ धर्माणां भेदे षट्पदार्थातिरिक्तत्वं स्यात्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/02_dharmANAM_bhede_ShaTpadArthAtiriktatv/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/02_dharmANAM_bhede_ShaTpadArthAtiriktatv/</guid>
      <description>&lt;h2 id=&#34;स-च-धरमऽपर&#34;&gt;स च धर्मोऽपरो&lt;/h2&gt;&#xA;&lt;p&gt;&lt;strong&gt;धर्माणां भेदे षट्पदार्थातिरिक्तत्वं स्यात्&lt;/strong&gt;&lt;/p&gt;&#xA;&lt;p&gt;&lt;strong&gt;स च धर्मोऽपरो&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;सत्यम् । सन्त्येव द्रव्यादिषु सप्तस्वपि पदार्थेषु ते ते धर्माः । किन्नामाश्रयतो भिन्ना एव । तथा च तत्सम्बन्धनिबन्धनतयैवोपपद्यमानो व्यवहारः सर्वपदार्थेषु न विशेषमाक्षेप्तुमलमित्याशयेन शङ्कते स चेति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;&amp;hellip;&amp;hellip;.. स च धर्मोऽपरो ॥&lt;/strong&gt;&lt;/em&gt;&lt;/p&gt;&#xA;&lt;p&gt;न केवलं गुणादि द्रव्यादितो भिन्नम् । किन्तु सस् तत्तन्निष्ठत्वादिधर्मश्च अपरः स्वाश्रयाद्भिन्नो यद्यङ्गीक्रियत इत्यर्थः । निराकरोति षडिति ।&lt;/p&gt;&#xA;&lt;p&gt;&lt;strong&gt;अनुव्याख्यानम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;षट्पदार्थातिरेकः स्यात् &amp;hellip;&amp;hellip;&amp;hellip;&amp;hellip;&lt;/strong&gt;&lt;/em&gt;&lt;/p&gt;&#xA;&lt;p&gt;तर्हि धर्माणां षड्भ्यः पदार्थेभ्योऽतिरेकः स्यात् । तथा च षडेव पदार्था इति नियमो भज्येतेति ।&lt;/p&gt;</description>
    </item>
    <item>
      <title>०३ नियमपरित्यागेऽपि धर्मसन्तानावस्था</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/03_niyamaparityAge-pi_dharmasantAnAvasth/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/03_niyamaparityAge-pi_dharmasantAnAvasth/</guid>
      <description>&lt;h2 id=&#34;पदरथनयमऽप-ह&#34;&gt;पदार्थानियमेऽपि हि&lt;/h2&gt;&#xA;&lt;p&gt;&lt;strong&gt;नियमपरित्यागेऽपि धर्मसन्तानावस्था&lt;/strong&gt;&lt;/p&gt;&#xA;&lt;p&gt;&lt;strong&gt;पदार्थानियमेऽपि हि&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु धर्मा धर्मितो भिन्ना एव । न चोक्तदोषः । नैयायिकादिभिः परमाण्वारम्भवादिभिः षडेव पदार्था इति नियमस्यानङ्गीकृतत्वात् । धर्मपदार्थस्य पृथगङ्गीकृतत्वाच्च । तथा च भिन्नधर्मसंसर्गवशात्सर्वव्यवहारोपपत्तौ न तदन्यथाऽनुपपत्त्या विशेषसिद्धिरित्यत आह पदार्थेति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;&amp;hellip;&amp;hellip; &amp;hellip;&amp;hellip; &amp;hellip;&amp;hellip;पदार्थानियमेऽपि हि ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;धर्मस्य धर्मसन्तानादनवस्था(ऽऽकरो)खनिर्भवेत् ॥&lt;/strong&gt;&lt;/em&gt;&lt;/p&gt;&#xA;&lt;p&gt;पदार्थानां षडेवेति नियमाभावपक्षेऽपि हि यस्माद्धर्मस्य धर्मसन्तानादनवस्थाया आकरो भवेदयं पक्षः, तस्माद्धर्मधर्माणामाश्रयाभेदेऽवश्यमङगीकार्ये तत्र धर्मधर्म्यादिव्यवहारान्यथाऽनुपपत्त्या विशेषोऽङ्गीकरणीय इति योज्यम् । खनिर् आकरः ।&lt;/p&gt;&#xA;&lt;h3 id=&#34;शषवकयरथचनदरक&#34;&gt;&lt;strong&gt;शेषवाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;ननु ‘पदार्थानियमेऽपि ही’त्युत्तरवाक्ये धर्मानवस्थाप्रसञ्जनेन धर्माणां स्वाश्रयतोऽत्यन्तभिन्नत्वनिराकरणं क्रियते । तदनर्थकम् । प्रकृतानुपयोगात् । न चात्यन्तभिन्नधर्मसंसर्गवशाद्विशेषसाधकव्यवहारोपपत्तिशङ्कानिरासार्थं तदिति वाच्यम् । षट्पदार्थातिरेकः स्यादिति पूर्वग्रन्थे पदार्थनियमभङ्गापादनेनैव धर्माणां स्वाश्रयतोऽत्यन्तभिन्नत्वनिराससिध्द्या पुनस्तदाश्रयणेनान्यथासिद्धिशङ्कानुदयाद् इत्यतो नियमवादिनं प्रति नियमभङ्गापादनसम्भवेन तेन धर्माणां स्वाश्रयतोऽत्यन्तभेदनिराससिध्द्या तदाश्रयणेन पुनस्तस्यान्यथासिद्धिशङ्कानुदयेऽपि पदार्थानियमवादिनं नैयायिकं प्रति तन्नियमभङ्गस्येष्टापादनतयाऽसम्भवेन तेन धर्माणां स्वाश्रयतोऽत्यन्तभेदनिरासासिद्ध्याऽनियमवादिनस्तदाश्रयणेन विशेषसाधकव्यवहारस्यान्यथासिद्धिशङ्कासम्भवेन तन्निरासार्थतया तं प्रत्यप्यनवस्थाप्रसङ्गेन भेदनिराकरणस्यार्थवत्वान्न तत्परोत्तरभाष्यवैयर्थ्यमित्यभिप्रेत्यानियमपक्षेऽपि तद्भेदनिरासपरतयोत्तरभाष्यं योजयितुमनियमपक्षमाश्रित्यान्यथासिद्धिशङ्कामुत्थापयति नन्विति । ननु धर्माणां षड्भ्योऽतिरेके षडेवेति नियमभङ्गप्रसङ्गादनतिरेके च षट्स्वन्तर्भावानुपपत्तेर्न धर्मिणो भिन्नत्वाश्रयणं युक्तमित्याशङ्क्यङ्क्य निषेधति न चेति । तत्कुत इत्यतोऽतिरिक्त्वपक्षोकां दोषं परिहरति नैयायिकादिभिरिति । आदिपदेन तदेकदेशिमतपरिग्रहः । परमाण्वारम्भवादिभिरिति क्वचित्पट्यते तत्स्वरूपकथनमित्यवधेयम् । धर्मपदार्थस्य पृथगङ्गीकारेणानतिरेकानभ्युपगमान्न तत्पक्षोक्तान्तर्भावानुपपत्तिरपीत्याह धर्मपदार्थस्येति ॥ सर्वव्यवहारेति । धर्मधर्म्यादिव्यवहारेत्यर्थः ।&lt;/p&gt;</description>
    </item>
    <item>
      <title>०४ अनवस्था अपरिहार्या</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/04_anavasthA_aparihAryA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/04_anavasthA_aparihAryA/</guid>
      <description>&lt;h2 id=&#34;समनयसयप-समनय-गणसयप-गण-हयत&#34;&gt;सामान्यस्यापि सामान्यं गुणस्यापि गुणो ह्यतः&lt;/h2&gt;&#xA;&lt;p&gt;&lt;strong&gt;अनवस्था अपरिहार्या&lt;/strong&gt;&lt;/p&gt;&#xA;&lt;p&gt;&lt;strong&gt;सामान्यस्यापि सामान्यं गुणस्यापि गुणो ह्यतः&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;नन्वस्त्येव द्रव्यादिधर्मेष्वस्तित्वादिष्वप्यस्तित्वादिकम् । तच्चाश्रयतो भिन्नमेव । न चैवं धर्मस्यानवधिकधर्मसन्तानादनवस्थादोषः । उत्पत्तिज्ञप्तिप्रतिबन्धकत्वाभावेनादोषत्वात् । यथाऽऽहुः ‘मूलक्षयकरीं प्राहुरनवस्थां हि दूषणमि’ति । यदर्थमुत्तरोत्तरानुसरणं तन्मूलमुत्पत्तिर्ज्ञप्तिर्वा । ततो भिन्ननिमित्ततयोपपद्यमानो व्यवहारो न विशेषमाक्षेप्तुमलमित्यत आह सामान्यस्यापीति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;सामान्यस्यापि सामान्यं गुणस्यापि गुणो ह्यतः ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;नाङ्गीकृतः &amp;hellip;&amp;hellip; &amp;hellip;&amp;hellip; &amp;hellip;&amp;hellip;.&lt;/strong&gt;&lt;/em&gt;&lt;/p&gt;&#xA;&lt;p&gt;सामान्यस्य गोत्वादेः, सामान्यं सत्तालक्षणम् । गुणस्य च रूपादेः, सङ्ख्यापृथक्त्वादिगुणो ऽत अनवस्थाभयादेव हि नाङ्गीकृतः ।&lt;/p&gt;&#xA;&lt;p&gt;अयमाशयः । सामान्यस्यापि सामान्यं तावत्परेण नाङ्गीकृतम् । तथा गुणस्यापि गुणो नाङ्गीकृतः । तत्कस्मादिति वक्तव्यम् । तावत्प्रतीत्यभावात् । सद्गोत्वं चतुर्विंशतिगुणा रूपाद्रसः पृथगिति प्रतिभासस्य दुरपन्हवत्वात् । न च न सद्गोत्वमित्यादि बाधकमस्ति येन प्रतीतस्यापि परित्यागः । गोत्वं न सत्तावदपरसामान्यशून्यत्वाद्विशेषवत्, गुणा न गुणवन्तोऽद्रव्यत्वात्क्रियावदित्यादिबाधकमस्तीति चेन्न । विपक्षे बाधकाभावेनाप्रयोजकत्वात् । दृष्टान्तयोः(श्च) साध्यविकलत्वाच्च । यदि गोत्वादौ सत्ता स्यात्तदा सत्तायामपि स्यात् । तथा चात्माश्रयत्वमिति चेन्न । सत्तान्तरत्वोपपत्तेः । किञ्च प्रतीते किमात्माश्रयता करिष्यति । अन्यथा प्रमेयत्वादीनां केवलान्वयित्वं न स्यात् । आत्माश्रयभयाद्यतः प्रमेयत्वादिव्यावृत्तिस् तस्यैव विपक्षत्वात् । उक्तं च ‘कथं स्ववृत्तिरिष्टा चेद्यथाऽन्यत्रेति गृह्यताम् । प्रमाणं शरणं वृत्तौ न भिन्नाभिन्नतेयते’ इति । गुणानामपि गुणवत्वे द्रव्यलक्षणयोगाद्द्रव्यतापत्तिरिति चेन्न । प्रतीतिमनुरुध्य लक्षणान्तरस्य कर्तव्यत्वात् । तस्मात्सामान्ये सामान्यं गुणे च गुणः । अनवस्थाभयादेव नाङ्गीक्रियत इत्येव वक्तव्यम् । यथाऽऽह ‘व्यक्तेरभेदस्तुल्यत्वं सङ्करोऽथानवस्थितिः । रूपहानिरसम्बन्धो जातिबाधकसङ्ग्रहः ’ इति । न चानवच्छिन्ना सामान्यपरम्परागुणपरम्परा चोत्पत्तिज्ञप्तिप्रतिबन्धे हेतुः । तथा च यथा सा दूषणं तथा प्रकृताऽपि दूषणमेव । न चेत्साऽपि न स्यादिति सामान्यादेरपि सामान्याद्यङ्गीकार्यं स्यात् । यदि कथञ्चिज्ज्ञप्तिप्रतिबन्धकत्वं तत्र व्युत्पाद्येत । तर्हि वयमप्यत्र तद्य्वुत्पादयिष्याम इति ।&lt;/p&gt;</description>
    </item>
    <item>
      <title>०५ अनवस्था नकचिद्दूषणं भवेत्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/05_anavasthA_nakachiddUShaNaM_bhavet/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/05_anavasthA_nakachiddUShaNaM_bhavet/</guid>
      <description>&lt;h2 id=&#34;स-च-यद-ननवसथ-कवचदभवत&#34;&gt;स च यदि नानवस्था क्वचिद्भवेत्&lt;/h2&gt;&#xA;&lt;p&gt;&lt;strong&gt;अनवस्था नकचिद्दूषणं भवेत्&lt;/strong&gt;&lt;/p&gt;&#xA;&lt;p&gt;&lt;strong&gt;स च यदि नानवस्था क्वचिद्भवेत्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;यदि कश्चिद्वैयात्याद्ब्रुयात् । अस्त्येव सामान्यस्यापि सामान्यं गुणस्यापि गुणो निर्बाधप्रतीतिसिद्धत्वात् । उत्पत्तिज्ञप्त्यप्रतिबन्धहेतोरनवस्थाया दोषत्वायोगात् । अतो नैतन्न्यायेन धर्मपरम्पराऽनवस्थाभयान्निवारणीयेति । तत्राह स चेति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;&amp;hellip;..स च यदि नानवस्था क्वचिद्भवेत् ॥&lt;/strong&gt;&lt;/em&gt;&lt;/p&gt;&#xA;&lt;p&gt;स च गुणस्यापि गुणः । चशब्दात्सामान्यस्यापि सामान्यं यद्यङ्गीक्रियते तदा ब्रूमो नानवस्था क्वचिद्भवेदिति ।&lt;/p&gt;&#xA;&lt;p&gt;अयमाशयः । एवं वदन्क्वचिदनवस्थादूषणमङ्गीकरोति न वेति वाच्यम् । न चेद् दूषणान्तरमपि नाङ्गीकुर्यात् । अविशेषात् । तथा च कथायां नाधिकारी स्यात् । नाद्यः । धर्मसामान्यगुणानवस्थाया अदूषणत्वे विमताया अपि दूषणत्वायोगात् । विशेषहेतोरभावात् ।&lt;/p&gt;</description>
    </item>
    <item>
      <title>०६ सविशेषाभेदवादिनामस्मत्पक्षे नानवस्था</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/06_savisheShAbhedavAdinAmasmatpaxe_nAnav/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/06_savisheShAbhedavAdinAmasmatpaxe_nAnav/</guid>
      <description>&lt;h2 id=&#34;असततपकष-गणदयशच-तदवनत-ह-वशषत&#34;&gt;अस्तत्पक्षे गुणाद्याश्च तद्वन्तो हि विशेषतः&lt;/h2&gt;&#xA;&lt;p&gt;&lt;strong&gt;सविशेषाभेदवादिनामस्मत्पक्षे नानवस्था&lt;/strong&gt;&lt;/p&gt;&#xA;&lt;p&gt;&lt;strong&gt;अस्तत्पक्षे गुणाद्याश्च तद्वन्तो हि विशेषतः&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;अपि च यो धर्मधर्मिणोर्भेदं समवायं चाङ्गीकृत्याभेदं विशेषं चावजानाति तेनानवस्थातो बिभ्यता गुणसामान्ययोर्गुणसामान्यप्रतीतिरेवापलपनीया । विनैव बाधकेन भ्रान्तिर्वा वाच्या । प्रतीत्यपलापादितो वा बिभ्यतोऽनवस्था स्यादित्येकं सन्धित्सतेऽन्य(त्प्र)च्च्यवते । अभेदं विशेषं चाङ्गीकुर्वतां तु नेदं दूषणद्वयमतोऽपि तत्पक्षपात इत्याशयवानाह अस्मत्पक्ष इति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;अस्तत्पक्षे गुणाद्याश्च तद्वन्तो हि विशेषतः ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;अनन्यत्वान्नानवस्था &amp;hellip;.. &amp;hellip;&amp;hellip;&lt;/strong&gt;&lt;/em&gt;&lt;/p&gt;&#xA;&lt;p&gt;धर्मधर्मिणोः सविशेषाभेदवादिनां पक्ष इत्यर्थः । गुणाद्या गुणाः सामान्यानि च । तद्वन्तो गुणवन्तः । सामान्यवन्ति च । तेन चतुर्विंशतिगुणाः सद्गोत्वमित्यादिप्रतीतिविरोधो नास्तीति शेषः । अनन्यत्वाद् धर्मधर्मिणोरिति शेषः । अप्रामाणिकापर्यवसितपरम्परारूपा ह्येषा । अनन्यत्वे कथं तद्वत्वमिति तदवस्थः प्रतीतिविरोध इत्यत उक्तं विशेषतो हि तद्वन्त इति भेदसम्बन्धकार्यकारी हि विशेष इति ।&lt;/p&gt;</description>
    </item>
    <item>
      <title>०७ अवयवावयविनोर् भेदाभेदावपि भवतः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/07_avayavAvayavinoH_bhedAbhedAvapi_bhava/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/07_avayavAvayavinoH_bhedAbhedAvapi_bhava/</guid>
      <description>&lt;h2 id=&#34;भद-नश-भवततथ&#34;&gt;भेदो नाशे भवेत्तथा&lt;/h2&gt;&#xA;&lt;p&gt;&lt;strong&gt;अवयवावयविनोर् भेदाभेदावपि भवतः&lt;/strong&gt;&lt;/p&gt;&#xA;&lt;p&gt;&lt;strong&gt;भेदो नाशे भवेत्तथा&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;एवमवयवावयव्यादीनामभेदोऽत्र निरूपितः । इदानीं क्वचिद्भेदाभेदावपि भवत इति तदपवादमाह भेद इति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;&amp;hellip;&amp;hellip; भेदो नाशे भवेत्तथा ॥&lt;/strong&gt;&lt;/em&gt;&lt;/p&gt;&#xA;&lt;p&gt;यद्वा यद्यवयव्यादयोऽवयवाद्यभिन्नाः । कथं तर्हि सत्स्वेवावयवादिषु विनश्यन्तीत्यत आह भेद इति ।&lt;/p&gt;&#xA;&lt;p&gt;तथाशब्दः समुचये । अवयवादिषु सत्स्वेवावयव्यादीनां नाशे भेदोऽभेदश्च भवेदित्यर्थः । अत्र नाश इत्युपलक्षणम् । यत्र सत्स्वेवावयवेष्ववयविनोऽभावः सति गुणिनि गुणस्याभावस्तत्र भेदाभेदावित्यादि द्रष्टव्यम् । अन्यथा यत्रावयवावयव्यादीनां युगपद्विनाशस्तत्र भेदाभेदावुक्तौ न स्याताम् ।&lt;/p&gt;&#xA;&lt;p&gt;इदमुक्तं भवति । सत्यपि तस्मिन्नसत्वादित्यनेन हेतुनाऽवयव्यादीनामवयवादिभ्यो भेदमात्रं वा साध्यतेऽत्यन्तभेदो वा । आद्ये सिद्धसाधनता भागासिद्धिश्च । तथा हि । सत्यप्यु(त्यु)पादाने कदाचिदुपादेयमसत् । यथा पटः । एवं सत्यपि द्रव्ये केचिद्गुणा असन्तो यथा पाकजादयः । तथा सत्यप्या(त्येवा)श्रये काश्चित्क्रिया असत्यो यथा पटचलनादयः । जातिश्च काचित्सति जातिमत्यसती । यथा ब्राह्मण्यम् । तत्र भेदाभेदयोरङ्गीकाराद्भेदसाधनं सिद्धविषयम् । गगनतद्भागयोरीश्वराद्याश्रितज्ञानादिगुणक्रियाजातिष्वभावाद्भागासिद्धत्वं हेतो इति । न द्वितीयः । कालात्ययापदिष्टत्वात् । अभेदस्य प्रागुपपादितत्वादुपपादयिष्यमाणत्वाच्चेति ।&lt;/p&gt;</description>
    </item>
    <item>
      <title>०८ विशेषेण विरोधाभावाभिधानम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/08_visheSheNa_virodhAbhAvAbhidhAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/08_visheSheNa_virodhAbhAvAbhidhAnam/</guid>
      <description>&lt;h2 id=&#34;वशष-बलवनयत&#34;&gt;विशेषो बलवान्यतः&lt;/h2&gt;&#xA;&lt;p&gt;&lt;strong&gt;विशेषेण विरोधाभावाभिधानम्&lt;/strong&gt;&lt;/p&gt;&#xA;&lt;p&gt;&lt;strong&gt;विशेषो बलवान्यतः&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;कथं विशेषाश्रयणे विरोधशान्तिरित्यत आह विशेष इति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;&amp;hellip;&amp;hellip;.. विशेषो बलवान्यतः ॥&lt;/strong&gt;&lt;/em&gt;&lt;/p&gt;&#xA;&lt;p&gt;बलवान्भेदकार्यकरण इति शेषः । ततो विशेषं समाश्रित्यैकत्र भेदाभेदौ भवत इत्यन्वयः । अयमर्थः । भेदो हि विरोधशान्तिहेतुः । तथा हि । क्वचिदाश्रयभेदो यथा मधुरायां देवदत्तसद्भावः स्रुघ्ने तदभावः । क्वचित्कालभेदो यथा मधुरायामेव देवदत्तस्य भावाभावौ । क्वचित्प्रतियोगिभेदो यथा गवयो गोघटाभ्यां सदृशो विसदृशश्चेति । भेदप्रतिनिधिश्च विशेष इत्युक्तम् । अतः कथमसौ भेदाभेदावेकदैवैकत्रैव नावस्थापयेदिति ।&lt;/p&gt;&#xA;&lt;h3 id=&#34;शषवकयरथचनदरक&#34;&gt;&lt;strong&gt;शेषवाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;तथाऽपि ‘विशेषो बलवान्यत’ इति विशेषस्य भेदकार्यकरणे समर्थत्ववर्णनमनर्थकमित्याशङ्क्य विशेषस्य विरोधशान्तिहेतुत्वोपपादनार्थत्वान्न तदिति भावेन तद्धेतुत्वोपपादकतया तद्योजयितुं तद्धेतुत्वानुपपत्तिशङ्कामुत्थापयति कथमिति । नन्वत्र विशेषस्य समर्थत्वमात्रमुच्यते न तु भेदकार्यकरणे समर्थत्वमिति कथमनेनोक्ताकाङ्क्षानिवृत्तिरित्यतोऽत्रापेक्षितं शेषमाह बलवानिति । ननु भेदकार्यकरणे समर्थत्वेन विशेषस्य तत्कार्यकारित्वमेव स्यान्न तु विरोधशान्तिहेतुत्वमपि । तस्या भेदकार्यत्वासिद्धेः । तत्कार्यत्वेऽपि वा तस्याः, विशेषस्य तद्धेतुत्वे नियामकाभावादित्यतो विरोधशान्तेर्भेदकार्यत्वोपपादनपूर्वकं विशेषस्य तद्धेतुतायां नियामकं स्मारयितुमाह अयमर्थ इति ॥ स्रुघ्न इति । परिष्कृतभूम्यामित्यर्थः ।&lt;/p&gt;</description>
    </item>
    <item>
      <title>०९ सविशेषभेदस्य भेदाभेदयोश्च व्यवस्थाप्रदर्शनम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/09_savisheShabhedasya_bhedAbhedayoshcha_/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/09_savisheShabhedasya_bhedAbhedayoshcha_/</guid>
      <description>&lt;h2 id=&#34;अभनन-भगवनसवन-तदनयन-वभदवन&#34;&gt;अभिन्नो भगवान्स्वेन तदन्येन विभेदवान्&lt;/h2&gt;&#xA;&lt;p&gt;&lt;strong&gt;सविशेषभेदस्य भेदाभेदयोश्च व्यवस्थाप्रदर्शनम्&lt;/strong&gt;&lt;/p&gt;&#xA;&lt;p&gt;&lt;strong&gt;अभिन्नो भगवान्स्वेन तदन्येन विभेदवान्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;धर्मधर्मिणोर्भेदाभेदौ क्वचिदिति सङ्क्षेपेणोक्तम् । तत्किं सर्वेष्वपि द्रव्येषूत केषुचिदेवेत्यपेक्षायामाह अभिन्न इति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;अभिन्नो भगवान्स्वेन तदन्येन विभेदवान् ॥&lt;/strong&gt;&lt;/em&gt;&lt;/p&gt;&#xA;&lt;p&gt;भगवानिति चेतनमात्रोपलक्षणम् । स्वेन स्वावयवगुणक्रियादिभिः । तदन्येन प्रकृतिजीवजडात्मना प्रपञ्चेनेत्येवं व्यवस्थितावेव भेदाभेदौ न त्वेकविषयावित्यर्थः । अयावद्द्रव्यभाविधर्मैर्भेदाभेदौ कुतो न स्यातामित्यत आह नित्या इति ।&lt;/p&gt;&#xA;&lt;p&gt;&lt;strong&gt;अनुव्याख्यानम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;नित्याधर्मास्तदीयास्तु सर्वेऽस्मान्नैव भेदिनः ॥&lt;/strong&gt;&lt;/em&gt;&lt;/p&gt;&#xA;&lt;p&gt;तुशब्दोऽवधारणे । अस्मात् कारणात् । अस्माद् भगवतः । द्वित्वादिसङ्ख्याव्यतिरिक्ता इति शेषः ।&lt;/p&gt;&#xA;&lt;h3 id=&#34;शषवकयरथचनदरक&#34;&gt;&lt;strong&gt;शेषवाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;‘अभिन्नो भगवान्स्वेने’त्यादेर्धर्मधर्मिणोरत्यन्ताभेदः क्वचित्क्वचिद्भेदाभेदाविति व्यवस्थोपदर्शनपरग्रन्थस्य प्रकृतेन सङ्गत्यप्रतीतेरसङ्गतिमाशङ्क्याव्यवहितपूर्वेणासङ्गतावपि ‘भेदो नाशो भवेत्तथे’ त्युक्तार्थविवरणरूपत्वेन तत्सङ्गतत्वान्नासङ्गतिरित्यभिप्रेत्य तद्विवरणरूपतया तद्योजयितुमुक्तार्थानुवादपूर्वकं तत्प्रयोजकीभूतामाकाङ्क्षामुत्थापयति धर्मधर्मिणोरित्यादिना । यद्यपि सत्येव धर्मिणि धर्माणां च यत्र नाशस्तत्र भेदाभेदावित्युक्तेर्नेयं सङ्क्षेपेणोक्तिस् तथाऽपि सत्येव धर्मिणि धर्माणां नाशोऽत्रैवोत सर्वत्र द्रव्य इत्यनभिधानाभिप्रायेणेयं सङ्क्षेपोक्तित्वोक्तिः । अत एवापेक्षाप्रकारप्रदर्शनं तथैव करिष्यत इत्यवधेयम् । नन्वीश्वरस्येव जीवस्यापि स्वावयवगुणक्रियादिभिरत्यन्ताभिन्नत्वेन भिन्नाभिन्नत्वाभावात्किं सर्वेष्वपि द्रव्येषूत केषुचिदेवेत्यपेक्षापूरके वाक्ये तत्पूरणाय जीवेश्वरसाधारण्येनैव तदत्यन्ताभेदस्य प्रतिपादनीयतयेश्वरमात्रासाधारण्येन तदभिधानमनुपपन्नमित्यतोऽत्र वाक्ये भगवत्पदस्य चेतनमात्रोपलक्षणत्वादीश्वरमात्रपरत्वाभावादस्य वाक्यस्य जीवेश्वरसाधारण्येनैव तदत्यन्ताभेदबोधकत्वेनेश्वरमात्रासाधारण्येन तदभिधायकत्वाभावान्नानुपपत्तिरिति भावेन भगवत्पदं चेतनमात्रपरतया व्याचष्टे चेतनमात्रोपलक्षणमिति । ननु भगवान्स्वेनाभिन्न इत्यनेन भगवतः स्वेनाभेद उच्यते, न तु गुणाक्रियादिभिरिति नानेन धर्मधर्मिणोर्भेदाभेदौ सर्वत्र द्रव्येषूत केषुचिदेवेत्युक्ताकाङ्क्षाया निवृत्तिरित्यतोऽत्र स्वशब्दस्य स्वीयपरत्वेन स्वपरत्वाभावान्नानुपपत्तिरिति भावेन स्वपदार्थमाह स्वेनेति । प्रकृतिजीवजडात्मनेत्युपलक्षणम् । ईश्वरप्रकृतिजडात्मनेत्यपि द्रष्टव्यम् ॥ व्यवस्थिताविति । भिन्नप्रतियोगिकावित्यर्थः ॥ न त्वेकेनेति । न त्वेकप्रतियोगिकावित्यर्थः । न च भगवति द्वित्वादिना जीवे च चिन्तादिनाऽपि भेदाभेदसद्भावादेकविषयावपि भेदाभेदौ स्त एवेति न तन्निषेधो युक्त इति वाच्यम् । वक्ष्यमाणानुसारेणेहापि तदुभयव्यतिरिक्तत्वस्य ज्ञातुं शक्यतया तदतिरिक्ते एकविषयकभेदाभेदाभावाभिप्रायात् ॥ अयावद्द्रव्यभावीति । जीवेश्वरयोरिति शेषः । द्वित्वादिसङ्ख्याव्यतिरिक्ता इत्युपलक्षणम् । चिन्तादिव्यतिरिक्ता इत्यपि द्रष्टव्यम् । ततश्च जीवेश्वरयोरयावद्द्रव्यभाविभिर्द्वित्वादिभिश्चिन्तादिभिश्च भेदाभेदसद्भावेऽपि तदुभयव्यतिरिक्तानां सर्वेषां धर्माणां नित्यतया यावद्द्रव्यभावित्वान्न तैर्भेदाभेदावित्युक्तं भवति ।&lt;/p&gt;</description>
    </item>
    <item>
      <title>१० अंशसंयोग एव अंशिसंयोग इति नानवस्था</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/10_aMshasaMyoga_eva_aMshisaMyoga_iti_nAn/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/10_aMshasaMyoga_eva_aMshisaMyoga_iti_nAn/</guid>
      <description>&lt;h2 id=&#34;अशशनरभदन-तवशसयग-एव-ह&#34;&gt;अंशांशिनोरभेदेन त्वंशसंयोग एव हि&lt;/h2&gt;&#xA;&lt;p&gt;&lt;strong&gt;अंशसंयोग एव अंशिसंयोग इति नानवस्था&lt;/strong&gt;&lt;/p&gt;&#xA;&lt;p&gt;&lt;strong&gt;अंशांशिनोरभेदेन त्वंशसंयोग एव हि&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;यदुक्तं यावदवयवभाविनोऽवयविनोऽवयवैरत्यन्ताभेदोऽयावदवयवभाविनस्तु भेदाभेदाविति । तेनान्यदपि चोद्यं परिहृतमित्याह अंशांशिनोरिति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;अंशांशिनोरभेदेन त्वंशसंयोग एव हि ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;अंशिनो नानवस्थाऽतो यद्यप्यंशेष्वविश्रमः ॥&lt;/strong&gt;&lt;/em&gt;&lt;/p&gt;&#xA;&lt;p&gt;तथा हि । सर्वदिक्ष्वपि सम्बन्धादिति यदंशतः संयोग इत्युक्तं तदयुक्तम् । अनवस्थापत्तेः । घटसंयोगो हि घटांशसंयोगपूर्वकः । सोऽपि तदंशसंयोगपूर्वकः । न चेयं निरंशे परम्परा विश्राम्यतीति वाच्यम् । अंशपरम्पराया अविश्रमस्याप्यङ्गीकृतत्वात् । अतः पूर्वपूर्वसंयोगानुत्पत्तावुत्तरोत्तरानुत्पत्तिप्रसङ्गादंशतः संयोग इति नियमो नोपपद्यत इति । तदिदमसङ्गतम् । यद्यप्यंशत एव संयोगो यद्यपि चांशेष्वंशपरम्पराया अविश्रमस्तथाऽप्यंशांशिनोरभेदेनैवांशसंयोग एव हि यस्मादंशिनः संयोगोऽतो नानवस्थेति ।&lt;/p&gt;</description>
    </item>
    <item>
      <title>११ संयोगादिगुणा नानेकाश्रिताः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/11_saMyogAdiguNA_nAnekAshritAH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/11_saMyogAdiguNA_nAnekAshritAH/</guid>
      <description>&lt;h2 id=&#34;सयगशच-वभगशच-भदशचव-पथक-पथक&#34;&gt;संयोगश्च विभागश्च भेदश्चैव पृथक् पृथक्&lt;/h2&gt;&#xA;&lt;p&gt;&lt;strong&gt;संयोगादिगुणा नानेकाश्रिताः&lt;/strong&gt;&lt;/p&gt;&#xA;&lt;p&gt;&lt;strong&gt;संयोगश्च विभागश्च भेदश्चैव पृथक् पृथक्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;अथापि स्यात् । अवयव्यादीनामवयवादिभिरभेदो नोपपद्यते । एको ह्यवयव्यनेके चावयवाः । तदभेदेऽवयवानामप्यभेदोऽवयविनो वा भेदः प्रसज्येत । तथा गुणाश्च केचिदनेकाश्रिताः । एकैव हि संयोगव्यक्तिर्द्वयोर्द्वयोर्वर्तते । तथा विभागव्यक्तिरपि । सङ्ख्या च द्विविधा । एकत्वानेकत्वभेदात् । तत्रैकत्वस्यैकद्रव्यगतत्वेऽपि द्वित्वादिकमनेकाश्रितम् । एवं पृथक्त्वमपि द्विविधम् । एकपृथक्त्वमनेकपृथक्त्वं च । तत्रैकपृथक्त्वस्यैकद्रव्यवृत्तित्वेऽपि द्विपृथक्त्वादिकमने(कद्रव्याश्रि)काश्रितमेव । एवञ्च गुणानां गुणिनैक्ये संयोगाद्याश्रयानेकद्रव्याभेदो वा संयोगादिभेदो वाऽऽपद्येत । सामान्यं चैकमनेकाश्रितम् । तस्य व्यक्त्यभेदे व्यक्तीनामप्यभेदः सामान्यस्य वा भेदः प्रसज्येतेत्यतः संयोगविभागपृथक्त्वानां तावदनेकाश्रितत्वं नास्तीत्याह संयोगश्चेति ।&lt;/p&gt;</description>
    </item>
    <item>
      <title>१२ सामान्यं नानेकानुवृत्तम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/12_sAmAnyaM_nAnekAnuvRttaM/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/12_sAmAnyaM_nAnekAnuvRttaM/</guid>
      <description>&lt;h2 id=&#34;नरतवदकमपयवम&#34;&gt;नरत्वादिकमप्येवम्&lt;/h2&gt;&#xA;&lt;p&gt;&lt;strong&gt;सामान्यं नानेकानुवृत्तं&lt;/strong&gt;&lt;/p&gt;&#xA;&lt;p&gt;&lt;strong&gt;नरत्वादिकमप्येवं&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;इदानीं सामान्यस्यैकैकाश्रितत्वमाह नरत्वादिकमिति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;नरत्वादिकमप्येवं &amp;hellip;&amp;hellip;&amp;hellip;.&lt;/strong&gt;&lt;/em&gt;&lt;/p&gt;&#xA;&lt;p&gt;एवं संयोगादिवदेकैकवृत्तीत्यर्थः । सामान्यमपीति वक्तव्ये ब्राह्मणत्वादेरयावद्द्रव्यभावित्वेनापि तत्र परिहारः सम्भवतीति ज्ञापयितुं नरत्वादिकमित्युक्तम् । उपपादनं च नैकप्रकारमिति योगविभागः ॥ कुतो नरत्वादिकं प्रतिव्यक्ति भिन्नमित्यत आह तत्तदिति ।&lt;/p&gt;&#xA;&lt;p&gt;&lt;strong&gt;अनुव्याख्यानम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;&amp;hellip;&amp;hellip;&amp;hellip;तत्तद्धर्मतयेयते ॥&lt;/strong&gt;&lt;/em&gt;&lt;/p&gt;&#xA;&lt;p&gt;यथाहि नरेषूपलभ्यमानेषु तदीयं रूपादिकं प्रतिनियतमुपलभ्यते । तथा नरत्वादिकमपि तत्तन्नियतधर्मतयैवेयते दृश्यते इति प्रत्यक्षमुक्तम् । यद्वा योऽनेकाश्रितो धर्मो नासावेकैकप्रतीतौ प्रतीयते, यथा द्वित्वादि । प्रतीयते च नरत्वादिकमेकैकप्रतीतावतो नानुगतमित्यनुमानमनेन सूचयति ।&lt;/p&gt;&#xA;&lt;h3 id=&#34;शषवकयरथचनदरक&#34;&gt;&lt;strong&gt;शेषवाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;एवमित्यनेन पृथक् पृथगिति साध्यस्येवान्योन्यप्रतियोगेनेति साधनस्याप्यतिदेश इति भ्रान्तिवारणाय तदर्थमाह एवमिति । ब्राह्मणत्वादेरिति । महापातकेन ब्राह्मणत्वजातेरपायान्न पिण्डेन तस्या अत्यन्ताभेदः, किन्तु अयावद्द्रव्यभावित्वात्पिण्डेन भेदाभेदावेव । ततश्च तत्र भेदाभेदाभ्यामेव व्यक्त्यभेदेऽपि सामान्यस्याश्रयाभेदादेः परिहारसम्भवान्नैकेकद्रव्यवृत्तित्वापेक्षत्वमिति भावः । न च महापातकेन ब्राह्मणत्वजातेरपाये मानाभावः शङ्क्यः, ‘मासेन शूद्रो भवति ब्राह्मणः क्षीरविक्रयादि’त्यादिस्मृतेरेव तत्र मानत्वात् । नन्वेतैर्वाक्यैर्न विवक्षितार्थसिद्धिः । एतानि कर्मनिन्दावचनानि वर्णत्रयकर्महानिप्रतिपादनार्थानि चेति भाट्टैरुक्तत्वादिति चेन्न । शूद्रशब्दस्य बाधकं विना जातिरूपस्वार्थपरित्यागेनान्यपरत्वायोगात् । किञ्च कर्मनिन्दापरत्वे तस्माद् ब्राह्मणाय नावगुरेदित्यवगोरणादिनिषेधशेषभूतानां योऽवगुरेत्तं शतेन यातयेदि’ति शतयातनादिवाक्यानामपि कर्मनिन्दापरत्वात्फलपरत्वाभावप्रसङ्गेनावगोरणनयभङ्गप्रसङ्गात् । वर्णत्रयकर्महानिप्रतिपादनार्थत्वे च ‘वसन्ते ब्राह्मणोऽग्नीनादधीते’त्यादावपि ब्राह्मणशब्दस्य क्षत्रियवैश्यकर्मराहित्यपरत्वस्य वक्तुं शक्यत्वाच्छूद्रस्याप्यग्निविद्यासम्भवेन वैदिककर्माधिकारापत्त्याऽपशूद्राधिकरणभङ्गप्रसङ्गाच्च । विश्वामित्रत्रिशङ्क्वादीनां च वरशापादिना क्षत्रियत्वापायेन ब्राह्मणत्वादिप्राप्तिस्मरणाच्च । न च तान्यपि ब्राह्मणकर्मयोग्यत्वप्रतिपादनार्थानीति युक्तम् । ब्राह्मणत्वजातेरभावे ब्राह्मण्योद्देश्येन विहितकर्मयोग्यताया एवासम्भवादित्यास्तां विस्तरः ॥ योगविभाग इति । ‘संयोगश्च विभागश्चे’ति ‘नरत्वादिकमप्येवं’ इतीत्येवंरूपो वाक्यभेद इत्यर्थः ॥ अनुमानमिति । नरत्वादिकमनेकाश्रितो धर्मो न, एकैकप्रतीतौ प्रतीयमानत्वादित्यनुमानमित्यर्थः ।&lt;/p&gt;</description>
    </item>
    <item>
      <title>१३ सामान्यस्य प्रतिव्यक्तिभिन्नत्वे श्रुतिः प्रमाणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/13_sAmAnyasya_prativyaktibhinnatve_shrut/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/13_sAmAnyasya_prativyaktibhinnatve_shrut/</guid>
      <description>&lt;h2 id=&#34;शरतरपयह-सदरम&#34;&gt;श्रुतिरप्याह सादरम्&lt;/h2&gt;&#xA;&lt;p&gt;&lt;strong&gt;सामान्यस्य प्रतिव्यक्तिभिन्नत्वे श्रुतिः प्रमाणम्&lt;/strong&gt;&lt;/p&gt;&#xA;&lt;p&gt;&lt;strong&gt;श्रुतिरप्याह सादरम्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;एवं सामान्यादीनां प्रत्याश्रयं भेदे प्रत्यक्षानुमानान्युक्त्वा श्रुतिमप्याह श्रुतिरपीति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;&amp;hellip;&amp;hellip;&amp;hellip;. श्रुतिरप्याह सादरम् ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;भिन्नाश्च भिन्नधर्माश्च पदार्था निखिला अपि ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;स्वैः स्वैर्धर्मैरभिन्नाश्च स्वरूपैरपि सर्वशः ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;अनिवृत्तविनाशास्तु धर्मा उभयरूपकाः ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;न केनचिदभिन्नोऽतो भगवान्स्वगुणैर्विना ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;इति &amp;hellip;&amp;hellip;&amp;hellip;. &amp;hellip;&amp;hellip;&amp;hellip;. &amp;hellip;&amp;hellip;&amp;hellip;.&lt;/strong&gt;&lt;/em&gt;&lt;/p&gt;&#xA;&lt;p&gt;आह सामान्यादीनां प्रत्याश्रयं भेदमिति शेषः । भिन्नाः परस्परतो भेदवन्तः । अन्योन्यं भिन्ना धर्मा येषां ते भिन्नधर्माः । भिन्नधर्मा इत्यनेनाश्रयतोऽपि भेदोऽभिहित इति शङ्कानिरासार्थमुक्तं स्वैरिति । स्वरूपैरपि यथा भगवान्मत्स्यादिभिः । स्वैः स्वैर्धर्मैरभिन्नाश्चेत्यस्यापवादोऽनिवृत्तेति । अनिवृत्तेऽप्याश्रये विनाशो येषां ते तथोक्ताः । यथाऽऽमघटश्यामतादयः । उभयरूपका भिन्नाभिन्नाः । न केनचिदिति श्रुतिः स्वप्रकृतमुपसंहरति । अत्र सर्वश इत्यादिवचनादुक्तविवरणाच्चादरः प्रतीयते ॥&lt;/p&gt;</description>
    </item>
    <item>
      <title>१४ अनुगतजातेरभावे बाधकाः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/14_anugatajAterabhAve_bAdhakAH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/14_anugatajAterabhAve_bAdhakAH/</guid>
      <description>&lt;h2 id=&#34;शरतरपयह-सदरम&#34;&gt;श्रुतिरप्याह सादरम्&lt;/h2&gt;&#xA;&lt;p&gt;&lt;strong&gt;अनुगतजातेरभावे बाधकाः&lt;/strong&gt;&lt;/p&gt;&#xA;&lt;p&gt;&lt;strong&gt;श्रुतिरप्याह सादरम्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;एवं सामान्यस्यानेकवृत्तित्वं प्रमाणैरपाकृतम् । तदयुक्तम् । तस्यानेकवृत्तित्वाभावे बाधकसद्भावात् ।&lt;/p&gt;&#xA;&lt;p&gt;तथा हि । सर्वेषु गोपिण्डेषु यद्यनुगतमेकं गोत्वसामान्यं न स्यात् तदा तत्र गोशब्दसङ्गतिग्रहणलक्षणा व्युत्पत्तिर्न स्यात् । वृद्धव्यवहारोपदेशादिना हि व्युत्पत्तिर्भवति । न च प्रतिपिण्डं व्यवहारादिकमस्ति । तेषामानन्त्येन व्युत्पत्तावेव पुरुषायुषपर्यवसानप्रसङ्गात् । अतो यत्रोपदेशादिकं तत्रैव व्युत्पत्तिर्व्यवहारश्चेति स्यात् ॥ अथ विनैवैकेन निमित्तेनोपदेशाद्यभावेऽपि गोपिण्डान्तरे गोशब्द(सङ्गतिं)सङ्केतं गृह्णीयात् । तदाऽश्वपिण्डेऽपि किन्न गृह्णीयात् । अविशेषात् । अनुगतगोत्वे तु गोशब्दवृत्तिनिमित्ततयोपदेशादिनाऽवगते नायं दोषः प्रादुष्यात् ॥ तस्मादनेकेष्वेकशब्दसङ्गतिग्रहणान्यथाऽनुपपत्त्याऽनुगतमेकमभ्युपगन्तव्यमेव ।&lt;/p&gt;</description>
    </item>
    <item>
      <title>१५ बाधकोद्धारः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/15_bAdhakoddhAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/15_bAdhakoddhAraH/</guid>
      <description>&lt;h2 id=&#34;वयतपततरप-ह-सदशयनव-गमयत&#34;&gt;व्युत्पत्तिरपि हि सादृश्येनैव गम्यते&lt;/h2&gt;&#xA;&lt;p&gt;&lt;strong&gt;बाधकोद्धारः&lt;/strong&gt;&lt;/p&gt;&#xA;&lt;p&gt;&lt;strong&gt;व्युत्पत्तिरपि हि सादृश्येनैव गम्यते&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;एवञ्चाङ्गीकार्ये गोत्वादेरनुगमे नित्यत्वमप्यनिवार्यमित्यत आह व्युत्पत्तिरपीति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;&amp;hellip;&amp;hellip;..व्युत्पत्तिरपि हि सादृश्येनैव गम्यते ॥&lt;/strong&gt;&lt;/em&gt;&lt;/p&gt;&#xA;&lt;p&gt;अपिपदं कार्यकारणभावावधारणादिसमुच्चयार्थम् । हिशब्दो यस्मादित्यर्थे । गम्यते अभ्युपगभ्यतेऽवगम्यत इति वा । अस्ति तावत्सादृश्यं नाम पदार्थान्तरम् । गोसदृशो गवय इत्याद्यध्यक्षसिद्धत्वात् । तेनैव चोपपद्यते व्युत्पत्त्यादिकम् । कस्मान्न तदर्थं गोत्वादेरनुगतत्वं कल्पनीयम् ।&lt;/p&gt;&#xA;&lt;h3 id=&#34;शषवकयरथचनदरक&#34;&gt;&lt;strong&gt;शेषवाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;नित्यत्वमप्यनिवार्यमिति । व्यक्तौ नष्टायामपि जातेरनुभूयमानत्वादनित्यत्वे तदयोगान्नित्यत्वसिद्धिरिति भावः । मूलेऽपिपदानर्थक्यमाशङ्क्य कार्यकारणभावावधारणादिसमुच्चयार्थत्वान्न तदिति भावेन तदर्थतया अपिशब्दं व्याचष्टे अपिपदमिति । आदिपदेन व्याप्तिज्ञानादिपरिग्रहः । मूले हिशब्दस्य तद् आशङ्क्य एतद्वाक्यार्थस्य हेतुत्वसूचनार्थत्वान्न तदिति भावेन हिशब्दं तदर्थतया व्याचष्टे हिशब्द इति । उपसर्गा हि धातुलीनस्यार्थस्य व्यञ्जका एवेतिमतमाश्रित्य गम्यत इत्येतद्व्याचष्टे गम्यतेऽभ्युपगम्यत इति । अभ्युपगममात्रस्य वस्तुव्यवस्थापकत्वाभावान्न तेन व्युत्पत्यादेरन्यथैवोपपत्तिसिद्धिरिति तदर्थकैवशब्दानुपपत्तिमाशङ्क्य तदुक्तान्यथैवोपपत्तिसिध्द्यर्थं गम्यत इत्येतत्प्रकारान्तरेण व्याचष्टष अवगम्यत इति वेति । ननु प्रमाणाभावात्सादृश्यमेव नास्ति । सत्वेऽपि वा सिद्धान्ते तदनुपपत्तिरेव । तथा हि । न तावत् ‘सामान्यान्येव भूयांसि गुणावयवकर्मणाम् । भिन्नप्रधानसामान्यवर्तिसादृश्यमुच्यत’ इत्युक्तरीत्या गोगवययोर्गुणावयवकर्मगतसामान्यान्येव सादृश्यमिति वक्तुं शक्यम् । अनुगतसामान्यानभ्युगपमात् । नापि तद्भिन्नत्वे सति तद्गतभूयोधर्मवत्वं, धर्ममात्रस्य प्रातिस्विकताङ्गीकारेण गोगवययोः परस्परगतधर्मवत्वाभावेन सादृश्याभावाप्रसङ्गात् । तद्गतधर्मशब्देन तद्गतधर्मसदृशधर्माभिधाने च स्फुटमात्माश्रयत्वम् । तत्कथं सादृश्येन व्युत्पत्त्यादेरन्यथोपपत्तिवर्णनमित्यत; प्रमाणोपन्यासेन तत्सद्भावं तावदाह अस्ति तावदिति । सामान्याद् भिन्नं परमते सामान्यादिवदखण्डमेव सादृश्यमित्यङ्गीकारान्न सिद्धान्ते तदनुपपत्तिरपीत्याशयेनोक्तं पदार्थान्तरमिति ।&lt;/p&gt;</description>
    </item>
    <item>
      <title>१६ समवायैकत्वनिरासः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/16_samavAyaikatvanirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/16_samavAyaikatvanirAsaH/</guid>
      <description>&lt;h2 id=&#34;औपधकवशषटदयमप-तदवसत-क-तत&#34;&gt;औपाधिकविशिष्टाद्यमपि तद्वस्तु किं ततः&lt;/h2&gt;&#xA;&lt;p&gt;&lt;strong&gt;समवायैकत्वनिरासः&lt;/strong&gt;&lt;/p&gt;&#xA;&lt;p&gt;&lt;strong&gt;औपाधिकविशिष्टाद्यमपि तद्वस्तु किं ततः&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;एवं समवायं स्वरूपतो निराकृत्येदानीं यत्समवायस्य सर्वत्रैकत्वं नित्यत्वं च ‘तत्वं भावेने’ति सूत्रेणोक्तम्, तत्वं, समवायस्य सर्वत्रैकत्वं नित्यत्वं च, भावेन, सत्तया व्याख्यातमिति । तदपि निराचिकीर्षुरादौ तावदेकत्वं निराकर्तुं पीठमारचयति औपाधिकेति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;औपाधिकविशिष्टाद्यमपि तद्वस्तु किं ततः ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;अन्यत् &amp;hellip;&amp;hellip;&amp;hellip;&amp;hellip;&amp;hellip;..&lt;/strong&gt;&lt;/em&gt;&lt;/p&gt;&#xA;&lt;p&gt;औपाधिकः पाचकयाजकादिर् विशिष्टो नीलाग्निमदादिः । आद्यग्रहणादुपलक्षितग्रहणम् । अपिशब्दो दूषणान्तरसमुच्चयार्थः । तद्वस्तूपाध्यादित्रयम् । किंशब्दस्योभयतः सम्बन्धः । तत उपाध्यादित्रयात् । वस्त्वित्येतदौपाधिकविशिष्टाद्यमित्यनेनापि सम्बध्यते ।&lt;/p&gt;&#xA;&lt;h3 id=&#34;शषवकयरथचनदरक&#34;&gt;&lt;strong&gt;शेषवाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;‘औपाधिकविशिष्टाद्यमि’त्युत्तरग्रन्थस्यौपाधिकादेरुपाध्याद्यतिरेकानतिरेकविचारपरस्य पूर्वेण सङ्गत्यप्रतीतेरानर्थक्यं तथाऽपि समवायैकत्वं निराकर्तुं तत्पीठिकारचनरूपत्वेनोत्तरग्रन्थसङ्गतत्वान्न तदानर्थक्यमित्यभिप्रेत्य वृत्तानुवादपर्वकमुत्तरग्रन्थसङ्गततया तं योजयति एवमित्यादिना ॥ औपाधिकः पाचकयाजकादिरिति । न चोपाधेरपि विशेषणोपलक्षणान्यतरत्वात् । औपाधिकस्यापि विशिष्टोपलक्षितान्यतरत्वमेवेति तद्ग्रहणेनैव गृहीतत्वात्पृथक् तद्ग्रहणं न युक्तमिति वाच्यम् । विशेष्यप्रतियोगिकतन्निष्ठभेदज्ञापकत्वमुपाधित्वम् अन्यप्रतियोगिकविशेष्यनिष्ठभेदज्ञापकत्वं च विशेषणत्वादिकमिति तद्भेदविवक्षया पृथग्ग्रहणसम्भवात् । उभयत इति । किं तद्वस्तु किं वा ततोऽन्यदित्युभय इत्यर्थः । सम्बध्यत इत्यनेनौपाधिकविशिष्टाद्यं वस्तु किं तद्वस्तु किं वा ततोऽन्यदिति वाक्ययोजनोक्ता भवति ।&lt;/p&gt;</description>
    </item>
    <item>
      <title>१७ समवायनित्यत्वनिरासः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/17_samavAyanityatvanirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/12_vaisheShikAdhikaraNam_3/17_samavAyanityatvanirAsaH/</guid>
      <description>&lt;h2 id=&#34;एवमवसत-सततसमवय-जनरमत&#34;&gt;एवमेवासतः सत्तासमवायो जनिर्मता&lt;/h2&gt;&#xA;&lt;p&gt;&lt;strong&gt;समवायनित्यत्वनिरासः&lt;/strong&gt;&lt;/p&gt;&#xA;&lt;p&gt;&lt;strong&gt;एवमेवासतः सत्तासमवायो जनिर्मता&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;इदानीं समवायस्य नित्यत्वं निराकरोति एवमेवेति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;एवमेवासतः सत्तासमवायो जनिर्मता ॥&lt;/strong&gt;&lt;/em&gt;&lt;/p&gt;&#xA;&lt;p&gt;यथा समवायस्य सर्वत्रैकत्वाङ्गीकारे सर्वानुमानानां सिद्धसाधनत्वादिदुष्टत्वमुक्तम् । एवमेव तन्नित्यत्वाभ्युपगमे प्रागसतः सत्तासमवायो जनिर्दुष्टा मता । समवायनित्यत्वे न कस्यापि जनिः स्यादित्यर्थः । तत्कथमित्यत आह तत्रापीति ।&lt;/p&gt;&#xA;&lt;p&gt;&lt;strong&gt;अनुव्याख्यानम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;तत्रापि ह्युक्तदोषाणां नैव किञ्चिन्निवारकम् ॥&lt;/strong&gt;&lt;/em&gt;&lt;/p&gt;&#xA;&lt;p&gt;उक्तदोषाणां सिद्धसाधनत्वादीनाम् । तथा हि । प्रागसतः सत्तासमवायो जनिरिति परेण जनिलक्षणमभिहितम् । तत्र यदि समवायो नित्यः स्यात्तदा तल्लक्षणा घटजनिः प्राक्कुलालादिव्यापारादस्तीति तदर्थस्य तस्य सिद्धसाधनता स्यात् । ज्ञप्तौ हि सिद्धस्यापि साधनं घटते । किन्तु क्वचिदनपेक्षत्वमित्येव । कृतौ तु प्राक्सिद्धस्य साधनमेवाशक्यमिति कुलालादिव्यापारस्य निष्फलत्वं स्यात् । अथ समवायस्य नित्यत्वेऽपि प्रागसतः सत्तासमवायः साध्यो ऽस्तु को दोष इति चेन्न । समवायैक्यव्याघातात् । औपाधिकः समवायस्य भेद इति चेत् । यथासम्भवं सर्वमुक्तमनुसन्धेयम् । न हि प्रागसद्विषयो व्यापारः सम्भवति । तस्य सत्करणातिरिक्तकर्तव्याभावात् । सत्करणस्य सत्तासमवायानतिरेकात् । स्वरूपलाभः कुलालादिव्यापारसाध्य इति चेत् । एवं तर्हि किमपरेण सत्तासमवायेन । तदेवं समवायस्यैकत्वनित्यत्वे सर्वथाऽप्ययुक्ते इति । यद्वा समवायनिराकरणप्रसङ्गात्परोक्तं विशिष्टादेर्जनेश्च स्वरूपं तन्मतासामञ्जस्यप्रदर्शनायौपाधिकेत्यादिना निराकृतं (च) वेदितव्यम् ।&lt;/p&gt;</description>
    </item>
  </channel>
</rss>
