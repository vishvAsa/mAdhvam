<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२३ गुर्वर्थदीपिका on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/</link>
    <description>Recent content in &#43;२३ गुर्वर्थदीपिका on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/index.xml" rel="self" type="application/rss+xml" />
    <item>
      <title>०१ रचनानुपपत्यधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/01_rachanAnupapatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/01_rachanAnupapatyadhikaraNam/</guid>
      <description>&lt;h2 id=&#34;ॐ-रचननपपततशच-ननमनम-ॐ&#34;&gt;ॐ रचनानुपपत्तेश्च नानुमानम् ॐ&lt;/h2&gt;&#xA;&lt;p&gt;&lt;strong&gt;श्रीमद्वादिराजपूज्यचरणविरचिता श्रीमन्न्यासुधाटिप्पणी&lt;/strong&gt;&lt;/p&gt;&#xA;&lt;p&gt;&lt;strong&gt;गुर्वर्थदीपिका&lt;/strong&gt;&lt;/p&gt;&#xA;&lt;p&gt;&lt;strong&gt;अथ द्वितीयाध्याये द्वितीयः पादः&lt;/strong&gt;&lt;/p&gt;&#xA;&lt;p&gt;&lt;strong&gt;रचनानुपपत्यधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ रचनानुपपत्तेश्च नानुमानम् ॐ&lt;/strong&gt;&lt;/p&gt;&#xA;&lt;p&gt;ॐ रचनानुपपत्तेश्च नानुमानम् ॐ ॥ स्वागमवाक्यानां प्रामाण्यवादिनां समयानां वाक्यैर्भ्रान्तिरूपत्वं दर्शयतीति न युक्तम् । बौद्धाधिकरणान्ते सर्वश्रुतिस्मृतियुक्तिविरुद्धत्वान्नैते पक्षा ग्राह्या इति श्रुत्यादिविरोधेन शास्त्रस्याप्रामाण्यसाधनात्तद्विरोधस्स्यादित्याशङ्क्य परिहरति तथा च बौद्धाधिकरणान्तेन न विरोध इति । त्रैगुण्यविपर्ययाच्चैवेत्यत्र त्रैगुण्यविपर्ययो नाम क्वचित्सत्वगुणप्रचुरत्वं क्वचिद्रजोगुणप्रचुरत्वं क्वचित्तमोगुणप्रचुरत्वमित्यादि । चेतनः सङ्घातपरार्थत्वादिहेतुसिद्ध इत्यत्र सङ्घातस्य पञ्चमहाभूतात्मकदेहस्य परार्थत्वमन्यस्य सुखदुःखसंसारादिहेतुत्वमित्यर्थः । अव्यक्तं च कारणकार्यादिविभागादिहेतुसिद्धमित्यत्र कार्यं घटादि किञ्चित्कारणादुत्पन्नमिति परम्परया महत्तत्वाख्यकार्यमपि किञ्चित्कारणादुत्पन्नम् । तच्च कारणमनवस्थाभियाऽनुत्पन्नमेवेत्यव्यक्तसिद्धिरिति भावः । सूत्रकृता क्रममविवक्षित्वेत्यत्र परपक्षनिरसने सति स्वपक्षसाधनं सुकरमिति भावेन सूर्यवत्परपक्षप्रतिक्षेपे भरवत्तया वेति शेषपूरणं कर्तव्यम् । ईश्वरस्यासङ्ग्रहादिति वदता भाष्यकृता निष्कृष्टार्थस्यैव कथनात् । पातनिकार्थमाहेत्युक्तः पातनिकार्थः फलितार्थ इत्यर्थः । प्रधानमपि प्रतिपादयतीत्युपलक्षणम् । ‘‘बह्वीं प्रजां जनयन्तीं सरूपा’’मिति महत्तत्वस्य च संगृहीतत्वादित्यपि द्रष्टव्यम् । अन्यथा प्रकृतासङ्गतेरपरिहारात् ।&lt;/p&gt;</description>
    </item>
    <item>
      <title>०२ अन्यत्राभावाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/02_anyatrAbhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/02_anyatrAbhAvAdhikaraNam/</guid>
      <description>&lt;h2 id=&#34;ॐ-अनयतरभवचच-न-तणदवत-ॐ&#34;&gt;ॐ अन्यत्राभावाच्च न तृणादिवत् ॐ&lt;/h2&gt;&#xA;&lt;p&gt;&lt;strong&gt;अन्यत्राभावाधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ अन्यत्राभावाच्च न तृणादिवत् ॐ&lt;/strong&gt;&lt;/p&gt;&#xA;&lt;p&gt;विषयोत्पत्तावित्यत्र विषयपदमुपलक्षणम् । रूपरसादिपञ्चतन्मात्रकदेहेन्द्रियाद्युत्पत्तावित्यर्थः । अनित्यं घटादिकमनित्यतया नियम्यत इत्यत्र स्वकल्पितप्रध्वंसकालपर्यन्तं परोपद्रवादिना यथा मध्ये नाशो न भवति तथा पालयतीत्यर्थः । अन्यथाऽविशेषाद् बुद्बुद्भवदुत्पत्त्यनन्तरमेव नाशस्स्यात् । इदमेवानित्यस्य पालनं नाम । अचेतनशिलापिण्डं स्वपादस्पर्शमात्रेण चेतनपिण्डीकुर्वन् सदा प्रवहनशीलं यमुनाजलप्रवाहं स्वाज्ञामात्रेण द्वेधा संस्तभ्य मध्येमार्गं स्वपितरं नयन्नगाधगम्भीरोदधिजलोपरि स्वसेतुकरणाय गुरुत्वादधःपतनशीलशिलोच्चयमेव प्लावयन्नत एव कर्तुमकर्तुमन्यथाकर्तुं समर्थोऽपि वेदप्रामाण्यरक्षणाय गगनादिकं न नाशयति । इदमेव नित्यस्य पालनं नामेति युक्तिरप्यनुगन्तव्या&lt;/p&gt;&#xA;&lt;p&gt;॥ २२२ ॥&lt;/p&gt;</description>
    </item>
    <item>
      <title>०३ अभ्युपगमाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/03_abhyupagamAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/03_abhyupagamAdhikaraNam/</guid>
      <description>&lt;h2 id=&#34;ॐ-अभयपगमऽपयरथभवत-ॐ&#34;&gt;ॐ अभ्युपगमेऽप्यर्थाभावात् ॐ&lt;/h2&gt;&#xA;&lt;p&gt;&lt;strong&gt;अभ्युपगमाधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ अभ्युपगमेऽप्यर्थाभावात् ॐ&lt;/strong&gt;&lt;/p&gt;&#xA;&lt;p&gt;दर्शनेनास्य कोऽर्थः प्रत्यक्षगोचर इति श्लोकस्यास्य शास्त्रप्रणेतुर्गुरोर्मोहनं विना तेन स्वकृतेन दर्शनेनैव कोऽर्थो विषयो लब्ध उपलब्धः । प्रयोजनाख्योऽर्थश्च लब्धः प्राप्तः न कोऽपि । यतस्तन्मते सर्वोऽप्यर्थः प्रत्यक्षगोचरो हि । प्रत्यक्षगोचरस्यैवार्थस्य शास्त्रं प्रतिपादकं चेज् ज्ञातज्ञापकतया व्यर्थं स्यात् । अपूर्वस्तु दर्शनस्य विषयो नास्तीति सूचनाय दर्शनेनैवेत्युक्तम् । नरैश्च विनेयैश्च मोहनं विना शास्त्रादेव किं विषयात्मकं प्रयोजनात्मकं च वस्तु लब्धमुपलब्धं प्राप्तं च न किञ्चिदपि । यतस्सर्वोऽप्यर्थः प्रत्यक्षगोचरो हीति योजना । स्वसम्मत्या वा वस्तुस्थित्या वा यथावस्थितापूर्वार्थप्रतिपादकवाक्यसमूहो हि शास्त्रम् । तदिदं शास्त्रत्वं तस्याप्रमाणत्वे तद्य्वुत्पादनपरे शास्त्रे न स्यात् । अतस्तर्कस्यापि प्रामाण्यं शास्त्रपदेन सूचितमिति भावेनाह शास्त्रत्किमिति वदता सूचितमिति । दर्शनपदं तु दृश्यते स्वतपोबलादिति व्युत्पत्त्या तैस्तैर्वादिभिर् दृष्टसिद्धान्तमात्रे योगरूढं नैतावन्तमर्थमाहेति भावः । तदभावे कथमसाविद्यत्र धर्म्यैक्यारोपाभावे । असौ धर्मारोप इत्यर्थः ॥ २२३,४ ॥&lt;/p&gt;</description>
    </item>
    <item>
      <title>०४ अन्यथानुमित्यधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/04_anyathAnumityadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/04_anyathAnumityadhikaraNam/</guid>
      <description>&lt;h2 id=&#34;ॐ-अनयथऽनमत-च-जञशकतवयगत-ॐ&#34;&gt;ॐ अन्यथाऽनुमितौ च ज्ञशक्तिवियोगात् ॐ&lt;/h2&gt;&#xA;&lt;p&gt;&lt;strong&gt;अन्यथानुमित्यधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ अन्यथाऽनुमितौ च ज्ञशक्तिवियोगात् ॐ&lt;/strong&gt;&lt;/p&gt;&#xA;&lt;p&gt;प्रकृत्युपसर्जनपुरुषकर्तृकमित्यत्र पुरुषश्चतुर्मुखादिः । सुषुप्त्यादौ चेत्यत्र प्रकृतिरूपदेहस्य कर्तृत्वानुपलम्भादित्यर्थः ॥ २२५ ॥&lt;/p&gt;</description>
    </item>
    <item>
      <title>०५ वैशेषिकाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/05_vaisheShikAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/05_vaisheShikAdhikaraNam/</guid>
      <description>&lt;h2 id=&#34;ॐ-महददरघवदव-हरसवपरमणडलभयम-ॐ&#34;&gt;ॐ महद्दीर्घवद्वा ह्रस्वपरिमण्डलाभ्याम् ॐ&lt;/h2&gt;&#xA;&lt;p&gt;&lt;strong&gt;वैशेषिकाधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ महद्दीर्घवद्वा ह्रस्वपरिमण्डलाभ्याम् ॐ&lt;/strong&gt;&lt;/p&gt;&#xA;&lt;p&gt;एवमात्रेयस्य मतमित्यत्र आत्रेयस्तेष्वेकदेशी । सामान्यवानसमवायिकारणमस्पन्दात्मा गुण इत्यत्रासमवायिकारणं समवायिकारणभिन्नम् । साक्षादसमवायिकारणत्वे तेनैव सामान्यादीनामपि व्यावृत्तेस्सामान्यवानिति पदं व्यर्थं स्यात् । विजातीयपरिमाणत्वाद्य्वतिरेकेण तन्तुपटपरिमाणवदित्यत्र परिमाणजनकपरिमाणवति त्र्यणुकमारभ्यान्त्यावयविकारणपर्यन्तकारणसमूहेऽवयविगतमहत्त्वादप्यवयवगतमहत्त्वस्य सूक्ष्मत्वेन विजातीयत्वाद्धेतोर्व्यभिचारः स्यात् । अणुत्वमहत्त्वाभ्यां वैजात्यस्य विवक्षितत्वे परमाणुपरिमाणस्य द्य्वणुकपरिमाणकारणत्वसम्भवात् । यादृशतादृशवैजात्यस्य त्वयैव वक्ष्यमाणत्वात्सुस्थो व्यभिचार इति पूर्वपक्षाङ्कुरस्यैव मूलच्छेद इति ज्ञेयम् । नित्यपरिमाणत्वस्य परमाणुत्वस्य चेत्यत्र नित्येन परमाणुनाऽनित्यपरमाणुत्वरहितद्य्वणुकजन्माङ्गीकारे नित्येन परमाणुपरिमाणेनैतादृश द्य्वणुकपरिमाणजन्मापि कुतो नाङ्गीक्रियते । उभयोः कार्यत्वेऽविशेषाद् वैजात्यस्य परपक्षपातायोगाच्च । किञ्च त्वदभिलषितपरमाणुनिष्ठद्वित्वसङ्ख्याया विजातीयद्य्वणुकपरिमाणकारणता कथं स्यात् । एवं द्य्वणुकगतत्रित्वसङ्ख्या च कथं त्र्यणुकगतमहत्त्वस्य कारणं स्यात् । परिमाणकारणगुणगतवैजात्यस्य क्वचिद्दूषणतायाः क्वचिद्भूषणतायाश्चाङ्गीकारे कथं न स्वन्यायविरोधाख्यदूषणेन दुष्टता । परिमाणत्वेन सजातीयकार्यकारणपरिमाणयोर्यादृशतादृशपरिमाणवैजात्यस्य दूषणत्वे सङ्ख्यात्वेन परिमाणत्वेन च साक्षाद्गुणनिष्ठवैजात्यस्य सुतरां दूषणत्वात् । एवं च वृश्चिकभयात्पलायमानस्याशीविषमुखे निपतनमिव महदकौशलमिदं परस्येत्यादिदूषणं स्पष्टत्वात् शिष्यैरेवोह्यतामिति ग्रन्थकृता न ग्रथितम् । इतोऽपि परमतस्य मूले कुठारः । न च विवक्षितासिद्धिरित्यत्रोक्तानुमानैर्द्य्वणुकपरमाणुपरिमाणयोर्ह्रस्वकार्यपरिमाणारम्भकत्वमात्र सिद्धावपि तन्निष्ठपरिमाण्डिल्यह्रस्वत्वाख्यपरिमाणयोः परिमाणारम्भकत्वासिद्धिरिति शङ्कितुरभिप्रायः । यत्र तु नियामकविशेष इत्यत्र यत्र दशहस्तपरिमितत्वेन निर्मातव्यपटादौ सङ्ख्यासाम्येऽपि वितस्तिमात्रायामन्यूनतायां चिकीर्षितपटासिद्धिर्यत्र तत्रेति योजना । द्य्वणुकानुपलम्भो गुणविशेषविपर्ययाधीन इत्यत्र वायाविव रूपाख्यगुणविपर्यासस्य रूपवति द्य्वणुके बाधितत्वेन महत्वविपर्यासेनैव साध्यसिद्धिरित्यनुमातुरभिप्रायः । स्वपरिमाणापेक्षयोत्कृष्टापकृष्टपरिमाणवन्त इत्यत्र परमाण्वादिपदार्थापेक्षयोत्कृष्टपरिमाणानि द्य्वणुकादिपरिमाणानि । अपकृष्टपरिमाणानि चावयवपरिमाणानि । तद्वत्त्वं तदुपेतत्वम् । वस्तुसत्परिमाणवत्त्वे तात्पर्यम् । दृष्टानुगतिर्हि संज्ञाछन्दसोरिष्यत इत्यत्र दृष्टानुगतिः प्रयोगदृष्टानुगतिर् यथाह बहुलं तणीति भाष्यकार इति शेषस् तणि संज्ञा छन्दसि बहुलं स्यादित्यर्थः । ‘‘संज्ञा छन्दसोस्तणीति संज्ञे’’ति वैयाकरणाः ।&lt;/p&gt;</description>
    </item>
    <item>
      <title>०६ समुदायाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/06_samudAyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/06_samudAyAdhikaraNam/</guid>
      <description>&lt;h2 id=&#34;ॐ-समदय-उभयहतकऽप-तदपरपत-ॐ&#34;&gt;ॐ समुदाय उभयहेतुकेऽपि तदप्राप्तिः ॐ&lt;/h2&gt;&#xA;&lt;p&gt;&lt;strong&gt;अथ समुदायाधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ समुदाय उभयहेतुकेऽपि तदप्राप्तिः ॐ&lt;/strong&gt;&lt;/p&gt;&#xA;&lt;p&gt;घटादितः कपालादेर्विसदृशकार्यस्योत्पत्तौ निमित्तभूता एवेत्यत्र परमते कपाला अपि घटात्सूक्ष्मतमा अविकृतपरमाणुपुञ्जा एवा येन मुद्गरप्रहारात्स्थूलकार्यासमवायिकारणकपालसंयोगनाशे तन्मात्रा एवावशिष्येरन् । अविकृतपरमाणुपुञ्जवादे तु व्रणस्थमशकसमुदायस्येव वातोद्धूतरथ्यारेणुसमुदायस्येव च प्रत्येकं प्रत्येकमपसरणं स्यात् । नतु सूक्ष्मसमुदायरूपेण । न चैवमेवास्त्विति वाच्यम् । जर्खरीभूतकपालखण्डानां प्रत्यक्षत एवावगमेन तदपलापायोगात् । प्रागविरलानां घटाकारपरमाणूनां मुद्गरप्रहारे सति तेनैवाकारेण विरलावस्था जायत इत्यत्रापि न किञ्चिन्मानम् । भोजकादृष्टरूपं कर्मापि जलाहरणयोग्यप्राक्तनावस्थायामेव बीजं नोत्तराया इत्यादिदूषणं द्रष्टव्यम् । तत्समुदायस्य प्रत्यक्षादि युज्यत इत्यत्र दूरतोऽदृश्यानां समीपस्थेन दृश्यानां महतामेव तिलतण्डुलकेशादीनां पुञ्जीकरणे सति तत्तन्निष्ठमहत्त्वानामन्योन्यसहकारितया दूरतश्चक्षुषा दर्शनसम्भवेऽपि प्रागप्यतीन्द्रियाणां पिशाचानां शतशः पुञ्जीकरणेऽपि प्रत्यक्षयोग्यताया अदर्शनेनातीन्द्रियपरमाणूनामत एव प्रत्यक्षयोग्यतावच्छेदकमहत्वरहितानां समवायेऽपि प्रत्यक्षयोग्यता कथं स्यादिति दूषणमवगन्तव्यम् । कर्मादिवशादेव तथातथा सन्निकृष्टाः परमाणवो जायन्त इत्यत्र कालकर्मादिवशात्परमाणव एव गोगवयाद्याकारेण पुञ्जीभवन्तीति वादे कुतो गोपरम्पराया नियमेन मातृभूतगोयोन्यनुसरणम् । कुतो वा घटपरम्पराजननाय मृत्पिण्डपरम्परानुसरणम् । गवामुदरस्था एव परमाणव एव तदुदरे वत्सीभवन्तीति तु आदिसृष्टावभावाद्रृषभसङ्गमस्याप्रयोजकत्वाच्चानुपपन्नम् । किं च करेणास्पृश्यानां नयनैरदृश्यानां च परमाणूनां कुलालतः प्रयोजनाभावात्स्वस्वभोजकादृष्टवशात्तत्तद्गृहस्थ गृहाङ्कणेष्वेव पुञ्जीभावो युक्तः । नतु गमनवेतनदानाद्यायासदायिन्यां कुलालशालायाम् । एवं व्रीहियवाद्याकारेण शाकाद्याकारेण च तत्र तत्रैव परमाणूनां समुदायो भवेत् । जलाकारपरमाणुसमुदायश्च दिनेदिने गेहस्थघटानामन्तरेव स्यात् । न तु क्षेत्रतटाकादिषु । गवाकारसमुदायश्च प्रागेव स्थूलगवाद्याकारेण स्यान्न तु वत्साद्याकारमन्तर्भाव्य । भोजकादृष्टं हि यथायथा भोजनं सुकरं स्यात्तथैव कुर्यात् । यदि च दृष्टमृत्पिण्डादिकारणत्यागायोगात्कुलालशालादिष्वेव समुदाय इत्यङ्गीक्रियते । तर्हि दृष्टमृत्पिण्ड एव कुलालानुगृहीतो घटाकारेण परिणमताम् । कृषीवलानुगृहीतांकुरादिभ्य एव व्रीह्यादयः परिणमन्ताम् । किमदृष्टायुक्तयुक्तपरमाणुसमुदायकल्पनयेत्यादिदूषणं द्रष्टव्यम् ।&lt;/p&gt;</description>
    </item>
    <item>
      <title>०७ असदधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/07_asadadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/07_asadadhikaraNam/</guid>
      <description>&lt;h2 id=&#34;ॐ-नसतऽदषटतवत-ॐ&#34;&gt;ॐ नासतोऽदृष्टत्वात् ॐ&lt;/h2&gt;&#xA;&lt;p&gt;&lt;strong&gt;अथ असदधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ नासतोऽदृष्टत्वात् ॐ&lt;/strong&gt;&lt;/p&gt;&#xA;&lt;p&gt;विमोक्षस्तस्य तायिन इत्यत्र तायिनो ज्ञानिन इत्यर्थः । प्रथमसूत्रोक्तरीत्येत्यत्र ‘‘न विलक्षणत्वादस्य तथात्वं च शब्दादि’’त्येतदध्यायप्रथमपादसूत्रोक्तरीत्येत्यर्थः । आर्द्रकवणिजो वहित्रचिन्तयेत्यत्र वहित्रं नौः । ‘‘जगद्बीजवहित्रधृगि’’ति मत्स्यनामसुश्रवणात् । विशेषनिष्ठैव व्याप्तिरभिधातव्येत्यत्र यत्स्वरूपमात्रप्रतीतौ यत्सर्वथा प्रतीयत इति व्याप्तिरभिधातव्येत्यर्थः । तथा चोत्तरकाले स्वस्मात्स्वयं भिन्न इत्यत्र घटपटयोर्भेदग्रहाभावेऽभेदग्रहस्यावश्यकत्वेन पटाद्घटो भिन्न इतिवद्घटाद्धटो भिन्न इत्यपि प्रतीतिस्स्यादित्यर्थः । उपलक्षणं चैतद् भेदग्रहाभावे एकस्य प्रतियोगितयाऽपरस्य धर्मितया च प्रतीतिर्न स्यादित्यपि द्रष्टव्यम् । तद्भावोऽपरो भिन्नभेदवादिभिर्नेष्यत इत्यत्र धर्मित्वप्रतियोगित्वविशेषणत्वादीनां पदार्थस्वरूपत्वाङ्गीकारादित्यर्थः । भेदपार्थक्यमन्तरेण विशेषप्रतीतावित्यत्र भेदपार्थक्यमेकं विहाय विशेषप्रतीतौ विशिष्य भेदप्रतीतावयमेतत्सदृशः परिहार इति निर्विकल्पकप्रतीत्या प्राक् प्रतीतित्वं स तु वदति । अनिरूपितप्रतियोगिविशेषसामान्यप्रतीत्या विशेषप्रतीतिरित्यस्माभिरुच्यत इति भावः ।&lt;/p&gt;</description>
    </item>
    <item>
      <title>०८ अनुपलब्ध्यधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/08_anupalabdhyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/08_anupalabdhyadhikaraNam/</guid>
      <description>&lt;h2 id=&#34;ॐ-न-भवऽनपलबध-ॐ&#34;&gt;ॐ न भावोऽनुपलब्धेः ॐ&lt;/h2&gt;&#xA;&lt;p&gt;&lt;strong&gt;अथ अनुपलब्ध्यधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ न भावोऽनुपलब्धेः ॐ&lt;/strong&gt;&lt;/p&gt;&#xA;&lt;p&gt;प्रकाशमानत्वाद्यनुमानाद्भविष्यतीत्यत्र प्रकाशमानत्वं प्रकाशरूपत्वं विवक्षितमिति चेद्घटादौ नास्ति । प्रकाश्यमानत्वं चेज्ज्ञाने नास्ति । प्रकाशरूपस्यापि तस्य स्वप्रकाशत्वात् । स्वेनैव प्रकाश्यत्वं चेदात्माश्रयोऽधिको दोषः । पराप्रकाश्यत्वमात्रं चेत्पुनर्घटे नास्ति । किञ्च महीमहीधरादयः पुम्भिरनुद्घार्यमहाभारेण युक्ताः । ज्ञानं तु न तथा । महीधरादिष्वविद्यमानमेव गौरवं प्रतीयते चेद्गण्डशैलनिपतनेऽपि स्वस्य मरणं न स्यात् । अतोऽत्यन्तविरुद्धयोरनयोरैक्यं न युक्तिशतेनापि वक्तुं शक्यमित्यादिदूषणं बहिरेवोन्नेयम् ॥ २२९ ॥&lt;/p&gt;</description>
    </item>
    <item>
      <title>०९ नैकस्मिन्नधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/09_naikasminnadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/09_naikasminnadhikaraNam/</guid>
      <description>&lt;h2 id=&#34;ॐ-नकसमननसमभवत-ॐ&#34;&gt;ॐ नैकस्मिन्नसम्भवात् ॐ&lt;/h2&gt;&#xA;&lt;p&gt;&lt;strong&gt;अथ नैकस्मिन्नधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ नैकस्मिन्नसम्भवात् ॐ&lt;/strong&gt;&lt;/p&gt;&#xA;&lt;p&gt;अनेकदेशवर्तिद्रव्येऽस्तिकायशब्दवृत्तेरित्यत्र न तावद्योगेन तत्रास्तिकायशब्दप्रवृत्तिर् योगादर्शनात् । नापि रूढ्या । प्रयोगबाहुल्यं हि रूढिः । व्याकरणादिष्वतच्छब्दप्रयोगस्याप्यभावात् । अन्ततो भगवन्मतानुवर्तिना अमरसिंहकारेणाप्यस्य शब्दस्य क्वाप्यननुशासनात् । अतस्स्वकपोलकल्पनामात्रमेतदिति दूषणं द्रष्टव्यम् । सदसद्द्वयमद्वयमिति मूलस्याद्वयं द्वयोस्सदसतोः स्पर्शेनैव विधुरं केवलमव्यक्तमिति यावत् । द्वयं सदवक्तव्याख्यद्वितीयसम्बन्धि । यद्यपि पूर्वमपि द्वयमुक्तम् । तत्सदसदद्वयाख्यविरुद्धकोटिसम्बन्धि । इदं तु विजातीयकोटिघटितमिति भेदः । अव्यवहितपूर्वोक्तद्वयाद्विलक्षणम् । असदव्यक्तमिति पक्षः पूर्वोक्तपञ्चकोटिष्वनुस्यूतत्वात्सदसत्सर्वमित्युच्यते । अतत्त्वेनापि वक्तुं शक्यत इति मिलितत्वादसदिति सदसदवक्तव्याख्यकोटिर्गृहीता ।&lt;/p&gt;&#xA;&lt;p&gt;न ह्येवं वादिनो वादिन इत्यत्र सदसदाख्यभङ्गिद्वयाङ्गीकारिणां सत्वेऽपि त्वदुक्तसप्तभङ्गिनां मध्ये एकैकभङ्ग्यङ्गीकारिणां वादिनां दर्शनषट्केऽप्यनुपलम्भादित्यर्थः । यावल्लक्ष्यभाविनां लक्षणानां निवृत्तिरेव लक्ष्यानित्यत्वनिमित्तमित्युक्ते ममापि नानाशरीरेष्वसाधारणलक्षणभूतचैतन्यनाशो नास्तीति परेण सन्तोष्टव्यम् । पृथिव्यादीनामनित्यत्वाय यादृशतादृशान्यथाभावस्यैवानित्यत्वप्रयोजकतया परेणाङ्गीकारात् । नहि पृथिव्यादावसाधारणगन्धस्यैवान्यथाभावोऽस्ति । किंतु समीकरणविषमीकरणघनघननिपातनादिनैवान्यथाभावः । अतो जीवे च यादृशतादृशान्यथाभावेऽपि स्यादेवानित्यता । गजादिस्थूलशरीरगतसुखदुःखाद्यनुभवाय सूक्ष्मचैतन्यं नालमिति तदेव चैतन्यं स्थूलाकारेण परिणतमिति परेषां प्रक्रिया । तस्यैव पिपीलिकायोनौ प्रवेशः न मन्त्रशक्तया । नाप्यष्टैश्वर्यशक्तया । किंतु परशुना वृक्षमिव स्थूलाकारं विच्छिद्य सूक्ष्मीकरणादिति वक्तव्यम् । एवं च स्थूलदेशस्थसुखदुःखाद्यनुभावकासाधारणलक्षणीभूतचैतन्यस्यैव बहुलं नाशात्कथं नासाधारणलक्षणस्यैव नाशः । अस्माकं त्वणोर्जीवस्य प्रभयैव यावद्देहप्रवर्तिसुखानुभवं वदतां स्थूलदेहेषु प्रतिबन्धाभावात्स्थूलदेहे दीपप्रभाया इव तावद्य्वापित्वम् । स्थूलदेहे तेनैव निरोधात्तन्मात्रवर्तित्वम् । दीपस्य दीपप्रभायास्तत्प्रकाशनशक्तेश्च क्वाप्यविनाशवज्जीवस्य जीवप्रभाया अर्थोल्लेखित्वलक्षणचैतन्यस्वभावस्य च न क्वापि विनाशः । तव तु पिपीलिकायौनौ प्रवेशे स्थूलतरदेहस्थसुखदुःखादिप्रकाशकचैतन्यस्वभावस्यैव बहुलं नाशात्कथं नात्मविनाशः । नहि घटस्य बहुलावयवाद्विच्छिद्य सूक्ष्मकपालमात्रावशेषणेऽविनाशं कोऽपि ब्रूते । अतो नास्मत्प्रतिबन्दी परस्य । इदं तु वस्तुतत्त्वकथनायाचार्यैरुक्तम् । वस्तुतस्तु तद्दुःखे सति जीवस्य नीचता नाम चैतन्यपरिमाणस्यैव विच्छेदः । निर्विकारत्वाङ्गीकारात् । किंत्वौत्तरतात्कालिकस्वाङ्गचेष्टादि व्यापाराननुगुणत्वमेव । एवं सुखे सत्युच्चत्वमपि तदनुगुणत्वमेव । एवं च चैतन्यपरिणामस्य न क्वापि व्यत्यास इति ज्ञेयम् । कोरकवत्त्वमित्यस्य कुड्मलवत्त्वमित्यर्थः ॥ २२१० ॥&lt;/p&gt;</description>
    </item>
    <item>
      <title>१० पत्युरधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/10_patyuradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/10_patyuradhikaraNam/</guid>
      <description>&lt;h2 id=&#34;ॐ-पतयरसमञजसयत-ॐ&#34;&gt;ॐ पत्युरसामञ्जस्यात् ॐ&lt;/h2&gt;&#xA;&lt;p&gt;&lt;strong&gt;अथ पत्युरधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ पत्युरसामञ्जस्यात् ॐ&lt;/strong&gt;&lt;/p&gt;&#xA;&lt;p&gt;एषस्य इच्छारूपस्येत्यत्र ‘‘इषु इच्छाया’’मिति धातोः पचाद्यचि कृते सार्वधातुकार्धधातुकयोरिति च गुणे च कृते एष इति शब्दनिष्पत्तिर्मवति । एतच्छब्दरूपत्वे त्वेतस्येति स्यात् ॥ २२११ ॥&lt;/p&gt;</description>
    </item>
    <item>
      <title>११ उत्पत्यधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/11_utpatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/02_dvitIyaH_pAdaH/23_gurvarthadIpikA/11_utpatyadhikaraNam/</guid>
      <description>&lt;h2 id=&#34;ॐ-उतपतयसमभवत-ॐ&#34;&gt;ॐ उत्पत्यसम्भवात् ॐ&lt;/h2&gt;&#xA;&lt;p&gt;&lt;strong&gt;अथ उत्पत्यधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ उत्पत्यसम्भवात् ॐ&lt;/strong&gt;&lt;/p&gt;&#xA;&lt;p&gt;नहि लोककर्तुर्देवदत्तादेः करणं परश्वाद्युत्पद्यमानं दृष्टमित्ययुक्तम् । कुठारेण वृक्षच्छेत्तुः कारोरेव कुठारजन्मनोऽपि दर्शनात् । तदा कर्मेति चेत् किमेतावता छिदिक्रियायां तस्यैव करणत्वात् । कथं स्वत एव स्वस्योत्पत्तिः सम्भवेदित्यप्ययुक्तम् । मूलरूपादवताररूपाणामभिव्यक्तिदर्शनात् । तद्य्वूहानामनन्तत्वाभ्युपगमादित्यपि चिन्त्यम् । वासुदेवादिमूर्तिचतुष्टयव्यूहस्य प्राथमिकत्वात् । ‘‘व्यूढश्चतुर्धे’’ति वृद्धानुशासनात् । पाञ्चरात्रिकैरभिधीयत इत्यत्र ‘‘चतुष्पञ्चनवव्यूहदशद्वादशमूर्तये । अनेकमूर्तयेतुभ्यममूर्तायैकमूर्तय’’ इत्यादिपञ्चरात्रवेदिभिरित्यर्थः ॥ २२१२ ॥&lt;/p&gt;&#xA;&lt;p&gt;&lt;strong&gt;इति श्रीमद्वादिराजपूज्यचरणविरचितायां गुर्वर्थदीपिकायां द्वितीयाध्यास्य द्वितीयः पादः ॥&lt;/strong&gt;&lt;/p&gt;</description>
    </item>
  </channel>
</rss>
