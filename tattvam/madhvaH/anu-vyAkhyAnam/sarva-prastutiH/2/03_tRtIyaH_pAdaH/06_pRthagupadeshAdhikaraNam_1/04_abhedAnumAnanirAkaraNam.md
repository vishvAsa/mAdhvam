+++
title = "०४ अभेदानुमाननिराकरणम्"
upstream_url = "https://dvaitavedanta.in/category-details/7975/975/sharam/sathha/thavat/tataya/pathag/abhath"
+++
## साध्यधर्मोऽयं सन्नसन्वा न चोभयम्

**अभेदानुमाननिराकरणम्**

**साध्यधर्मोऽयं सन्नसन्वा न चोभयम्**

### **सुधा**

दूषयितुं पृच्छति साध्येति ।

## **अनुव्याख्यानम्**

***... ... साध्यधर्मोऽयं सन्नसन्वा न चोभयम् ॥***

अयं जीवब्रह्मभेदस्य मिथ्यात्वलक्षणः । सन्निति स्वमतानुसारेण । ननु मिथ्यात्वं सच्चेत्तद्यस्य तदपि सत्स्यात् । न हि सम्भवति नास्ति धर्मी धर्मश्चास्तीति । तथा च वैपरी(त्यमेव)त्यम् । मैवम् । मिथ्यात्वं खल्वत्यन्ताभावप्रतियोगित्वं तच्च बुद्धिद्वारेणैव । अत्यन्तासतोऽपि प्रतीतिरङ्गीक्रियते । तथा च मिथ्यात्वमस्तीत्यस्य तत्प्रतियोगिकोऽत्यन्ताभावः सन्नित्यर्थः । न चात्र कोऽपि विरोधः ।

असन्वेति माध्यमिकमतानुरोधेन । न हि प्रतिवादिन्याश्वसोऽस्ति । येनासौ स्वमतमतिप(ती)त्य न वदेदिति निश्चिनुमः ।

उभयं न वेति प्रतिवादिमतानुसारेण । सदसद्विलक्षण इत्यर्थः । ननु सदसत्त्वमपि जैनादिरीत्या कुतो न विकल्पितम् । सदादिपक्षदूषणसाम्यादिति ब्रूमः ।

यद्वोभयं (वेति) चेति तृतीयः पक्षः । नेति चतुर्थः । उभयं न वेत्यर्थः ।

### **वाक्यार्थचन्द्रिका**

स्वमतानुसारेणेति । तत्त्ववादिमते मिथ्यात्वस्य सत्त्वादिति भावः । स्वमते मिथ्यात्वस्य सत्त्वे तद्धर्मिणः शुक्तिरजतादेरपि सत्त्वप्रसङ्गान्न मिथ्यात्वस्य सत्यत्वमिति शिष्यः शङ्कते नन्विति । धर्मिणोऽसत्त्वेऽपि मिथ्यात्वस्य सत्त्वं किन्न स्यादित्यप्रयोजकत्वमाशङ्क्य परिहरति न हीति । अस्तु तर्हि तद्धर्मिणः शुक्तिरजतादेरपि सत्त्वमित्यतस्तर्हि सत्यत्वमिथ्यात्वयोरेकत्र विरुद्धत्वात्तन्मिथ्यात्वसिद्धान्तभङ्ग इत्याह तथा चेति । धर्म्यसत्त्वे धर्मासत्त्वनियमस्य धर्मिसत्तासापेक्षधर्मविषयत्वेन मिथ्यात्वस्य च तत्प्रतिकूलत्वेन रूपादिवत्तासत्तासापेक्षत्वाभावाच्छुक्तिरजतादेर्धर्मिणोऽसत्त्वेऽपि तद्धर्मस्य मिथ्यात्वस्य सत्त्वं नानुपपन्नमित्याशयवान्मिथ्यात्वस्य तत्प्रतिकूलतां दर्श(सूच)यितुं तत्स्वरूपमाह मिथ्यात्वं हीति ।

ननु प्रतियोगित्वमभावविरहत्वमभावावधित्वं वान्यस्यानिरूपणात्तदुभयमपि रूपादिवत्तद्धर्मिसत्तासापेक्षमेवेति कथं धर्मिणोऽसत्त्वे तत्सत्त्वमुपपद्यत इत्यतो नाभावविरहत्वं प्रतियोगित्वं सादृश्यपृथक्त्वादिप्रतियोगिन्यव्याप्तेः । नाप्यभावावधित्वं निरवधिकात्यन्ताभावप्रतियोगिन्यव्याप्तेः । किन्तु तज्ज्ञानहेतुज्ञानविविषयत्वम् । न च विषयत्वं तद्धर्मिसत्तासापेक्षमिति न तस्य धर्म्यसत्त्वे सत्त्वानुपपत्तिरित्याशयेनाह तच्च बुद्धिद्वारेणैवेति । नन्वसतोऽप्रतीतेः कथं तस्य तज्ज्ञानहेतुज्ञानविविषयत्वमपीत्यत आह असतोऽपीति । असद्वैलक्षण्यज्ञानानुरोधेनासतोऽपि शशशृङ्गादेः परोक्षज्ञानादिविषयत्वस्य सर्वसम्मतत्वादित्यर्थः ।

ननु नासति शशशृङ्गादौ परोक्षज्ञानादिविषयत्वमभ्युपगम्यते किं तर्ह्यसद्विषयकज्ञाने तद्विषयकत्वस्य सत्त्वमेवेति कथं धर्म्यसत्त्वेऽपि मिथ्यात्वस्य सत्त्वसमर्थामित्यतस्तर्ह्यत्रापि नासति प्रतियोगित्वस्य सत्त्वमस्माकं सम्मतं किन्त्वत्यन्ताभावे तत्प्रतियोगिकत्वमेवेति भावेन मिथ्यात्वस्य सत्त्वोक्तेः पर्यवसितमर्थं दर्शयन्नुक्ताक्षेपपरिहारमुपसंहरति तथा चेति । यद्वा तच्च बुद्धिद्धारेणैवेत्यस्यायमर्थः । न प्रतियोगित्वं घटरूपादिवत्तत्तद्वस्तुहेतुकृतं नापि पाकजरूपादिवद्बुद्धिहेतुभिन्नागन्तुकस्वहेतुकृतमभ्युपगच्छामो येन रूपादिवद्धर्मिसत्तासापेक्षं स्यात् । किन्तु बुद्धिहेतुकृतमेव । तथा च तादृशज्ञानसामग्य्रासादितायामत्यन्ताभावगोचरतत्प्रतियोगिकत्वप्रतीतौ प्रतियोगित्वेनोल्लिखितत्वमेव प्रतियोगित्वमिति न तस्य धर्मिसत्तासापेक्षतेति । प्रतीत्यगोचरस्यासतः कथं तत्प्रतियोगिकत्वप्रतीतौ प्रतियोगित्वेनोल्लिखितत्वमपीत्यत आह असत इति । पर्यवसितं निगमयति तथा चेति ॥ न चात्रेति । धर्मसत्त्वस्य धर्मिसत्तापेक्षकत्ववदत्यन्ताभावसत्त्वस्य प्रतियोगिसत्त्वानपेक्षकत्वादिति भावः । प्रतिवादिमतानुसारेण मायिमतानुसारेण । सम्भावककथनेन विधान्तरस्यापि सम्भाविततामुपदर्शयन्विकल्प्य न्यूनतामाशङ्कते नन्विति । सदसत्पक्षदूषणेनैव दूषितत्वात्पृथगविकल्पनमिति समाधत्ते सदादीति । अङ्गीकृत्य चैतदुक्तं वस्तुतस्तु पृथगविकल्पनमेवासिद्धमिति भावेन तत्सङ्ग्राहकतया विकल्पवाक्यं योजयति यद्वेति ।

### **परिमल**

तथा च वैपरीत्यमेवेति । धर्मसत्वेन धर्मिसत्वस्याऽऽवश्यकत्वे सति भेदमिथ्यात्वस्य सत्वं भेदस्य सत्वमेवापादयेद् अतो मिथ्यात्वं सदिति पक्षोऽनुपपन्न एवेत्यर्थः । इति चेन्नेति शेषः । क्वचित्तु वैपरीत्यं मैवमित्येव पाठः ॥ बुद्धिद्वारेणेति । ज्ञानविषयतासम्बन्धेनासतोस्त्येवेत्यर्थः । नन्वसतो ज्ञानमेव नेत्यत आह अत्यन्तासतोऽपीति ।

### **यादुपत्यम्**

स्वमतानुसारेणेति । स्वमते धर्माणां सत्त्वान्मिथ्यात्वस्यापि धर्मत्वादिति भावः ॥ वैपरीत्यमिति । मिथ्यात्वापेक्षया वैपरीत्यं धर्मिभूते भेदे सत्यत्वं प्राप्तम् । ततश्च विरोध इति भावः ॥ बुद्धिद्वारेणेति । वैज्ञानिकसम्बन्धेनैव प्रतियोगित्वं तत्रास्ति, न वस्तुतः । प्रतियोगित्वस्य धर्मिसत्तानिरपेक्षत्वात् । अतो न विरोध इत्यर्थः । एवं प्रतियोगिप्राधान्यविवक्षया प्रयोगे प्रसक्तं विरोधं परिहृत्य निषेधप्राधान्यविवक्षया प्रयोगे विरोधप्रसक्तिरेव नास्तीत्याशयेनाह तथा च मिथ्यात्वमिति । अत्यन्तासतोऽपि प्रतीतिरङ्गीक्रियत इति वाक्यस्य पूर्वोत्तरवाक्याभ्यां सम्बन्धः । तेनात्र तथा चेति श्लिष्टमिति ज्ञातव्यम् । एवमव्याख्यायैकवाक्यतयैव व्याख्याने तच्च बुद्धिद्वारेणैवेत्यस्य न किञ्चित्कृत्यमस्तीति ज्ञातव्यम् ।

### **श्रीनिवासतीर्थीया**

नन्वत्यन्ताभावप्रतियोगिनोऽत्यन्तासत्त्वात्कथं तद्विषयिणी बुद्धिः, असतोऽप्रतीयमानत्वादतो बुद्धिद्वारा प्रतियोगित्वं कथं युक्तं स्यादित्यत आह अत्यन्तासतोऽपीति ॥ अतिपत्य अतिक्रम्य ।

### **वाक्यार्थरत्नमाला**

मिथ्यात्वं खल्वितीति प्रतीकोपादानपाठः । मिथ्यात्वं हीति मूले पाठान्तरात्तदनुसारेण तथैव प्रतीकोपादानमित्यप्याहुः । अनिर्वाच्यत्वसाधकनिषेधप्रतियोगित्वान्यथानुपपत्तिभङ्गीयनचाभावविरहत्वं प्रतियोगित्वमित्यादिन्यायामृतानुसारेणाशङ्क्य निराकरोति । ननु प्रतियोगित्वमित्यादिना । किं तु तद्ज्ञानेति । धर्मिज्ञानानन्तरं यत्र धर्मज्ञानं तत्र धर्मज्ञानहेतुज्ञानविषयत्वं धर्मिणोऽपीति धर्मं प्रति धर्मिणः प्रतियोगित्वापत्तिरित्यत उक्तं ज्ञानविशेषेति । उक्तस्थलीय यदिचतत्रेत्यादि असद्विलक्षणज्ञाने च तद्विषयकत्वमेव सत् । तर्हीहाप्यत्यन्ताभावे तत्प्रतियोगित्वमेवसन्न तु प्रतियोगित्वमित्यस्त्विति न्यायामृतानुसारेणाह । ननु नासतीत्यादिना । असद्विलक्षणज्ञप्त्यै ज्ञातव्यमसदेव हीति जिज्ञासाधिकरणीयानुव्याख्याव्याख्यानरूपनन्वसतः कथं भाति भास्यत इत्यादिमूलव्याख्यानरूपबुद्धिहेतुकृतम् । न तु घटत्वादिवदिति टीकानुसारेण प्रकारान्तरमाह । यद्वेति । नहि प्रतिवादिनि प्रतिवादिमतानुसारेणेत्यादिना मूले प्रतिवादिवादिशब्दौ प्रयुक्तौ । यद्यपि मिथ्यैव भेद इत्युक्तानुमानप्रयोक्तुर्वादितया न प्रतिवादिता । प्रत्युत तत्ववादिन एव प्रतिवादित्वम् । तथा च वादिनीत्येव वाच्यमित्याभाति । तथाप्यत्र प्रतिवादित्वं तत्ववादिप्रतिपक्षित्वमेव विवक्षितम् । तच्च भेदमिथ्यात्वाक्षेपकरणादेव सिद्धम् । नत्वत्र मिथ्यात्ववादी वादी । तदुक्तानुमानदूषकश्च प्रतिवादीति प्राप्तं प्रतिवादित्वं विवक्षितम् । तथाविवक्षया प्रतिवादपदप्रयोगे निमित्तं तु वादिन्याश्वासो नास्तीत्येवोक्ते खडिति विरोधो न स्फुरति । प्रतिवादिपदेन तु विरोधः स्फुरतीत्येवंरूपम् । एवमुभयं न वेति प्रतिवादिमतानुसारेणेत्युत्तरवाक्येऽपि तत्ववाद्युक्तभेदसत्यत्वनिराकरणाश्रयप्रवृत्तस्य प्रतिवादित्वं तद्विरोधित्वरूपमेव विवक्षितमिति न दोषः । अत एव द्वयोरपीत्येतन्मूलटीकायां वादिप्रतिवादिनोरिति व्याख्यातम् । मूले द्वैतवादिन इति पूर्वत्रोत्तरत्र च द्वैतवादिन इत्युक्तया तदुभयानुसारेणोक्तक्रमेणोभयनिर्देशस्थले तत्ववादिन एव प्रतिवादित्वेनोक्तिलाभादिति द्रष्टव्यम् । सदसत्पक्षदूषणेनैवेति । सत्पक्षेऽसत्यपक्षे चोक्तं यद्दूषणं तेनैवेत्यर्थः ।

------------------------------------------------------------------------

यदि सन्नपसिद्धान्तः

**यदि सन्नपसिद्धान्तः**

### **सुधा**

आद्यं दूषयति यदीति ।

## **अनुव्याख्यानम्**

***यदि सन्नपसिद्धान्तः .. .....***

यद्ययं साध्यधर्मः सन्नित्युच्यते तदा मायावादिनोऽपसिद्धान्तः स्यात् । न हि जीवब्रह्मणोर्भेदस्य मिथ्यात्वं ब्रह्म, येन तस्य सत्त्वेऽपि सदद्वैतवादिनो नापसिद्धान्तः स्यात् । ब्रह्मणो निर्विकल्पकत्वात् ।

द्वितीये दोषमाह स एवेति ।

**अनुव्याख्यानम्**

***... ....... स एवासन्नितीरिते ॥***

अपसिद्धान्त एव । मिथ्यात्वस्यासत्त्वे (अपि) सत्त्वमेव जीवब्रह्मभेदस्य स्यात् । न चासत् प्रमाणविषय इति तेषां पक्षः । अनेन सदसत्त्वपक्षोऽपि निरस्तो वेदितव्यः । अन्तिममपाकरोति नोभयं चेदिति ।

**अनुव्याख्यानम्**

***नोभयं चेन्न सिद्धं तत् .......***

तदुभयविलक्षणत्वं च जीवब्रह्मभेदमिथ्यात्वेऽन्यत्र वा क्वापि न सिद्धम् ।

### **वाक्यार्थचन्द्रिका**

ननु भेदमिथ्यात्वस्य कुतो न ब्रह्मस्वरूपत्वमित्यतस्तस्य सोपाधिकत्वाद् भ्रमकालानिश्चितत्वाद्ब्रह्मणश्च निरुपाधिकत्वाद्भ्रमकालनिश्चितत्वाच्च तयोर्विरुद्धस्वभावत्वान्नाभेदो युक्त इत्याशयवान्विरुद्धस्वभावतामुपदर्शयितुमुपलक्षणत्वेन ब्रह्मणो निरुपाधिकतामाह ब्रह्मण इति ॥ सत्त्वमेव स्यादिति । परस्परविरुद्धयोरन्यतरनिषेधस्यान्यतरविधिनान्तरीयकत्वात्सत्त्वमिथ्यात्वयोश्च परस्परविरुद्धत्वात्तन्मिथ्यात्वस्यासत्त्वे भेदस्य सत्त्वं स्यात्तथा च सदद्वैतभङ्गो भेदस्य सोपाधिकत्वेन भ्रमकालानिश्चितत्वेन निरुपाधिकभ्रमकालनिश्चितब्रह्ममात्रत्वानुपपत्त्या तदतिरिक्तत्वावश्यम्भावादिति भावः । असतः प्रमाणाविषयत्वस्य त्वत्सिद्धान्तत्वान्मिथ्यात्वस्य प्रमाणविषयत्वेऽसतोऽपि प्रमाणविषयत्वापत्त्याऽपसिद्धान्त इति प्रकारान्तरेणाप्यपसिद्धान्तमुपपादयति न चेति ॥ अनेनेति । सत्त्वासत्त्वपक्षोक्तदूषणेनैवेत्यर्थः । अत एव पृथक् तददूषणमित्याशयः ।

### **परिमल**

ननु मिथ्यात्वस्य सत्यत्वेऽपि तस्य ब्रह्मरूपत्वान्नाद्वैतभङ्ग इत्यत आह न हीति ॥ जीवेति । कुतो नेत्यत आह ब्रह्मणो निर्विकल्पत्वादिति । अखण्डत्वान्निष्प्रतियोगिकत्वादिति यावत् । मिथ्यात्वं सप्रतियोगिकमित्युक्तमेवेति भावः । द्वितीयपक्षेऽपसिद्धनातं द्वेधा व्यनक्ति मिथ्यात्वस्येति । न चासदिति च ॥ अनेनेति । अपसिद्धान्तदोषेणेत्यर्थः ।

### **यादुपत्यम्**

निर्विकल्पकत्वादिति । अत्र विकल्पशब्देनोपाधिरुच्यते । विविधकल्पनारूपत्वात् । तथा च ब्रह्म निरुपाधिकं, मिथ्यात्वं तु सोपाधिकमतस्तयोरभेदो न युक्त इत्यर्थः । प्रकारान्तरेणाप्यपसिद्धान्तमुपपादयति न चासदिति ॥ असन् मिथ्यात्वं, प्रमाणम् अनुमानं, अनेन अपसिद्धान्तेन । पक्षे इति । अत्र पक्षपदेन तदेकदेशो धर्मी लक्ष्यते । एवमग्रेऽपि । तथा च साध्यत्वाभावादित्यर्थः । अन्यथेति । व्यापककोटिनिविष्टस्य प्रसिद्धत्वाभावे, तन्निरूपितव्याप्तिग्रहणस्य सन्दिग्धसाध्यवत्वरूपपक्षत्वस्यासम्भवादित्यर्थः ॥

### **श्रीनिवासतीर्थीया**

निर्विकल्पकत्वादिति । निर्धर्मकत्वादित्यर्थः । ब्रह्म निरुपाधिकं, मिथ्यात्वं तु सोपाधिकम् । सोपाधिकनिरुपाधिकयोश्चैक्यं विरुद्धमिति भावः ।

### **वाक्यार्थरत्नमाला**

सामान्यतो मिथ्यात्वभङ्गीयन्यायामृतानुसारेणाह । परस्परविरुद्धयोरित्यादि । सत्वासत्वेति । सत्वपक्षासत्वपक्षोक्तेत्यर्थः ।

------------------------------------------------------------------------

यदि सन्नपसिद्धान्तः

**यदि सन्नपसिद्धान्तः**

### **सुधा**

नन्वनेन किमुक्तं स्यात् । अप्रसिद्धविणत्वमिति चेन्न । सदसद्वैलक्षण्यस्य पक्षविणत्वाभावात् । मिथ्यात्वमेव पक्षविणमुपन्यस्तं तद्धर्म एव सदसद्वैलक्षण्यम् । न च विमतं बुद्धिमत्कर्तृपूर्वकमितिवद्विणविणेनापि प्रसिद्धेन भाव्यमिति वाच्यम् । वैषम्यात् । यद्धि व्यापककोटिनिविष्टं विवादपदं तस्य प्रसिद्धताऽवश्यम्भाविनी । अन्यथा व्याप्तिग्रहणपक्ष(त्व)योरसम्भवात् । अस्ति च बुद्धिमत्त्वस्यापि व्यापककोटि(टौ) निवेशादि न तु सदसद्वैलक्षण्यस्येति । उच्यते । यो ह्यर्थः प्रमाणसाध्यः स सम्भावितप्रकारेष्वन्यतमप्रकारवानुपलब्धः । इदं च जीवब्रह्मभेदस्य मिथ्यात्वं न सदादिप्रकारवदङ्गीकर्तुं शक्यं प्रकारत्रयस्यापसिद्धान्तपराहतत्वात् । चतुर्थस्याप्रामाणिकत्वात् । न ह्यप्रामाणिकेन प्रकारेण प्रकारवत्किञ्चिद्भवति । अतो व्यापकानुपलब्धिबाधितं जीवब्रह्मणोर्भेदस्य मिथ्यात्वं न साधयितुं शक्यमिति समुदायार्थो विवक्षित इति न काचिदनुपपत्तिः ॥ अनेनैवाभिप्रायेण टीकाऽपि नेतव्येति ।

### **वाक्यार्थचन्द्रिका**

पक्षविणत्वाभावादिति । अत्र पक्षशब्दस्तदेकदेशधर्मिपरो न तु साध्यधर्मविशिष्टधर्मिपरस्तथा सति मिथ्यात्वस्याश्रयकोटिनिविष्टत्वापत्त्या तस्य तद्विशिष्टधर्मिविणत्वाभावेन सदसद्विलक्षणत्वस्य पक्षविणविणत्वाभावप्रसङ्गादिति ध्येयं व्याप्तीति । व्याप्तेः ससम्बन्धिकपदार्थतया सम्बन्धिज्ञानाधीनज्ञानत्वेनासति सम्बन्धिज्ञाने ज्ञातुमशक्यत्वात् । सन्देहघटितत्वात्पक्षतायाः प्रकृते च साध्याप्रसिद्धौ कोटिस्मृत्यसम्भवेन सन्देहायोगादिति भावः ।

ननु व्यापकानुपलब्धिबाधितं जीवब्रह्मभेदमिथ्यात्वं न साधयितुं शक्यमित्यभिप्रायवर्णनमयुक्तम् । तथा सति सन्न्यायरत्नावलीविरोधापातात् । तत्र हि । यदेतद्विमतभेदस्य चन्द्रभेदवन्मिथ्यात्वं साध्यते तत्किं सद् असत् सदसद्विलक्षणं वा । न प्रथमद्वितीयावपसिद्धान्तात् । उभयविलक्षणत्वं चेत्तस्याप्रसिद्धत्वेन पक्षोऽप्रसिद्धविणः स्यादित्यादिना सदसद्वैलक्षण्यपक्षेऽप्रसिद्धविणत्वस्यैवाभिधानादित्यत आह ॥ अनेनैवाभिप्रायेणेति । तस्योभयविलक्षणत्वस्याप्रसिद्धत्वादप्रामाणिकत्वेन साध्यस्याप्रामाणिकेनोभयविलक्षणत्वरूपप्रकारेण प्रकारवत्त्वासम्भवात्सत्त्वादिप्रकारस्य चापसिद्धान्तपराहतत्वासम्भावितप्रकारेष्वन्यतमप्रकारवत्त्वरूपव्यापकनिवृत्त्या मिथ्यात्वस्य साध्यत्वासम्भवेन पक्षोऽ प्रसिद्धविणः स्याद्बाधितविणः स्यदित्यभिप्रायेणैवेत्यर्थः ।



### **परिमल**

पक्षविणत्वाभावादिति । साध्यधर्मविशिष्टस्य पक्षशब्दार्थत्वेऽपि इह तदेकदेशधर्मिमात्रपरतया धर्मिविणत्वाभावादित्यर्थः ॥ विमतमिति । भूभूधरादिकमित्यर्थः ॥ इतिवदिति । इत्यत्र यथा विणीभूतकर्तृविणं बुद्धिमत्त्वं प्रसिद्धं तथा प्रसिद्धेन भाव्यमित्यर्थः । व्याप्तिग्रहणपक्षतयोरिति । पक्षत्वज्ञानयोरित्यर्थः । तयोः साध्यधर्मज्ञानाधीनत्वादिति भावः । निवेशादीत्यादिपदेन विवादास्पदत्वग्रहः ॥ टीकापीति । पक्षोऽप्रसिद्धविणः स्यादिति सन्न्यायरत्नावलीग्रन्थोऽपि यो ह्यर्थ इत्यादिनोक्ताभिप्रायेण नेतव्य इत्यर्थः ।

### **यादुपत्यम्**

नन्वेवं टीकाविरोधः । तत्रोभयविलक्षणं चेत्तस्याप्रसिद्धत्वेन पक्षोऽप्रसिद्धविणः स्यादित्यप्रसिद्धविणत्वस्यैवोक्तत्वादित्यत आह अनेनैवेति । साध्यविणस्य सदसद्वैलक्षण्यस्याप्रसिद्धावुक्तरीत्या व्यापकानुपलम्भवाध एवेत्यनेनैवाभिप्रायेणेत्यर्थः ।

### **वाक्यार्थरत्नमाला**

अत्र पक्षशब्द इति ग्रन्थात्प्राङ्मिथ्यात्वमेवहि पक्ष इतीति प्रतीकोपादानं मूलकोशानुसारि । युक्तं च । तथा सति मिथ्यात्वस्येत्याद्युपपादनस्य द्वितीयवाक्यगतपक्षशब्दार्थनिर्णयोपयुक्तत्वेऽपि पूर्ववाक्यस्थपक्षशब्दार्थनिर्णयानुपयुक्तत्वात् । पक्षविणत्वाभावादितीति प्रतीकोपादानपाठेऽपि अत्रेत्यस्यात्र प्रकरण इत्यर्थकत्वात् पूर्वपक्षशब्दस्य मिथ्यात्वमेवहीत्युत्तरवाक्यगतपक्षशब्दस्य चार्थनिर्णयायाभिधानमेतत् । यद्वा पूर्वत्रैवार्थनिर्णयरूपत्वेऽपि समानन्यायतयोत्तरवाक्यगतस्यापि पक्षशब्दस्यार्थनिर्णये जायत एवेत्याशयः । प्रसङ्गादिति । तथा च तदङ्गीकृत्य पक्षे विणत्वाभावादित्युक्तमसदिति भावः ।

------------------------------------------------------------------------

इति मानस्य दूषणम्

**इति मानस्य दूषणम्**

### **सुधा**

दूषणान्तरमाह इति मानस्येति ।

## **अनुव्याख्यानम्**

.... ....... ***इति मानस्य दूषणम् ॥***

मीयत इति मानम् । कृत्यल्युटो बहुलमिति वचनात् । मिथ्याशब्दार्थं विकल्प्याप्येवं दूषणमभिधानीयमित्यर्थः । तथा हि । किं मिथ्येत्यसत्त्वमुच्यते । किंवाऽनिर्वाच्यत्वम् । आद्येऽपसिद्धान्तः । द्वितीयेऽप्रसिद्धविणता पक्षस्येति । सत्त्वाभावो मिथ्यापदार्थ इति चेन्न । तस्यैवासत्त्व(शब्दार्थ)पदार्थत्वेनापसिद्धन्तानिस्तारादिति ।

### **वाक्यार्थचन्द्रिका**

ननु ल्युट् च करणाधिकरणयोश्चेति भावे करणाधिकरणयोश्च ल्युड्विधानान्मीयत इति मानमिति कथं कर्मणि ल्युट् व्याख्यायत इत्यतः कर्तृकर्मादावपि ल्युट स्मरणान्नानुपपत्तिरिति भावेन तत्र तद्विधायकं सूत्रं पठति ॥ कृत्यल्युटो बहुलमिति वचनादिति । अत्र कृत्यल्युट इति वचनादित्येव वक्तव्यं सूत्रारम्भसामर्थ्यादेव यत्रार्थे भावकर्मणोः कृत्या विहिता भावकरणाधिकरणेषु च ल्युड्विहितस्ततोऽन्यत्रापि कृत्यल्युटो भविष्यन्तीत्यस्यार्थस्य सिद्धत्वेन तदर्थं बहुलग्रहणस्याकर्तव्यत्वात् । तस्माद्बहुलमिति योगान्तरं तच्चान्येषामपि कृतां स्वस्वार्थव्यभिचारज्ञापनार्थमित्याकरे स्थितत्वादिति द्रष्टव्यम् ॥ अपसिद्धान्त इति । भेदस्यासद्विलक्षणतायास्तत्सिद्धान्तत्वादिति भावः ॥ अप्रसिद्धेति । एतदनुमानात्प्रागनिर्वचनीयत्वस्य क्वचिदप्यप्रसिद्धत्वादिति भावः ॥ सत्त्वाभावेति । तथा च नाऽपसिद्धान्तः । शुक्तिरजतादावेव सत्त्वाभावस्य प्रसिद्धत्वान् नाप्रसिद्धविणतेति भावः ॥ तस्यैवेति । सत्त्वाभावस्यैवेत्यर्थः । शशशृङ्गादीनां निरुपाख्यपदेनैवख्यायमानतया निरूपाख्यत्वस्य, नित्यातीन्द्रियसाधारण्यादपरोक्षतोऽप्रतीयमानत्वस्य येन पुंसा शशशृङ्गाभावो न निश्चितस्तस्य गोृङ्गमस्तीति वाक्यादिव शशशृङ्गमस्तीति वाक्यात्सत्त्वेन प्रतीत्या सत्त्वेनाप्रतीयमानत्वस्य, अनिर्वाच्यत्वस्यासत्त्वनिरूप्यत्वेनान्योन्याश्रयापत्त्या सदनिर्वाच्याभ्यामन्यत्वस्य, शुक्तिरूप्यादौ शुद्धब्रह्मणि च सत्त्वेनार्थक्रियासामर्थ्याभावस्य, मिथ्याभूतस्य स्वरूपेणैव त्रैकालिकनिषेध इति पक्षे तत्साधारणत्वेन निस्स्वरपूत्वस्य चासत्त्वस्यासम्भवेन सत्त्वाभावस्यवासत्त्वपदार्थतयाऽभ्युपगमनीयत्वादिति भावः ।

### **परिमल**

मानपदमनुमानविषयीभूतसाध्यपरमिति भावेनाह मीयत इति । ननु करणाधिकरणयोश्चेति सूत्रे भावकरणरूपार्थत्रय एव ल्युटो विधानात्कर्मणि कथं ल्युडित्यतस् तृतीयाध्यायतृतीयपादस्थसूत्रान्तरेण तत्सिद्धिरित्याह कृत्येति । कृत्यसंज्ञकप्रत्या ल्युट्प्रत्ययश्च बहुलं भवति । अनेकार्थेषु भवतीत्युक्तत्वादिह च माङ्माने इत्यस्मात्कर्मणि ल्युटि हलन्त्यं लशक्वतद्धिते इति टकारलकारयोरपगमे युवोरनाकावित्यनादेशे सवर्णदीर्घे च मानमिति सिद्धेरिति भावः ॥ पक्षस्येतीति । साध्यधर्मिण इत्यर्थः ।

### **यादुपत्यम्**

ननु भावे करणाधिकरणयोश्च ल्युटो विधानात्कथं स कर्मणि व्याख्यात इत्यत आह कृत्यल्युट इति । कृत्या ल्युट् च बहुलमर्थेषु स्युरिति सूत्रार्थः ।

### **वाक्यार्थरत्नमाला**

भावे करणाधिकरणयोश्चेतीति । ल्युट्चेति सूत्रे नपुंसके भावे क्त इत्यतो नपुंसके भाव इत्यस्यानुवृत्तिमाकरसिद्धामभिप्रेत्य भाव इत्यस्यापि ग्रहणं युक्तमिति न कश्चित्क्षुद्रोपद्रवः । सूत्रारम्भसामर्थ्यादेवेति । तदुक्तं मञ्जर्याम् । बहुग्रहणं न कर्तव्यम् । आरम्भसामर्थ्यादेव यत्र कृत्यल्युटो विहितास्ततोऽन्यत्रापि भविष्यन्तीति भावः । बहुलमिति योगान्तरमिति । एतेनैव बहुलग्रहणेनैव कर्मणि ल्युटो व्युत्पादनं च निराकृतम् । अत एव तस्य प्रयोजनान्तरार्थताया इत्यादिना तत्वोद्योतटीकाव्याख्याने स्पष्टं च प्रतिपादितं टीकाकृता । तदुक्तं मञ्जर्याम् । ततो बहुलग्रणात्कृन्मात्रस्य स्वार्थव्यभिचारः साधितो भवतीति । एवं च पादाभ्यां ह्रीयते पादहारकः । गले चोप्यते गलचोपकश् चूपमन्दायां गतावित्यादावपि सूत्रारम्भसामर्थ्यादेव ण्वुलादिसिद्धवत् प्रकृतेऽपि तत्सामर्थ्यादेव कर्मणि ल्युट् सिद्धेर्न बहुलग्रहणसामर्थ्यं कल्पनीयम् । कृत्यल्युटो बहुलमिति वक्तव्यं पादहारकाद्यर्थमिति भाष्यवाक्यस्यापि न बहुलग्रहणप्रयोजनकथने तात्पर्यमपि तु सूत्रारम्भसामर्थ्यप्रयोजनकथन एवेति न कश्चिद्दोषः । एवमन्येषां तथोक्तिरपि व्याख्येयेति हृदयम् । न हि शशृङ्गादीनामपीतोऽन्यदसत्वमस्तीत्यादि मिथ्यात्वनिरुक्तिभङ्गीयन्यायामृतानुसारेण परियति । शशृङ्गादीनामित्यादिना ।

[Load More](javaऽcriptःvoid(0))
