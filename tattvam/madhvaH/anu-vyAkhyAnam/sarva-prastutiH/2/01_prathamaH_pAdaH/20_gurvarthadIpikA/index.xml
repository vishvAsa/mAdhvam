<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२० गुर्वर्थदीपिका on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/</link>
    <description>Recent content in &#43;२० गुर्वर्थदीपिका on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/index.xml" rel="self" type="application/rss+xml" />
    <item>
      <title>०१ स्मृत्यधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/01_smRtyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/01_smRtyadhikaraNam/</guid>
      <description>&lt;h2 id=&#34;ॐ-समतयनवकशदषपरसङग-इत-चनननयसमतयनवकशदषपरसङगत-ॐ&#34;&gt;ॐ स्मृत्यनवकाशदोषप्रसङ्ग इति चेन्नान्यस्मृत्यनवकाशदोषप्रसङ्गात् ॐ&lt;/h2&gt;&#xA;&lt;p&gt;&lt;strong&gt;श्रीमद्वादिराजपूज्यचरणविरचिता श्रीमन्न्यासुधाटिप्पणी&lt;/strong&gt;&lt;/p&gt;&#xA;&lt;p&gt;&lt;strong&gt;गुर्वर्थदीपिका&lt;/strong&gt;&lt;/p&gt;&#xA;&lt;p&gt;&lt;strong&gt;अथ द्वितीयाध्याये प्रथमपादः&lt;/strong&gt;&lt;/p&gt;&#xA;&lt;p&gt;&lt;strong&gt;अथ स्मृत्यधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ स्मृत्यनवकाशदोषप्रसङ्ग इति चेन्नान्यस्मृत्यनवकाशदोषप्रसङ्गात् ॐ&lt;/strong&gt;&lt;/p&gt;&#xA;&lt;p&gt;&lt;strong&gt;ॐ स्मृत्यनवकाशदोषप्रसङ्ग इति चेन्नान्यस्मृत्यनवकाशदोषप्रसङ्गात् ॐ ॥ परकीय&lt;/strong&gt; संशब्दव्याख्याननिरसनेऽवहितैर्भवितव्यमित्यत्र परकीयव्याख्यानं सं सकलशब्दानां लक्षणया वृत्त्येति । ‘‘विकार शब्दान्नेति चेदि’’त्यादिनाऽऽशङ्किता विरोधास् तत्तत्प्रकरणगतश्रौतमयडादिशब्देनैव प्रसक्तत्वादन्तरङ्गाः । पाशुपतादिस्मृत्या श्रुत्यप्रामाण्यादिना समयेन श्रुतीनां परस्परविरोधेन चात्राऽऽशङ्क्यमानविरोधास्तु बहिरङ्गा इति विवेक इति । प्रतिवक्ष्यत्याचार्य इत्यनेनाभिप्रैति । प्रथमातिक्रमे न किञ्चित्कारणमित्युपलक्षणम् । एकैकविरोधपरिहारादपि चतुरात्मकविरोधस्य प्रबलतयाऽपि तस्यादौ निराकरणमिति द्रष्टव्यम् । न सर्वथेत्यत्र देवताधिकरणवत्पादार्थस्पर्शं विनैवेत्यर्थः । तद्वत्प्रसङ्गसङ्गतिमात्रेण कथितं नेति भावः । निष्कृष्टपादार्थाभावादित्यत्र निष्कृष्टपादार्थो युक्तिमात्रविरोधपरिहाराख्य इत्यर्थः । साक्षाद्बौद्धजैनोक्तपरमाणुपुञ्जसप्तभङ्गिवादयोर्निराकरणाभावेऽपि तदभिमतवेदाप्रामाण्यनिराकरणेन समयविरोधस्यापि सत्त्वात् । ‘मृदब्रवीदि’त्यादि श्रुतिविरोधपरिहारेण तृतीयचतुर्थपादार्थयोरपि सत्त्वात् । ‘‘मृन्न वक्त्री जडत्वा’’दित्यादि युक्तिविरोधस्तु स्फुट एव । एवं श्रुतिनित्यत्वसाधनेऽपि तदनङ्गीकारिणस्तार्किकस्याप्यस्ति कथञ्चित्समयविरोधः । ‘‘ऋचः सामानि जज्ञिरे’’ इति श्रुतिविरोधः । वेदः पौरुषेयो वाक्यत्वादिति युक्तिविरोधश्च । प्रागभावजीवादिकर्तृत्वस्यापि विष्णुपक्षविरोधित्वेन सर्वदुर्वादिनामस्त्येवाङ्गीकारः । समयस्यापि स्वानुकूलयुक्तिश्रुत्यादि पुरस्कारेण प्रवर्तनादस्त्येव चतुरात्मता । तृतीयचतुर्थपादयोरपि श्रुतिपुरस्कारो गगनजीवेन्द्रियनित्यत्वादिनां तार्किकादिसमयिनां प्रागभावाप्रतियोगित्वादियुक्तीनां पुरस्कारश्चास्त्येव । अतस्सर्वेऽपि पादाश्चतुरात्मका इति भावेनाऽऽह युक्तिविरोधपरिहारलक्षणोऽप्ययं पाद इति । पादभेदस्तु युक्तिसमयादीनां प्राधान्येन द्रष्टव्यः ।&lt;/p&gt;</description>
    </item>
    <item>
      <title>०२ नविलक्षणत्वाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/02_navilaxaNatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/02_navilaxaNatvAdhikaraNam/</guid>
      <description>&lt;h2 id=&#34;ॐ-न-वलकषणतवदसय-तथतव-च-शबदत-ॐ&#34;&gt;ॐ न विलक्षणत्वादस्य तथात्वं च शब्दात् ॐ&lt;/h2&gt;&#xA;&lt;p&gt;&lt;strong&gt;अथ नविलक्षणत्वाधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ न विलक्षणत्वादस्य तथात्वं च शब्दात् ॐ&lt;/strong&gt;&lt;/p&gt;&#xA;&lt;p&gt;नहि पिपीलिकालिपेः पुरुषलिपेरित्यत्र पुरुषलिपिपदेन मिश्रिताद्भिः श्रीतालीपत्रे लिखितमषीलिपिर्गृह्यते । कण्ठलिखितलिपौ पिपीलिकालिपितो व्यावृत्तेस्सर्वानुभवसिद्धत्वेनोक्तसन्दिग्धासिध्यनुपपत्तेः । श्रुतेरपि नाङ्गीक्रियत इत्यत्र प्रमाजननयोग्यत्वरूपप्रामाण्यस्य । श्रुतेः स्वभावेनैव सत्त्वेऽपि प्रमाख्यफलोपहितप्रामाण्यस्य सङ्केतग्रहणसापेक्षत्वादित्यर्थः । यद्यपि स्मरणजनकमनसस्तद्य्वापाररूपसंस्कारोद्बोधस्य च प्रामाण्यसम्भवेऽपि संस्कारोद्बोधकलिप्यादेर्न प्रामाण्यम् । अतिप्रसङ्गात् । तथापि यथा द्रौणेरित्यनुमापक दृष्टान्तं वदतो भाष्यकारस्य रेखारूपपिपीलिकालिपिरपि स्वसङ्केतितवर्णानुमापकत्वादनुमानरूपप्रमाणमिति हृदयम् । अतो न कश्चित्क्षुद्रोपद्रवः । टीकाकारस्य त्वसाधारण्येन प्रमाणसचिवस्यापि प्रामाण्यमिति भावः ।&lt;/p&gt;&#xA;&lt;p&gt;भाक्तमित्यस्य प्रमितिकरणे प्रमितिपदप्रयोगः ‘‘कार्यकारणशब्दाश्चान्योन्यं सङ्कीर्यन्त’’ इति वचनादौपचारिक इत्यर्थः । भाक्तमित्यङ्गीकृत्योदितम् । वस्तुगत्या वेदाः प्रमाणमिति वदताऽप्युद्देश्यव्यत्ययेन प्रयोगसम्भवे न प्रमाणीति प्रयोगस्याऽवश्यकता । टित्करणमहिम्ना नारायण इत्यादिप्रयोगनिर्वाहायागत्याऽधिकरणे त्रिलिङ्गत्वाङ्गीकारेऽपि करणसाधनतायां ‘‘नान्तं नपुंसक’’मिति वचनेन नित्यनपुंसकत्वान्न कोऽपि दोषः । आमन्तानुप्रयोगस्येत्यत्र कारयामास पातयामासेत्यादौ कारयां पातयामित्याद्यामन्तोपपदमनुसृत्य प्रयोगस्येत्यर्थः । अङ्गीकृत्येदमुदितम् । वस्तुतस्तु ‘‘लावण्यमुत्पत्तुमिवासयत्नः’’ ‘‘तस्माद्धान्यन्न परः किञ्चनासे’’ति लोकवेदयोः प्रयोगदर्शनात् । ‘‘अस्तेर्भू’’रित्यस्य लटीव लिट्यप्यनित्यत्वं द्रष्टव्यम् । यद्वा अनुभवसाधनत्वावच्छिन्न इत्यत्र सम्यगनुभवसाधनं नेति साध्यस्याऽगमो नेति साध्यस्य प्रमाणं नेति साध्यस्य च घटे गतत्वेन प्रमाणबाधितत्वरूपोपाधेश्च तत्राभावेन साध्याव्याकता स्यादित्यतो ऽनुभवसाधनत्वावच्छिन्ने वाक्यत्वावच्छिन्ने बोधकत्वावच्छिन्ने इत्युक्तम् । एवं वाक्यत्वावच्छिन्ने साध्ये इत्यत्र प्रागवच्छिन्नसाध्यत्रयेऽपि प्रमाणबाधितत्वमुपाधिरित्युक्तम् । इदानीं वाक्यत्वावच्छिन्ने तस्मिन्नेव साध्यत्रये अनाप्तप्रणीतत्वमुपाधिः । तदभावेनानाप्ता प्रणीतत्वेन वेदस्य सम्यगनुभवसाधनत्वादिकमनुमेयमित्यर्थः । वेदेतरवाक्यत्वावच्छिन्नसाधनेनेत्यत्र वेदसंवादित्वसाधनेनाऽऽप्तवाक्यत्वसाधने वेदेऽपि शाखान्तरसंवादोऽस्त्येव । तत्र चाऽऽप्तवाक्यत्वं नास्तीति व्यभिचारस्स्यात् । अतो वेदेतरेत्युक्तम् । वेदसंवाद्यनुमानादि व्यवच्छेदाय वाक्यत्वमित्यर्थः ।&lt;/p&gt;</description>
    </item>
    <item>
      <title>०३ अभिमान्यधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/03_abhimAnyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/03_abhimAnyadhikaraNam/</guid>
      <description>&lt;h2 id=&#34;ॐ-अभमनवयपदशसत-वशषनगतभयम-ॐ&#34;&gt;ॐ अभिमानिव्यपदेशस्तु विशेषानुगतिभ्याम् ॐ&lt;/h2&gt;&#xA;&lt;p&gt;&lt;strong&gt;गुर्वर्थदीपिका&lt;/strong&gt;&lt;/p&gt;&#xA;&lt;p&gt;&lt;strong&gt;॥ द्वितीयाध्यायस्य प्रथमः पादः ॥&lt;/strong&gt;&lt;/p&gt;&#xA;&lt;p&gt;गुर्वर्थदीपिका&lt;/p&gt;&#xA;&lt;p&gt;&lt;strong&gt;अभिमान्यधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ अभिमानिव्यपदेशस्तु विशेषानुगतिभ्याम् ॐ&lt;/strong&gt;&lt;/p&gt;&#xA;&lt;p&gt;इन्द्रियादीनामपि वक्तृत्वादिदर्शनादित्यत्र इन्द्रियादीनां शरीरहितकेवलेन्द्रियादीनां ‘‘प्राणा वा अहं श्रेयसि व्यूदिरे’’ इति वक्तृत्वदर्शनात् । आदिपदेन श्रोतृत्वं बहिर्गमनमन्तःप्रवेशनमित्यादिकं गृह्यते । तत्पक्षीकारे हेतोरसिद्धेरित्यत्र जडमृत्त्वं हि हेतुतया परस्याभिप्रेतम् । तच्च तत्र नास्तीत्यर्थः । यद्यप्यत्राकांक्षानुसारेणेत्यत्र व्याप्तावुक्तायां कुतस्तर्हि न दृश्यत इत्याकांक्षा जायते । तत्परिहाराय शक्तिविशेषो वक्तव्यः । अतो व्याप्तिरेवादौ वक्तव्येत्यर्थः । अल्पाच्तरस्य पूर्वनिपातमनुसृत्येत्यत्र सूत्रगतानुगतिशब्दापेक्षया विशेषशब्दस्याल्पाच्तरत्वादिति भावः । जगद्य्वापारसम्बन्धिन्यपि तत्प्रयोगादित्यत्र दिक्पालनादिकं जगद्य्वापारः । यद्वा शास्त्रं तैस्तैः प्रणीतमित्यत्र वेदस्याकृत-त्वात्पुराणपञ्चरात्रादीनां भगवत्कृतत्वात्स्मृतीनां च मन्वादिकृतत्वान् मृदादिदेवताकृतं शास्त्रं किमिति चेत् । सत्यम् । तेष्वेव पुराणेषु धर्मधरणीसंवादे वराहधरणीसंवादादौ तत्कृतव्यासकृतानुवादस्य वादमूलत्वात्तत्कृतशास्त्रमप्यस्तीति भावः । एरण्डे साक्षात्कृते चन्दनशब्दव्युत्पत्तिरित्यत्र भ्रमाद् अज्ञानाद् विप्रलिप्सया वा कृता चन्दनशब्दव्युत्पत्तिरित्यर्थः ॥ २-१-३ ॥&lt;/p&gt;</description>
    </item>
    <item>
      <title>०४ असदधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/04_asadadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/04_asadadhikaraNam/</guid>
      <description>&lt;h2 id=&#34;ॐ-असदत-चनन-परतषधमतरतवत-ॐ&#34;&gt;ॐ असदिति चेन्न प्रतिषेधमात्रत्वात् ॐ&lt;/h2&gt;&#xA;&lt;p&gt;&lt;strong&gt;ॐ असदिति चेन्न प्रतिषेधमात्रत्वात् ॐ&lt;/strong&gt;&lt;/p&gt;&#xA;&lt;p&gt;&lt;strong&gt;असदधिकरणम्&lt;/strong&gt;&lt;/p&gt;&#xA;&lt;p&gt;अत्रासच्छब्दो भावसाधन इत्यत्र उत्पत्स्यमानकार्यजातस्य सत्त्वं नेति भावसाधनतयाऽभावे प्रयुक्त इत्यर्थः । श्रुत्यनुगमार्थमित्यत्र ‘‘असदेवेदमग्र आसी’’दिति श्रुत्यनुगमार्थमित्यर्थः । श्रुतौ हि सन्न भवतीत्यसदिति तत्र कर्तृव्युत्पत्त्यङ्गीकारेऽविद्यमानस्यैव कारणतोक्तास्यात् तच्चानुपपन्नम् । अतो भावव्युत्पत्तिमादाय प्रागभावस्य कारणत्वपरा श्रुतिरिति सिद्धम् । अतः श्रुत्यनुगमायेत्युक्तम् । यथा प्रथमपादार्थप्रपञ्चनाद् द्वितीयपादस्येत्यत्र ‘‘इतरेषां चानुपलब्धेरि’’त्यादि युक्तिपादार्थप्रपञ्चनात्समय-पादस्येत्यर्थः । अकार्यायाः प्रवृत्तेर् बुद्धिव्यभिचाराद्यदर्शनादित्यत्र कार्यायाः प्रवृत्तेर्बुद्धिव्याप्यत्वं जन्यजनकभावेन । अकार्यायास्तु व्यभिचारादर्शनसहकृत साहचर्यदर्शनेन । अभाववत्त्वप्रसङ्गादित्यत्र अभावत्वप्रसङ्गादिति पाठे न विद्यते भावः सत्ता यस्येत्यभावो ऽविद्यमानः । विमतः प्रागभावोऽपि प्रलये असन् वस्तुत्वाद् ब्रह्मवदित्यनुमानसम्भवादसमञ्जसमेतन्मतमिति सूत्राक्षरयोजना । वाश्यादिवदित्यत्र वाश्यापदेन दारुसमीकरणाय कृतमायसं साधनमुच्यते । बाजीत्यप्रभ्रंशभाषा इदं किया स्वान्यावयविसमानकालीनत्वानधिकरण किञ्चित्कालीन क्रियान्येत्यनुमानस्यायमर्थः । इयं क्रिया इदानीन्तनघटक्रिया । स्वपदेन घटक्रियैवोच्यते । तदन्यत्वे सत्यवयविसमानकालीनत्वस्या-नधिकरणा किञ्चित्कालीना काचित्क्रिया तदन्यत्वसाधने स्वान्यत्वे सत्यवयविसमानकालीनत्व रूपविशिष्टस्य तदनधिकरणपदेन तस्यां क्रियायामभाव उक्तस्स्यात् । स च स्वान्यत्वरूपविशेषणा-भावान्न वक्तु• शक्यः । तस्यां क्रियायां स्वपदेनोक्तेदानीन्तनघटक्रियान्यत्वस्य निश्चितत्वात् । अतोऽस्याः क्रियायास् ततोऽन्यत्वसाधने सन्दिग्धावयविसमानकालीनत्वाख्यविशेष्याभावमादायैव पर्यवसितस्स्यात् । तथा च तस्मिन्काले सर्वप्रलयसिद्धिरिति प्रतिज्ञांशस्यार्थः । दृष्टान्ते त्विदानीन्तनघटक्रियायां स्वपदेनोक्त स्वान्यत्वस्यैवाभावोऽस्ति । नत्ववयविसमानकालीनत्वरूपविशेष्यस्य । इदानीन्तनघटक्रियायाः पटाद्यवयविसमानकालीनत्वस्यैव निश्चितत्वात् । एवं च स्वान्यत्वरूपविशेषणाभावमादायैवेदानीन्तन घटक्रियायाः साध्यखण्डपर्यवसानं वाच्यम् । ततोऽन्यत्वं क्रियामात्रे वर्तत इति न दृष्टान्तस्यापि दौर्लभ्यमिति परस्याशयः ।&lt;/p&gt;</description>
    </item>
    <item>
      <title>०५ भोक्त्रधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/05_bhoktradhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/05_bhoktradhikaraNam/</guid>
      <description>&lt;h2 id=&#34;ॐ-भकतरपततरवभगशचतसयललकवत-ॐ&#34;&gt;ॐ भोक्त्रापत्तेरविभागश्चेत्स्याल्लोकवत् ॐ&lt;/h2&gt;&#xA;&lt;p&gt;&lt;strong&gt;भोक्त्रधिकरणम्&lt;/strong&gt;&lt;/p&gt;&#xA;&lt;p&gt;&lt;strong&gt;ॐ भोक्त्रापत्तेरविभागश्चेत्स्याल्लोकवत् ॐ&lt;/strong&gt;&lt;/p&gt;&#xA;&lt;p&gt;पूर्वं किल चेतनाचेतनात्मकस्येत्यत्र मायावादिमते ब्रह्मचितोरेवैक्याङ्गीकारेण चिद्य्वतिरिक्तस्य सर्वस्यापि जडस्य मिथ्यात्वाङ्गीकारेण जडब्रह्मैक्यस्य प्रागप्यप्रस्तुतत्वात्किलेत्युक्तम् । भावप्रत्ययाभावः परस्येत्यत्र सौत्रपदे भावप्रत्ययाभाव इत्यर्थः ॥ २-१-५ ॥&lt;/p&gt;</description>
    </item>
    <item>
      <title>०६ आरम्भणाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/06_ArambhaNAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/06_ArambhaNAdhikaraNam/</guid>
      <description>&lt;h2 id=&#34;ॐ-तदननयतवमरमभणशबददभय-ॐ&#34;&gt;ॐ तदनन्यत्वमारम्भणशब्दादिभ्यः ॐ&lt;/h2&gt;&#xA;&lt;p&gt;&lt;strong&gt;ॐ तदनन्यत्वमारम्भणशब्दादिभ्यः ॐ&lt;/strong&gt;&lt;/p&gt;&#xA;&lt;p&gt;&lt;strong&gt;आरम्भणाधिकरणम्&lt;/strong&gt;&lt;/p&gt;&#xA;&lt;p&gt;अनन्तराधिकरण इति वाक्यस्य प्रातिस्विकरूपभेदानपह्नवेन लोकसिद्धं कारणाद्भेदमङ्गीकृत्य भोग्यवर्गस्य ब्रह्मैक्यवत् कारणीभूतब्रह्मैक्यवत् शास्त्रतस् तत्त्वमस्यादिशास्त्रतः भोक्तृवर्गस्य स्वाभाविकरूप ब्रह्माविभागे सिद्धान्तिना कथ्यमाने साङ्ख्यमतेन भोग्यस्यापि भोक्तृत्वापत्तिमाशङ्क्य भोग्यस्य भोक्तुश्च ब्रह्माविभागे सति भोक्तृभोग्ययोरन्योन्यधर्मसङ्कलनमपि स्यादित्याशङ्क्येत्यर्थः । अनैकान्तत्वेनेत्यत्र समुद्रेणैकीभूतयोः फेनतरङ्गयोरन्योन्यधर्मसङ्कलनादर्शनाद्य्वभिचारेणेत्यर्थः । स्वरूपकार्यव्यपदेशादिभेदेनेत्यत्र स्वरूपभेदश् चिदचित्त्वम् । कार्यभेदो दृक्वं दृश्यत्वं व्यपदेशभेदो ब्रह्मत्वादि व्यपदेशः घटत्वादिव्यपदेशश्च । अनन्यत्वं हि भेदाभाव इत्यत्रान्यत्वापरपर्यायभेदनिषेध-रूपत्वादनन्यत्वस्येत्युपस्कर्तव्यम् । सांसारिक फलत्वाच्चेत्यत्र सगुणभगवदुपास्त्या मत्स्याद्यवतारै-र्वेदाहरण सुधापानादिलौकिक फलस्मरणादित्यर्थः । लक्षितलक्षणया एष एवार्थ इत्यत्र लक्षितलक्षणा नामैकेन पदेनैकं पदार्थं लक्षयित्वा तत्राप्यनुपपत्तिदर्शनेन पदार्थान्तरलक्षणा । आरम्भणपदसमीपे आदिपदाभावादारम्भणपदेनादीत्युपलक्ष्यते । तेन च तदाक्षेप उपलक्ष्यते । सौत्रमादिपदं तु यथास्थान एव न तस्य व्यत्यास इति भावः । वक्ष्यते हित्यत्र ‘‘सत्त्वाच्चावरस्ये’’त्युत्तरसूत्रे वक्ष्यत इत्यर्थः । तस्यैव प्रथमजत्वादिति वदता ‘‘अहमस्मि प्रथमजा ऋतस्ये’’ति मौक्तब्रह्मविषयिणी श्रुतिस्सूचिता । तत्साचिव्यमतिशयेनैश्वर्यद्योतकमित्यत्र स्वयमेव गन्तुं समर्थस्यापि राज्ञस्स्वाधीनसामन्तकरावलम्बन स्वस्वलंकृतशिबिकायानगजतुरगारोहण चतुरङ्गसेनासंवरणादिना राजाधिराजत्वस्यैव लोके दर्शनादिति भावः ।&lt;/p&gt;</description>
    </item>
    <item>
      <title>०७ इतरव्यपदेशाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/07_itaravyapadeshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/07_itaravyapadeshAdhikaraNam/</guid>
      <description>&lt;h2 id=&#34;ॐ-इतरवयपदशदधतकरणददषपरसकत-ॐ&#34;&gt;ॐ इतरव्यपदेशाद्धिताकरणादिदोषप्रसक्तिः ॐ&lt;/h2&gt;&#xA;&lt;p&gt;&lt;strong&gt;ॐ इतरव्यपदेशाद्धिताकरणादिदोषप्रसक्तिः ॐ&lt;/strong&gt;&lt;/p&gt;&#xA;&lt;p&gt;&lt;strong&gt;इतरव्यपदेशाधिकरणम्&lt;/strong&gt;&lt;/p&gt;&#xA;&lt;p&gt;महदादिसकलकार्यकर्तृत्वं जीवस्याशङ्कितमित्यत्र जीवस्याशङ्कितमिति वदतोऽयं भावः । यद्यपि ‘‘जीवाद्भवन्ति भूतानी’’ति पूर्वपक्ष्युदाहृतश्रुतौ जीवस्य पञ्चमहाभूतादिसकलकार्यकर्तृत्वश्रवणा-न्महदादिसर्वकर्तृत्वमेव पूर्वपक्षिणोऽभिमतमिति ज्ञायते । तथापि प्रत्यक्षसिद्धजीवबाहुल्यत्यागायोगेन सर्वकर्तुरेकस्य जीवस्य परमतेऽप्यभावाज्जीवादिति जातावेकवचनमङ्गीकृत्य महत्तत्त्वं ब्रह्मणो जायते । अहङ्कारतत्त्वं रुद्राज्जायते । एवं तानितानि कार्याणि तत्तज्जीवेभ्यो जायन्त इतिनानाकार्याणां नानाजीव-कर्तृत्वे नेश्वरस्य सर्वकर्तृत्वसिद्धिरिति । चेतनमात्रेऽप्ययं न्याय इति वदतो जीवव्यतिरिक्तेश्वरतत्त्वे लक्ष्मीतत्त्वे चायं न्याय इत्यभिसन्धिः ॥ २-१-७ ॥&lt;/p&gt;</description>
    </item>
    <item>
      <title>०८ शब्दमूलत्वाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/08_shabdamUlatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/08_shabdamUlatvAdhikaraNam/</guid>
      <description>&lt;h2 id=&#34;ॐ-शरतसत-शबदमलतवत-ॐ&#34;&gt;ॐ श्रुतेस्तु शब्दमूलत्वात् ॐ&lt;/h2&gt;&#xA;&lt;p&gt;&lt;strong&gt;ॐ श्रुतेस्तु शब्दमूलत्वात् ॐ&lt;/strong&gt;&lt;/p&gt;&#xA;&lt;p&gt;&lt;strong&gt;शब्दमूलत्वाधिकरणं&lt;/strong&gt;&lt;/p&gt;&#xA;&lt;p&gt;तदन्ये तत्रतत्र गा इति वदता प्रथमाध्याये प्रत्यधिकरणं येये विरोधाः प्राप्नुवन्ति ते तत्रगास् तत्राधिकरण एव परिहरणीयाः । नतु द्वितीयेऽध्याये । एवं ब्रह्मणो जगदुपादानत्वे प्राप्तशङ्केयं परमते ब्रह्मणो जगदुपादानत्वप्रतिपादक प्रकृत्यधिकरण एव परिहरणीया । नतु द्वितीयेऽध्याये । अतोऽपीदमसङ्गतमिति च सूचितम् ॥ २-१-८ ॥&lt;/p&gt;</description>
    </item>
    <item>
      <title>०९ नप्रयोजनवत्वाधिकरणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/09_naprayojanavatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/20_gurvarthadIpikA/09_naprayojanavatvAdhikaraNam/</guid>
      <description>&lt;h2 id=&#34;ॐ-न-परयजनवततवत-ॐ&#34;&gt;ॐ न प्रयोजनवत्त्वात् ॐ&lt;/h2&gt;&#xA;&lt;p&gt;&lt;strong&gt;ॐ न प्रयोजनवत्त्वात् ॐ&lt;/strong&gt;&lt;/p&gt;&#xA;&lt;p&gt;&lt;strong&gt;नप्रयोजनवत्वाधिकरणम्&lt;/strong&gt;&lt;/p&gt;&#xA;&lt;p&gt;प्रयोजनवत्त्वहेतोरित्यत्र ‘‘न प्रयोजनवत्त्वादि’’ति हेतोरित्यर्थः । सृष्ट्यादिनेश्वरस्य प्रयोजना-सत्त्वादिति सूत्रार्थः । तथा चासिद्धो हेतुरित्यर्थः । यद्वा योऽवाप्तयत्प्रयोजनः स स्वार्थं न तदुद्दिशतीति टीकाकृतैव वक्ष्यमाणत्वाज्जगत्सृष्ट्यादौ नेश्वरस्य स्वप्रयोजनम् । अङ्गुलिचालनादिका इत्यत्राऽऽदिपदेन चक्षुरुन्मीलननिमीलनादिकं गृह्यते । इच्छावत्त्वस्य प्रमाणसिद्धत्वादित्युपलक्षणम् । ‘‘आप्तकाम-स्ये’’ति हेतुगर्भं विशेषणं भगवति ददती श्रुतिः काम्यत इति काम इति व्युत्पत्या कामपदोक्त-प्रयोजनस्पृहामेव निषेधति नतु स्पृहामात्रमित्यपि द्रष्टव्यम् । एष ह्येव साधु कर्म कारयतीति श्रुतेर् यं येभ्यो लोकेभ्य उन्निनीषते तं साधुकर्म कारयतीति योजना । उक्तानुमानाच्चेत्युपलक्षणम् । ज्ञानस्य चिरनष्टत्वेनाऽऽमोक्षं स्थायित्वायोगात्तज्जन्यस्तज्जन्यजनको हि व्यापार इत्यपि द्रष्टव्यम् ॥ २-१-९ ॥&lt;/p&gt;</description>
    </item>
  </channel>
</rss>
