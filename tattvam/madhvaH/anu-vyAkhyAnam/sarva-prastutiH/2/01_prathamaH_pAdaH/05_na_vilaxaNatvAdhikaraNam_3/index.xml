<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ न विलक्षणत्वाधिकरणम् ३ on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/</link>
    <description>Recent content in &#43;०५ न विलक्षणत्वाधिकरणम् ३ on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/index.xml" rel="self" type="application/rss+xml" />
    <item>
      <title>०१ तत्तदिन्द्रियग्रहणयोग्यत्वम् अर्थशब्देन विवक्षितम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/01_tattadindriyagrahaNayogyatvaM_arthash/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/01_tattadindriyagrahaNayogyatvaM_arthash/</guid>
      <description>&lt;h2 id=&#34;नरदषकषदभव-हयतर-परतयकषमत-गयत&#34;&gt;निर्दोषाक्षोद्भवं ह्यत्र प्रत्यक्षमिति गीयते&lt;/h2&gt;&#xA;&lt;p&gt;&lt;strong&gt;तत्तदिन्द्रियग्रहणयोग्यत्वम् अर्थशब्देन विवक्षितम्&lt;/strong&gt;&lt;/p&gt;&#xA;&lt;p&gt;&lt;strong&gt;निर्दोषाक्षोद्भवं ह्यत्र प्रत्यक्षमिति गीयते&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;नन्विन्द्रियार्थसन्निकर्षस्य प्रत्यक्षत्वे गगननयनसन्निकर्षादपि ज्ञानमुत्पद्यताम् । मैवम् । अर्थशब्देन तत्तदिन्द्रियग्रहणयोग्यस्यैव विवक्षितत्वात् । गगनादौ च तद्योग्यताभावस्य कार्याभावादेव सिद्धेः । एतेन चक्षुरादिना गन्धादिग्रहणप्रसङ्गोऽप्यपास्तः ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;अर्थशब्देनेति । यद्यप्यर्थशाब्देनेन्द्रियग्रहणयोग्यविवक्षयैवोक्ताति प्रसङ्गपरिहारात्तत्तदिन्द्रियग्रहणयोग्यतार्पयन्तधावनमनर्थकं तथाऽप्युक्तातिप्रसङ्गस्य तावन्मात्रेण परिहारेऽ प्यनुपदमेव वक्ष्यमाणातिप्रसङ्गान्तरनिरासार्थं तत्पर्यन्तधावनम् । अत एवैतेनेत्युक्तातिदेशेनैवोत्तरत्र तन्निरास इति ध्येयम् ॥ एतेनेति । अर्थशब्देन तत्तदिन्द्रियग्रहणयोग्यस्यैव विवक्षितत्वेनेत्यर्थः ।&lt;/p&gt;&#xA;&lt;h3 id=&#34;शरनवसतरथय&#34;&gt;&lt;strong&gt;श्रीनिवासतीर्थीया&lt;/strong&gt;&lt;/h3&gt;&#xA;&lt;p&gt;कार्येति । अपरोक्षव्यवहारादिरूपेत्यर्थः ॥ एतेनेति । इन्द्रियार्थसन्निकर्षमात्रस्यैव प्रत्यक्षत्वे चक्षुष इन्द्रियत्वाद्गन्धस्याप्यर्थत्वात्तदुभयसन्निकर्षादपि ज्ञानमुत्पद्यतामित्येतदप्येतेनार्थशब्देन तदिन्द्रियग्रहणयोग्यस्यैव विवक्षितत्वेनापास्तमित्यर्थः ।&lt;/p&gt;</description>
    </item>
    <item>
      <title>०२ चाक्षुषज्ञानाय सान्निकर्षो मास्त्विति शङ्का</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/02_chAxuShajnAnAya_sAnnikarSho_mAstviti_/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/02_chAxuShajnAnAya_sAnnikarSho_mAstviti_/</guid>
      <description>&lt;h2 id=&#34;नरदषकषदभव-हयतर-परतयकषमत-गयत&#34;&gt;निर्दोषाक्षोद्भवं ह्यत्र प्रत्यक्षमिति गीयते&lt;/h2&gt;&#xA;&lt;p&gt;&lt;strong&gt;चाक्षुषज्ञानाय सान्निकर्षो मास्त्विति शङ्का&lt;/strong&gt;&lt;/p&gt;&#xA;&lt;p&gt;&lt;strong&gt;निर्दोषाक्षोद्भवं ह्यत्र प्रत्यक्षमिति गीयते&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;अथ मतम् । यद्याश्रिता योग्यता, किमन्तर्गडुना सन्निकर्षेण । तत्तदिन्द्रियविषयस्तेन तेनेन्द्रियेण गृह्यते । कथमन्यथा काचाभ्रपटलाद्यन्तरितोपलब्धिः स्यात् । सान्तरग्रहणं च प्राप्तिपक्षे न सम्भवति । प्राप्तकारिषु त्वगादिषु तदभावात् । किञ्च नयनं चेत्प्राप्यकारि तदा स्वसंयुक्तमात्रं गृह्णीयात् । कुठारादिषु तथा दर्शनात् । पृथुतरं च गृह्णाति । दिग्विसन्देहश्चैवं सति न स्यात् । प्राप्त्या तन्निश्चयप्राप्तेः । सन्निकृष्टविप्रकृष्टयोः शाखाचन्द्रमसोर्युगपद्ग्रहणाच्च न हि प्राप्यकारिण्येवं भवितुमर्हति । अपि च चक्षुर् अप्राप्यार्थप्रकाशकम् अत्यासन्नाप्रकाशकत्वात् । व्यतिरेकेण श्रोत्रादिवच् चक्षुर्गत्वा नार्थेन सम्बध्यते इन्द्रियत्वात् स्वर्शनादिवत् । न चार्थस्य आगमनं प्रत्यक्षविरोधात् । तथा चाप्राप्यप्रकाशकत्वसिद्धिरिति ।&lt;/p&gt;</description>
    </item>
    <item>
      <title>०३ सन्निकर्षो ऽनिवार्य एव</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/03_sannikarShaH_anivArya_eva/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/03_sannikarShaH_anivArya_eva/</guid>
      <description>&lt;h2 id=&#34;नरदषकषदभव-हयतर-परतयकषमत-गयत&#34;&gt;निर्दोषाक्षोद्भवं ह्यत्र प्रत्यक्षमिति गीयते&lt;/h2&gt;&#xA;&lt;p&gt;&lt;strong&gt;सन्निकर्षो ऽनिवार्य एव&lt;/strong&gt;&lt;/p&gt;&#xA;&lt;p&gt;&lt;strong&gt;निर्दोषाक्षोद्भवं ह्यत्र प्रत्यक्षमिति गीयते&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;अत्रोच्यते । विषयकरणयोर्योग्यतामात्रमुपादाय सन्निकर्षापाकरणं किं सर्वत्रोत नयन एवेति वक्तव्यम् । न प्रथमः । अप्राप्तैरेव कुठारादिभिः काष्ठादौ छिदाद्युदयप्रसङ्गात् । घ्राणरसनस्पर्श नैरप्राप्तैरेव गन्धाद्यवबोधोदयापत्तेश्च । तथा च योग्यतावदन्वयव्यतिरेकसिद्धा प्राप्तिरिति क्रियोत्पादोपयोगिनी । न द्वितीयः । विकारणाभावात् । योग्यताया अन्वयव्यतिरेकदर्शनात्प्राप्तेश्चानुपलम्भादिति चेन्न चक्षुषोऽपि करणत्वेन्द्रियत्वाभ्यां प्राप्त्युपलम्भात् ।&lt;/p&gt;&#xA;&lt;p&gt;नन्वत्र किं गोलकं पक्षीक्रियते उत तदतिरिक्तं चक्षुः । आद्ये प्रमाणबाधः । द्वितीये त्वाश्रयासिद्धिरिति चेन्न । तवापि गोलकपक्षीकारे सिद्धसाधनम् । अन्यत्राश्रयासिद्धिरिति वक्तुं शक्यत्वात् । अथ विशेषं विहाय रूपदर्शनानुमितं करणमात्रं पक्षीक्रियत इति ब्रूषे । समं ममापि । अत एव गोलकातिरिक्तमपि तत्सेत्स्यति । सन्निकर्षश्च प्रत्यासत्तिमात्रं विवक्षितम्, न संयोगादिरिति न शब्दादिभिर्व्यभिचारः ।&lt;/p&gt;</description>
    </item>
    <item>
      <title>०४ का चेयं योग्यता</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/04_kA_cheyaM_yogyatA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/04_kA_cheyaM_yogyatA/</guid>
      <description>&lt;h2 id=&#34;नरदषकषदभव-हयतर-परतयकषमत-गयत&#34;&gt;निर्दोषाक्षोद्भवं ह्यत्र प्रत्यक्षमिति गीयते&lt;/h2&gt;&#xA;&lt;p&gt;&lt;strong&gt;का चेयं योग्यता&lt;/strong&gt;&lt;/p&gt;&#xA;&lt;p&gt;&lt;strong&gt;निर्दोषाक्षोद्भवं ह्यत्र प्रत्यक्षमिति गीयते&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;का चेयं योग्यता यन्मात्रादसन्निकृष्टमपि चक्षुः प्रकाशयेत् । यदि रूपविशेषादिरूपा तदाऽतीतानागतयोरपि तद्भावाच्चाक्षुषतापत्तिः । सन्निकर्षार्थं खलु वर्तमानताभ्यर्थनम् । सन्निकर्षस्यान्यथासिद्धौ प्रत्यभिज्ञायां तत्तांशस्य चक्षुषाऽवभासनात् स चेदनपेक्षितः, किं तदा वर्तमानतया । अथ वर्तमानताऽपि रूपादिवद्योग्यतान्तर्गता, तदा प्रत्यभिज्ञा न सिध्येत् । कुड्यादिव्यवहितप्रतीतिप्रसङ्गश्च । प्राप्तिप्रतिघातकं हि कुड्यादिव्यवधानमिति प्राप्त्यर्थं तदभावोऽन्वेषणीयः स्यात् । सा यदि नेष्यते तदा कुड्यादिकं कस्यापकुर्यात् । आवरणाभावोऽपि योग्यतेति चेत् । न । कुड्यपरभागावस्थितेनाप्यग्रहणप्रसङ्गात् । अथ नयनविषययोर्मध्ये निबिड(डावयव)द्रव्यभावो विवक्षित इति चेत् । स्फटिकाद्यन्तरितानुपलब्धिप्रसङ्गात् । अस्वच्छद्रव्याभावो विवक्षित इति चेत् । तथाऽप्यव्यवहितदूरदर्शनापत्तिरेव । अथ क्षणभङ्गपरिमाणावाश्रित्य तथाभूतस्योत्पादनुत्पादौ एव योग्यताऽयोग्यते मन्यसे, तदा सोऽर्थः कदाचित्सर्वैरुपलभ्येत कदाचिन्न केनापि । द्रष्टृनिबन्धनोऽपि तद्भेदोऽस्तीति चेन्न । प्रमितसन्निकर्षपरित्यागेनाप्रमितानेककल्पनस्यानुचितत्वात् ।&lt;/p&gt;</description>
    </item>
    <item>
      <title>०५ असन्निकृष्टप्रतीतिश्च अनेकानुपपत्तिदुष्टा</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/05_asannikRShTapratItishcha_anekAnupapat/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/05_asannikRShTapratItishcha_anekAnupapat/</guid>
      <description>&lt;h2 id=&#34;नरदषकषदभव-हयतर-परतयकषमत-गयत&#34;&gt;निर्दोषाक्षोद्भवं ह्यत्र प्रत्यक्षमिति गीयते&lt;/h2&gt;&#xA;&lt;p&gt;&lt;strong&gt;असन्निकृष्टप्रतीतिश्च अनेकानुपपत्तिदुष्टा&lt;/strong&gt;&lt;/p&gt;&#xA;&lt;p&gt;&lt;strong&gt;निर्दोषाक्षोद्भवं ह्यत्र प्रत्यक्षमिति गीयते&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;किञ्चासन्निकृष्टप्रतीतौ च आसन्नसन्निकृष्टविप्रकृष्टयोर्वैशद्यावैशद्ये न स्याताम् । अस्माकं तु नयनरश्मयः सम्यगासन्नेन सन्निकृष्यन्ते विप्रकृष्टेन त्वसम्यक् प्रदीपरश्मय इवेति युक्ते प्रतीतेर्वैशद्यावैशद्ये । काचाद्यन्तरितोपलब्ध्या किमप्राप्यप्रकाशकत्वं कल्पयामः किंवा काचादीनां प्राप्तिप्रतिबन्धकत्वाभावम् । आद्यः प्रमाणविरुद्धोऽनेकातिप्रसङ्गपराहत इति द्वितीय एवाश्रयणीयः । तथात्वे काचादेर्व्यूहान्तरतापत्ति(त्ते)रिति चेत् । (न) जलानलव्यक्तिभेदेऽपि घटादेस्तदभावात् । तत्रापि सूक्ष्मतरतदभ्युपगमेऽत्रापि साऽस्तु । सान्तरग्रहणमप्यसन्निकृष्टस्य ग्रहणं चेदसिद्धम् । सान्तर इति ग्रहणं चेत्प्रदीपेऽनैकान्तिकम् ।&lt;/p&gt;&#xA;&lt;p&gt;यथा खलु दीपो रश्मिभिरर्थन्निकृष्टोऽपि स्वरूपापेक्षया सान्तर इति प्रतीयते तथा चक्षुरप्यधिष्ठानापेक्षयेति किमनुपपन्नम् । पृथुतरग्रहणमपि नयनरश्मीनामुन्मत्तककुसुमवत्पृथ्वग्रतयोपपत्स्यते । अप्राप्तौ त्वल्पस्यापि ग्रहणं न स्यात् । प्राप्तौ दिग्विसन्देहो न स्यादिति चेत् (न) । अप्राप्तौ सर्वत्र सन्देहस्स्यात् । सन्देहादपि च निचयो महीयान् । तत्र सन्देह आगन्तुकं कारणान्तरं कल्पयिष्यति । युगपद्ग्रहणाभिमानस्तु तेजसः शीघ्रगामितानिबन्धनो भ्रम एव । प्राप्तेः प्रमाणसिद्धत्वात् ।&lt;/p&gt;</description>
    </item>
    <item>
      <title>०६ सन्निकर्षविषये शालिकानाथोक्तमपि न साधु</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/06_sannikarShaviShaye_shAlikAnAthoktamap/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/06_sannikarShaviShaye_shAlikAnAthoktamap/</guid>
      <description>&lt;h2 id=&#34;नरदषकषदभव-हयतर-परतयकषमत-गयत&#34;&gt;निर्दोषाक्षोद्भवं ह्यत्र प्रत्यक्षमिति गीयते&lt;/h2&gt;&#xA;&lt;p&gt;&lt;strong&gt;सन्निकर्षविषये शालिकानाथोक्तमपि न साधु&lt;/strong&gt;&lt;/p&gt;&#xA;&lt;p&gt;&lt;strong&gt;निर्दोषाक्षोद्भवं ह्यत्र प्रत्यक्षमिति गीयते&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;अपर आह । नायनरश्मयः शाखाचन्द्रसंयुक्तैः सौररश्मिभिरेकीभूता युगपच्छाखाचन्द्रमसौ ग्राहयन्तीति । तदसत् । सर्वार्थग्रहणप्रसङ्गात् । अदृष्टात्तद्य्ववस्थेति चेत् । (न) बाह्यसाधनसाकल्येऽदृष्टवैकल्येन कार्यानुदयस्य क्वाप्यदर्शनात् । अदृष्टवैकल्ये हि बाह्यसामग्री विकला स्यात् । अन्यथा समनस्केन्द्रियसन्निकृष्टः स्फीतालोकमध्यमध्यासीनोऽपि घटः कदाचिन्नोपलभ्येत । अप्राप्यार्थप्रकाशकमिति चाप्रसिद्धविणता । अत्यासन्नाप्रकाशकत्वं प्राप्यप्रकाशकेषु घ्राणादिष्वपि विद्यते । स्वगतगन्धादेरग्रहणात् । परस्यैव अत्यासन्नकाचाद्यग्रहणमयुक्तम् । योग्यताया अनपायात् ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;शालिकानाथमतं दूषयितुमुपन्यस्यति अपर आहेति । नयनाद्बहिर्निर्गता इति शेषः । तथा च युगपच्छाखाचन्द्रप्राप्तेः सत्त्वाद्युगपद् ग्रहणं युक्तमिति भावः ॥ सर्वेति । युगपदिति शेषः । नयनाद्वहिर्गतानां नायनरश्मीनां शाखाचन्द्रसंयुक्तैः सौररश्मिभिरेकीभूतत्ववत्सर्वार्थसंयुक्तसौररश्मिभिरेकीभूतत्वाच्छाखाचन्द्रमसोरिव सर्वार्थानां युगपद्ग्रहणप्रसङ्ग इति भावः ॥ अदृष्टादिति । सर्वार्थसन्निकर्षसद्भावेऽपि शाखाचन्द्रमसोरेव ग्रहणमुपपद्यते । तद्धेतुभूतस्यादृष्टस्य सत्त्वान्न तु सर्वार्थग्रहणं तद्धेत्वदृष्टविरहात् । ततश्चादृष्टभावाभावाभ्यां वैषम्यान्न प्रतिबन्दीग्रह इति भावः । दृष्टसामग्रीविघटकत्वेनैवादृष्टवैकल्यस्य कार्याभावसम्पादकत्वेन, बाह्यसाधनसाकल्ये अदृष्टवैकल्यस्य कार्याभावासम्पादकत्वेन प्रकृते दृष्टकारकसाकल्यसद्भावाद्युगपत्सर्वग्रहणप्रसङ्गो दुर्वार इत्याह बाह्येति । न च वन्ध्यापुंसप्रयोगादौ सत्यपि बाह्यकारणसाकल्येऽदृष्टवैकल्यप्रयुक्तकार्याभावदर्शनान् न बाह्यसामग्री वैकल्यसम्पादकत्वनियमो युक्त इति वाच्यम् । तत्रापि नापुत्रस्य लोकोऽस्तीति श्रुत्याऽपुत्रस्य नरकोक्त्या तज्जनकदुरितस्यावश्यकत्वेन तत्प्रतिबन्धादेव कार्याभावोपपत्त्या तस्यादृष्टवैकल्यानिमित्तकत्वात् ।&lt;/p&gt;</description>
    </item>
    <item>
      <title>०७ प्रत्यक्षं द्विविधम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/07_pratyaxaM_dvividham/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/07_pratyaxaM_dvividham/</guid>
      <description>&lt;h2 id=&#34;परकत-शदधचतनयमकष-त-दववध-मतम&#34;&gt;प्राकृतं शुद्धचैतन्यमक्षं तु द्विविधं मतम्&lt;/h2&gt;&#xA;&lt;p&gt;&lt;strong&gt;प्रत्यक्षं द्विविधम्&lt;/strong&gt;&lt;/p&gt;&#xA;&lt;p&gt;&lt;strong&gt;प्राकृतं शुद्धचैतन्यमक्षं तु द्विविधं मतम्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;यदक्षविणं निर्दोषत्वमुक्तं तव्द्यवच्छेद्यं दर्शयितुमक्षभेदं तावदाह प्राकृतमिति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;प्राकृतं शुद्धचैतन्यमक्षं तु द्विविधं मतम् ।&lt;/strong&gt;&lt;/em&gt;&lt;/p&gt;&#xA;&lt;p&gt;प्रकृतिशब्देनाहङ्कारः पञ्चभूताति चोच्यन्ते । सूक्ष्मरूपेण नित्यमप्यहङ्कारभूतांशैरुपचितत्वात्प्राकृतम् । शुद्धमित्यस्यैव विवरणं चैतन्यमिति । चेतिशब्दावध्याहार्यौ । तुशब्देनाचैतन्यमेवेन्द्रियं तच्चाहङ्कारिकमेवेति वदतां साङ्घ्यादीनां, भौतिकमेवेति भाषमाणानां वैशेषिकादीनां, द्रव्येन्द्रियभा(व्ये)वेन्द्रियभेदाद्द्विविधमिति जल्पतां जैनानां च मतं व्यवच्छिनत्ति । मतमिति स्वोक्तार्थस्य प्रमितत्वमाह ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;ननु प्राकृतमित्यादिमूलमनर्थकम् । न च लक्षितस्य प्रत्यक्षस्य विभागपरं तदिति याच्यम् । प्राकृतमित्यादेर्लक्षितप्रत्यक्षविभागपरत्वासाम्भवात् । न च अक्षभेदकथनपरं तदिति वाच्यम् । प्रत्यक्षलक्षणकथनानन्तरं तद्विभागकथनस्यैव सङ्गतत्वेनाक्षमात्रविभागकथनस्य प्रकृतासङ्गतत्वादित्यत आह यदक्षविणमिति । तव्द्यवच्छेद्यमित्युपलक्षणम् । तत्सङ्ग्राह्यं चेत्यपि द्रष्टव्यम् ॥ दर्शयितुमिति । निर्दोषमेव चैतन्यमित्यादिनेति शेषः । निर्दोषत्वसदोषत्वविभागस्याप्युत्तरत्र वक्ष्यमाणत्वात्तावच्छब्दः । नन्वत्र प्रकृतिशब्दस्तदर्थतया प्रसिद्धाव्यक्तपरो वा, ‘अव्यक्ताद्याः पृक्षिव्यन्ताः सर्वाः प्रकृतयः स्मृताः’ इति प्रमाणसिद्धाव्यक्तादिपरो वा न सम्भवति । इन्द्रियाणां तैजसाहङ्कारपञ्चमहाभूतमात्रकार्यत्वेनाव्यक्तकार्यत्वस्य वाऽव्यक्तादिसर्वकार्यत्वस्य वाऽभावात्तत्कथं प्राकृतत्वमित्यत आह प्रकृतिशब्देनेति । अहङ्कार इति । वैकारिकस्तैजसश्चेत्येवं द्विरूप इत्यर्थः । नन्विन्द्रियाणं ‘नित्यान्येतानि सौक्ष्म्येण हीन्द्रियाणि तु सर्वशः’ इति प्रमाणेनानादिनित्यत्वाभिधानान्नाहङ्कारादिकार्यत्वमपि तेषां सम्भवति । तथा सत्युदाहृतप्रमाणविरोधापातादित्यतः स्यादेतदेवं यदि सर्वथा नित्यत्वं प्रमाणार्थः स्यात् । न चैतदस्ति । तथा सति सौक्ष्म्येणेति विणवैयर्थ्यापातात् । किन्तु सूक्ष्मरूपेणैव नित्यत्वं तदर्थः । तथा च सुक्ष्मरूपस्यानादिनित्यत्वेनाप्राकृतत्वेऽपि स्थूलरूपस्याहङ्काराद्यंशैरुपचितत्वेन युक्तं तत्कार्यत्वमित्याशयेनाह सूक्ष्मरूपेणेति ।&lt;/p&gt;</description>
    </item>
    <item>
      <title>०८ इन्द्रियाणि नकेवलं भौतिकानि नाप्याहङ्कारिकाणि</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/08_indriyANi_nakevalaM_bhautikAni_nApyAh/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/08_indriyANi_nakevalaM_bhautikAni_nApyAh/</guid>
      <description>&lt;h2 id=&#34;परकत-शदधचतनयमकष-त-दववध-मतम&#34;&gt;प्राकृतं शुद्धचैतन्यमक्षं तु द्विविधं मतम्&lt;/h2&gt;&#xA;&lt;p&gt;&lt;strong&gt;इन्द्रियाणि नकेवलं भौतिकानि नाप्याहङ्कारिकाणि&lt;/strong&gt;&lt;/p&gt;&#xA;&lt;p&gt;&lt;strong&gt;प्राकृतं शुद्धचैतन्यमक्षं तु द्विविधं मतम्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;तत्र जडचैतन्यभेदमनुपदमेवोपपादयिष्यति । जडस्य च नित्याहङ्कारिकभौतिकत्वम् । ‘सूक्ष्मेन्द्रियाणि सन्त्येव स्युः स्थूलान्यप्यहङ्कृतेः । तेषां भूतैरुपचयः सृष्टिकाले विधीयते’ इत्यादिस्मृतिसिद्धम् । न च केवलाहङ्कारिकत्वे भोतिकत्त्वे वा प्रमाणमस्ति । कपिलादीनाम् आप्तत्त्वासिद्धेः । घ्राणं पार्थिवं रसाव्यञ्जकत्वे सति गन्धव्यञ्जकत्वात् कुङ्कुमगन्धाभिव्यञ्जकघृतवत् । रसनमाप्यं रूपाव्यञ्जकत्वे सति रसव्यञ्जकत्वाद् लालावत् । चक्षुस्तैजसं स्पर्शाव्यञ्जकत्वे सति रूपव्यञ्जकत्वात् प्रदीपवत् । स्पर्शनं वायवीयं शब्दाव्यञ्जकत्वे सति स्पर्शव्यञ्जकत्वाद् व्यजनवातवदिति ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;कथमुक्तार्थस्य प्रामाणिकत्वमित्यतो जडचैतन्यभेदस्य तावत्तदुपपादयति तत्रेति ॥ अनुपदमेवेति । ‘शुद्धमीशरमामुक्तेष्वन्यत्र प्राकृतैर्युतमि’त्यादिनेति शेषः । अस्त्वेवं जडचैतन्यभेदस्य प्रामाणिकत्वं तथाऽपि जडस्य कुतः प्राकृतपदोक्तनित्यत्वादिकमित्यत आह जडस्य चेति । नित्यत्वेति । त्वप्रत्ययस्य प्रत्येकं सम्बन्धः । तथा च नित्यत्वमाहङ्कारिकत्वं भौतिकत्वं चेत्यर्थः। इत्यादीत्त्यादिपदेन नित्यान्येतानि सौक्ष्म्येण हीन्द्रियाणि तु सर्वशः । तेषां भूतैरुपचयः सृष्टिकाले विधीयते’ इत्यादिस्मृतिपरिग्रहः । एवं स्वोक्तार्थस्य प्रामाणिकत्वं प्रतिपाद्य केवलाहङ्कारिकत्वादेरप्रामाणिकत्वमुपपपादयितुं प्रमाणाभावं प्रतिजानीते न चेति । इन्द्रियाणामाहङ्कारिकत्वभौतिकत्वयोः स्वेनाप्यभ्युपगमात्कथं तन्निरास इत्यत उक्तं केवलेति । भौतिकत्वेत्यत्रापि केवलत्वं बोध्यम् । कथं प्रमाणाभाव इत्यतस्तत्त्किं कपिलादिवाक्यमभिमतमुतान्यदिति विकल्पं मनसि निधायाद्यं प्रत्याह कपिलादीनामिति ॥ आप्तत्वासिद्धेरिति । ‘न चाप्तिनिश्चयस्तत्र शक्यते व्यभिचारत’ इत्युक्तरीत्येति शेषः । तथा च तद्वाक्यप्रामाण्यासिद्धेर्न तेन विप्रतिपन्नार्थसिद्धिरिति भावः । द्वितीयमाशङ्कते घ्राणमित्यादिना । अत्र हेतुचतुष्टये मनस्यव्यभिचाराय सत्यन्तोपादानम् । अत्र यद्यपि परैरसाद्यव्यञ्जकत्वे सति रूपाद्यव्यञ्जकत्वे सति इति आदिपदप्रक्षेपेणैव सत्यन्तं निर्दिष्टमिति तथैवानुवादो युक्तस्तथाऽपि रसाव्यञ्जकत्वमात्रेणैव मनस्यव्यभिचारसिद्ध्या आदिपदवैय्यर्थ्यमाशङ्क्य रसाव्यञ्जकत्वेनेव रूपाव्यञ्जकत्वेनापि व्यभिचारवारणादन्यतमपरिग्रहेण हेत्वन्तरसूचनार्थत्वस्य तट्टीकाकृतोक्तत्वेनैकैकमात्राव्यञ्जकत्वस्यैव विणत्वमिति भावेनैवमनुवाद इति द्रष्टव्यम् ।&lt;/p&gt;</description>
    </item>
    <item>
      <title>०९ इन्द्रियद्वैविध्यस्य प्रमितत्वम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/09_indriyadvaividhyasya_pramitatvam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/09_indriyadvaividhyasya_pramitatvam/</guid>
      <description>&lt;h2 id=&#34;शदधमशरममकतषवनयतर-परकतरयतम&#34;&gt;शुद्धमीशरमामुक्तेष्वन्यत्र प्राकृतैर्युतम्&lt;/h2&gt;&#xA;&lt;p&gt;&lt;strong&gt;इन्द्रियद्वैविध्यस्य प्रमितत्वम्&lt;/strong&gt;&lt;/p&gt;&#xA;&lt;p&gt;&lt;strong&gt;शुद्धमीशरमामुक्तेष्वन्यत्र प्राकृतैर्युतम्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;इन्द्रियद्वैविध्यस्य प्रमितत्वमुक्तम् । तत्कथमित्यत आह शुद्धमिति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;शुद्धमीशरमामुक्तेष्वन्यत्र प्राकृतैर्युतम् ।&lt;/strong&gt;&lt;/em&gt;&lt;/p&gt;&#xA;&lt;p&gt;प्राक् प्रसिद्धितारतम्यमपेक्ष्योद्देशेऽपि प्राधान्यतारतम्यापेक्षयोपपादनमिति द्रष्टव्यम् । अन्यत्र संसारिषु । प्राकृतैरक्षैर्युतं शुद्धमस्तीत्यर्थः । अयमभिसन्धिः । उपपादयिष्यते हीशरमामुक्तानामक्षवत्ता । न च तदक्षं प्राकृतमिति युक्तम् । निर्गुणत्वादिश्रुतिस्मृतिविरोधात् । ततस्तच्छुद्धचैतन्यमेव भवितुमर्हति । संसारिषु चाक्षवत्ता सुप्रसिद्धा । न च तन्मुक्तावक्षप्रतिपादकप्रमाणबलायातं शुद्धमेवास्त्विति युक्तम् । संसारेऽपि सम्यक् ज्ञाननियमाद्यापत्तेः । अतस्तत्र प्राकृतं शुद्धञ्चेति द्विविधमप्यस्तीति स्वीकार्यम् । ततः सिद्धमुक्तरूपाक्षद्वैविध्यमिति । परैरीशलक्ष्म्योर्लीलाविग्रहग्रहणाङ्गीकारिभिस्तदक्षस्य प्राकृतत्वमङ्गीक्रियते । तान्प्रति किं वादान्तरेणेति मुक्तग्रहणम् । स्वमते मुक्तानां लीलाविग्रहस्वीकारात् । किमन्यदाऽपीन्द्रियोपपादनायासेनेतीशरमेति ।&lt;/p&gt;</description>
    </item>
    <item>
      <title>१० प्राकृतेन्द्रियं षडि्वधम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/10_prAkRtendriyaM_ShaDivadham/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/10_prAkRtendriyaM_ShaDivadham/</guid>
      <description>&lt;h2 id=&#34;पञचनदरयमनभदतपरकत-षडवध-समतम&#34;&gt;पञ्चेन्द्रियमनोभेदात्प्राकृतं षड्विधं स्मृतम्&lt;/h2&gt;&#xA;&lt;p&gt;&lt;strong&gt;प्राकृतेन्द्रियं षडि्वधम्&lt;/strong&gt;&lt;/p&gt;&#xA;&lt;p&gt;&lt;strong&gt;पञ्चेन्द्रियमनोभेदात्प्राकृतं षड्विधं स्मृतम्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु प्राकृतशुद्धभेदाद् द्विविधमिन्द्रियमित्यसत् । ‘श्रोत्रं चक्षुःस्पर्शनं च रसनं घ्राणमेव च । अधिष्ठाय मनश्चायमि’ति पञ्चेन्द्रियमनोभेदेनेन्द्रियषाड्विध्यस्मरणविरोधादित्यत आह पञ्चेति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;पञ्चेन्द्रियमनोभेदात्प्राकृतं षड्विधं स्मृतम् ॥&lt;/strong&gt;&lt;/em&gt;&lt;/p&gt;&#xA;&lt;p&gt;यत्पञ्चेन्द्रियमनोभेदादिन्द्रियं षड्विधमिति स्मृतं तत्प्राकृतं न तु सर्वमित्यतो न विरोधः । ज्ञानेन्द्रियाणामेवात्र उक्त(विवक्षित)त्वान्नैकादशत्वो(शो)क्तिविरोधः । बुद्धेरपि मनस्यन्तर्भावान्न सप्तत्वविरोधः । नन्वाकाशात्मकस्य श्रोत्रस्य कथं प्राकृतत्वम् । मैवम् । भूताकाशपरिणामत्वाभ्युपगमात् । अव्याकृताकाशात्मकत्वे सार्वत्रिकशब्दोपलब्धिप्रसङ्गः । कर्णशष्कुल्यवच्छेदाङ्गीकारेऽपि बधिराभावप्रसक्तिः । अदृष्टोपग्रहान्नेति चेन्न । तथा सत्याकाशस्यैव तत्तदवच्छिन्नस्यादृष्टोपगृहीतस्य घ्राणादिभावोपपत्तौ पार्थिवत्वाद्यभ्युपगमवैयर्थ्यात् । गन्धादिमत्त्वात्तत्सिद्धिरिति चेन्न, असिद्धेः । यदिन्द्रियं यं विगुणं गृह्णति तत् तद्वदिति व्याप्तेः सुखादिग्राहिणि मनसि, सांसिद्धिकद्रवत्वस्नेहग्राहिणि चक्षुषि, शीतोष्णस्पर्शग्राहिणि स्पर्शने च भग्नत्वात् । आगमात्पृथिव्यादिप्राकृतिकताऽवगम्यत इति चेत् । तर्ह्यहङ्कारिकाकाशकार्यता श्रोत्रस्यापि तत एवाङ्गीकरणीया ।&lt;/p&gt;</description>
    </item>
    <item>
      <title>११ अनुमानलक्षणनिरूपणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/11_anumAnalaxaNanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/11_anumAnalaxaNanirUpaNam/</guid>
      <description>&lt;h2 id=&#34;अनम-यकतरवकत&#34;&gt;अनुमा युक्तिरेवोक्ता&lt;/h2&gt;&#xA;&lt;p&gt;&lt;strong&gt;अनुमानलक्षणनिरूपणम्&lt;/strong&gt;&lt;/p&gt;&#xA;&lt;p&gt;&lt;strong&gt;अनुमा युक्तिरेवोक्ता&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;क्रमप्राप्तं केवलमनुप्रमाणं च अनुमानं लक्षयति अनुमेति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;अनुमा युक्तिरेवोक्ता &amp;hellip;&amp;hellip;&amp;hellip;&amp;hellip;.&lt;/strong&gt;&lt;/em&gt;&lt;/p&gt;&#xA;&lt;p&gt;अत्रानुमेति लक्ष्यम् । युक्तिरिति लक्षणम् । यदि च युक्तेरेव बहुशः प्रकृतत्वात्तत्स्वरूपजिज्ञासायामिदं प्रवृत्तं तदा विपरीतो लक्ष्यलक्षणभावः ।&lt;/p&gt;&#xA;&lt;p&gt;नन्वनुमा युक्तिरिति पर्यायावेतौ । तथा हि । फलप्रामाण्यपक्षेऽनुमितिर् अनुमेति भावसाधनोऽनुमाशब्दो लिङ्गदर्शनसमुत्थं लैङ्गिकविषयमनुमितिनामकं यथार्थज्ञानमाह । तदेव योजनं युक्तिरिति युक्तिशब्दोऽपि । साधनप्रामाण्यपक्षेऽप्यनुमीयतेऽनयेति करणसाधनोऽनुमाशब्दो यमर्थमाचष्टे तमेव युज्यतेऽनयेति युक्तिशब्दोऽपि । तत्कथं लक्ष्यलक्षणभाव इत्यत उक्तम् उक्तैवेति । अत्रापि व्यवहार एव साध्यो न त्वनुमात्वं, युक्तित्वं वा । येनोक्तदोषः स्यादिति भावः ।&lt;/p&gt;</description>
    </item>
    <item>
      <title>१२ अनुमानविषये वाद्यन्तराशयः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/12_anumAnaviShaye_vAdyantarAshayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/12_anumAnaviShaye_vAdyantarAshayaH/</guid>
      <description>&lt;h2 id=&#34;अनम-यकतरवकत&#34;&gt;अनुमा युक्तिरेवोक्ता&lt;/h2&gt;&#xA;&lt;p&gt;&lt;strong&gt;अनुमानविषये वाद्यन्तराशयः&lt;/strong&gt;&lt;/p&gt;&#xA;&lt;p&gt;&lt;strong&gt;अनुमा युक्तिरेवोक्ता&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;सौगतास्तु मन्यन्ते । तादात्म्यतदुत्पत्ती एवानुमानाङ्गभूतौ सम्बन्धाविति । वैशेषिकास्त्वयेदं कार्यं कारणं सम्बन्ध्येकार्थसमवायि विरोधि चेति लैङ्गिकनिमित्तसम्बन्धान्परिसञ्चक्षते । एवं&lt;/p&gt;&#xA;&lt;p&gt;मात्रानिमित्तसंयोगिविरोधिसहचारिभिः ।&lt;/p&gt;&#xA;&lt;p&gt;स्वस्वामिवध्यघाताद्यैः साङ्ख्यानां सप्तधाऽनुमा ॥&lt;/p&gt;&#xA;&lt;p&gt;इति साङ्ख्याः परिसङ्ख्यातवन्तः । तत्सर्वमपाकर्तुं वा युक्तिरेवेत्यवधारणम् । नियतसम्बन्धवदेवानुमानं न सम्बन्धविवदित्यर्थः । एतच्चोपपादयिष्यामः ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;सम्बन्धविव्यावृत्तिरप्येवकारफलमिति भावेन तत्परतया तं व्याख्यातुं सम्बन्धविपक्षानुत्थापयति सौगतास्त्वित्यादिना । ‘कार्यकारणभावाद्वा स्वभावाद्वा नियामकात् । अविनाभावनियमो दर्शनान् न तददर्शनादि’ति तदुक्तेरिति भावः । शिंशुपात्वेन वृक्षत्वानुमाने तादात्म्यं नियामकः सम्बन्धो धूमाद्धूमध्वजानुमाने तदुत्पत्तिः ॥ अस्येदमित्यादि । यद्यपि ‘अस्येदं कार्यं, कारणं संयोगि, विरोधि समवायि चेति लैङ्गिकमि’ति नवमाध्यायस्थवैशेषिकसूत्रे एकार्थसमवायीति न श्रुतं संयोगि समवायि चेत्येव श्रवणात्सम्बन्धीत्यपि न श्रुतमिति न यथाश्रुततत्सूत्रानुवादोऽयं तथाऽपि तृतीयाध्यायस्थे संयोगिसमवायि एकार्थसमवायि विरेधि चेति तत्सूत्रे एकार्थसमवायिनोऽपि श्रवणेन सूत्रद्वयोक्तार्थस्यैकीकरणेन संयोगिसमवायिनोश्च सम्बन्धित्वेनैक्यविवक्षया चायमनुवादः । अत्र कार्यं कारणमित्येक एव सम्बन्धो विवक्षितः । ‘‘अस्येदं कार्यं कारणमित्येक एव सम्बन्ध’’ इति निबन्धकृद्वचनात् । ततश्च लैङ्गिकनिमित्तसम्बन्धस्य चातुर्विध्यं तत्सिद्धान्त इत्युक्तं भवति । यश्च वैशेषिकैश्चतुष्प्रकारः सम्बन्ध उच्यते । अस्येदं कार्यं, कारणं, सम्बन्धि, एकार्थसमवायि, विरोधि, चेत्यादि न्यायवाचस्पतिवचनादस्येदं कार्यं कारणं संयोगिविरोधिसमवायि चेति लैङ्गिकमिति सूत्रे चतुर्धा सम्बन्धं नियमयन्तीति किरणावलीकारवचनाच्चेति द्रष्टव्यम् । अत्र कार्याद्धूमादेरग्न्याद्यनुमानम् । कारणाच्च भेरीदण्डसंयोगविशेषाच्छशब्दानुमानम् । अन्त्यतन्तुसंयोगात्पटचरमकारणात्पटस्यानुमानम् । यथाविधिकारीर्याद्यनुष्ठानाद्वर्षानुमानम् । संयोगिनः शरीरस्य दर्शनात्त्वगिन्द्रियानुमानम् । वारिसंयुक्तसमवेतादुष्णस्पर्शाद्वारिस्थतेजोऽनुमानम् । एकार्थसमवायिना रसादिना रूपाद्यनुमानम् । स्फोटादेर्विरोधि मन्त्रपाठस्तथा चास्फोटादिना मन्त्रपाठस्यानुमानमिति विवेकः ॥&lt;/p&gt;</description>
    </item>
    <item>
      <title>१३ अनुमानस्य न पञ्चाङ्गनियमः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/13_anumAnasya_na_panchAnganiyamaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/13_anumAnasya_na_panchAnganiyamaH/</guid>
      <description>&lt;h2 id=&#34;वयपतरव-त-स-समत&#34;&gt;व्याप्तिरेव तु सा स्मृता&lt;/h2&gt;&#xA;&lt;p&gt;&lt;strong&gt;अनुमानस्य न पञ्चाङ्गनियमः&lt;/strong&gt;&lt;/p&gt;&#xA;&lt;p&gt;&lt;strong&gt;व्याप्तिरेव तु सा स्मृता&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;केचिदाहुः । पक्षधर्मताऽप्यनुमानाङ्गमिति । तदप्यपाकुर्वन्नुक्तमेव विवृणोति । व्याप्तिरेवेति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&amp;hellip;&amp;hellip; &amp;hellip;&amp;hellip; &lt;em&gt;&lt;strong&gt;व्याप्तिरेव तु सा स्मृता ॥&lt;/strong&gt;&lt;/em&gt;&lt;/p&gt;&#xA;&lt;p&gt;विशेषेणाप्यत इति व्याप्तिः । यदव्यभिचरितसाहित्योपेतमेव लिङ्गं साऽनुमा । न पक्षधर्मताऽवश्यम्भा(ववतीत्य)विनीत्यर्थः । यद्वा व्याप्तिरिति भावसाधनः । तथात्वे व्याप्तिरेव साऽनुमेति गौणो निर्देशः । व्याप्तिरेवानुमानाङ्गं न पक्षधर्मतेत्यर्थः । उपपादयिष्यते चैतद्य्वधिकरणस्यापि साधकतामुपपादयताऽऽचार्येणैव । एतेन ‘ज्ञातसम्बन्धनियमस्यैकदेशस्य दर्शनात् । एकदेशान्तरे ज्ञानमनुमानमबाधितमि’त्यपि निरस्तम् । एकदेशतानियमस्याप्रयोजकत्वात् ।&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;व्याप्तिशब्दस्य प्रसिद्धार्थत्वे सेत्यनेन सामानाधिकरण्यानुपपत्तिस्तस्यास्तदुपयोगित्वेऽपि तत्त्वाभावादित्यतो व्याप्तिशब्दमव्यभिरचितसम्बन्धवल्लिङ्गपरतया व्याचष्टे विशेषेणेति । अत्र पक्षे, प्रसिद्धार्थपरित्यागो भवतीत्यपरितोषात्पक्षान्तरमाह यद्वेति । ‘क्तिन्नावादिभ्यश्चेति वक्तव्यमि’ति वचनान्न गुरोश्च हल इत्यकारेण ‘स्त्रियां क्तिन्नि’ति क्तिन्निषेध इति भावः । ननु व्याप्तिशब्दस्य कर्मसाधनत्वे व्याप्तिः साऽनुमेति सामानाधिकरण्यमुपपद्यते । भावसाधनत्वे तु कथं तदित्यत आह तथात्व इति ॥ व्याप्तिरेवेति । ‘दधित्रपुसम्प्रत्यक्षो ज्वर’ इत्यादाविव तादर्थ्यात्ताच्छब्द्यमिति भावः ॥ उपपादयिष्यत इति । ‘व्याप्यत्वे व्याश्रयत्वे तु कथमेव हि दूषणमि’त्यादिना भक्तिपाद इति शेषः । पक्षधर्मताया अनुमानाङ्गत्वनिरासस्यापि किं प्रयोजनमित्यतः शाबरोक्तानुमानलक्षणनिरास एव तत्प्रयोजनमिति भावेन तदनुवदति एतेनेति । यद्यपि ‘अनुमानं ज्ञातसम्बन्धस्यैकदेशदर्शनादेकदेशान्तरेऽसन्निकृष्टेऽर्थे बुद्धिरि’त्यनुमानलक्षणभाष्ये अबाधितमिति न श्रुतं तथाऽपि ‘असन्निकृष्टवाचा च द्वयमत्र जिहासितम् । ताद्रूप्येण परिच्छेदस्तद्विपर्ययतोऽपि च’ इत्येतद्य्वाख्यानरूपवार्तिके ताद्रूप्येणापरिच्छेदस्य तद्विपर्ययतोऽप्यपरिच्छेदस्य चासन्निकृष्टशब्दार्थतया व्याख्यानादेव युक्तं तदनुवादोऽयमबाधितमितीति द्रष्टव्यम् । ज्ञातः सम्बन्धनियमोऽविनाभावो येन स तथोक्तस्तस्य पुंस एकदेशस्य दर्शनाद्धूमादिरूपलिङ्गविशिष्टधर्म्येकदर्शनादेकदेशान्तरेऽग्न्यादिरूपलिङ्गविशिष्टधर्म्येकदेशान्तरेऽबाधितं ज्ञानमनुमानमित्यर्थः । एकस्यैव खलु पर्वतस्यैकदेशदर्शनेनैकदेशोऽनुमीयते यथाऽऽहुर्वार्तिककृतः । ‘स एव चोभयात्माऽयं गम्यो गमक एव च । असिद्धेनैकदेशेन गम्यः सिद्धेन बोधकः’ इति । यद्यपि ‘प्रमाता ज्ञातसम्बन्ध एकदेश्यथवोच्यते । कर्मधारयपक्षे वा सम्बन्धिन्येकदेशता । द्वयं वा ज्ञातसम्बन्धमुपलब्धं परस्परम् । तस्यैकदेशशब्दाभ्यामुच्यते समुदायिनौ’ इत्यादिना वार्तिककृद्भिर्बहुर्विधं भाष्यं योजितम् । तथाऽपि विस्तरभयादेकैव रितिरत्र दर्शितेत्यवधेयम् । एतेनेत्यतिदिष्टांशमेव विशदयति एकदेशतेति । एकधर्मितेत्यर्थः ।&lt;/p&gt;</description>
    </item>
    <item>
      <title>१४ अनुमानत्रैविध्यमपि न प्रामाणिकम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/14_anumAnatraividhyamapi_na_prAmANikam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/14_anumAnatraividhyamapi_na_prAmANikam/</guid>
      <description>&lt;h2 id=&#34;वयपतरव-त-स-समत&#34;&gt;व्याप्तिरेव तु सा स्मृता&lt;/h2&gt;&#xA;&lt;p&gt;&lt;strong&gt;अनुमानत्रैविध्यमपि न प्रामाणिकम्&lt;/strong&gt;&lt;/p&gt;&#xA;&lt;p&gt;&lt;strong&gt;व्याप्तिरेव तु सा स्मृता&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;एतेनानुमानस्य केवलान्वयिकेवलव्यतिरेक्यन्वयव्यतिरेकिभेदेन त्रैविध्यमपि परास्तम् । व्यतिरेकव्याप्तेरनुमानानङ्गत्वात् । सद्भावमात्रेण व्युत्पादनस्यातिप्रसङ्गित्वात् । कथं तर्हि केवलव्यतिरेकिणो गमकत्वमिति चेत् । कोऽयं केवलव्यतिरेकी नाम । केवलो व्यतिरेक एव यस्यासाविति चेत् । तर्हि कथमत्यन्तासतोः साध्यसाधनता स्यात् । दृश्यते तावदिति चेन्न । यतस्तस्यान्यैव गतिः । प्राणादिमत्त्वस्य सात्मकत्वेन व्याप्तिर्जीवच्छरीर एव गृहीता । अतस्तत्रैव विप्रतिपत्तौ न सोपदर्शयितुं शक्याऽभूत् । व्याप्तिमात्रमेवानुमानाङ्गं न पुनः सपक्षे तदुपदर्शनमपीत्यतो व्यतिरेकयोर्व्याप्त्या तदुपपादनं क्रियते ।&lt;/p&gt;</description>
    </item>
    <item>
      <title>१५ धर्माः के? के च व्याप्यव्यापकभावोपेताः?</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/15_dharmAH_ke_ke_cha_vyApyavyApakabhAvop/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/15_dharmAH_ke_ke_cha_vyApyavyApakabhAvop/</guid>
      <description>&lt;h2 id=&#34;वयपतरव-त-स-समत&#34;&gt;व्याप्तिरेव तु सा स्मृता&lt;/h2&gt;&#xA;&lt;p&gt;&lt;strong&gt;धर्माः के? के च व्याप्यव्यापकभावोपेताः?&lt;/strong&gt;&lt;/p&gt;&#xA;&lt;p&gt;&lt;strong&gt;व्याप्तिरेव तु सा स्मृता&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;स्यादेतत् । व्याप्यं चेदनुमानं तदा धूमः शब्दानित्यत्वेऽप्यनुमानं स्यात् । व्याप्तो हि सोऽप्यग्निनेति । मैवम् । व्याप्यमित्यस्य सम्बन्धिशब्दत्वात् । तथा च यो येन व्याप्यः स तस्मिन्ननुमानमित्युक्तं स्यात् । न चैवमतिप्रसङ्गोऽस्ति ।&lt;/p&gt;&#xA;&lt;p&gt;द्विविधा हि धर्मा भवन्ति । केचित्परस्परपरिहारेणैव वर्तमानाः । यथा कृतकत्वनित्यत्वे, स्वातन्त्र्यपरातन्त्र्ये चेत्येवमादयः । केचित्समाविष्टाः । तेऽपि त्रिविधाः । केचित्सङ्कीर्णाः । परस्परपरिहारेणैव वर्तमानयोरेकत्र समावेशः सङ्करः । यथा भूतत्वमूर्तत्वे, पुरुषत्वपाचकत्वे चेत्येवमादयः । केचित्परापरभावावस्थिताः । यथा सत्त्वद्रव्यत्वे, धूमवत्त्वाग्निमत्त्वे चेत्येवमादयः । केचित्तुल्युवृत्तयः । यथा कृतकत्वानित्यत्वे, गुरुत्वरसवत्त्वे चेत्या(त्येवमा)दयः । तत्राद्यानां परस्परसम्बन्ध एव नास्तीति नानुमानानुमेयभावः । विरुद्धसमाख्यया तेऽभिधीयन्ते । द्वितीयानामपि सत्यपि सम्बन्धे परस्परव्यभिचारेण व्याप्यव्यापकभावाभावान्नानुमानानुमेयता । किन्तु परस्परमनैकान्तिकतयाऽभिधीयन्ते । तृतीयेष्वपरेषां व्याप्यतया परेषां व्यापकतयाऽस्त्यनुमानानुमेयत्वम् । परे त्वव्याप्यतया नापरेष्वनुमानतामश्नुवते । किन्नामानैकान्तिका एव । चतुर्थास्तु परस्परं व्याप्यव्यापकभावादन्योन्यमनुमानतामर्हन्तः प्रसिध्द्यप्रसिद्धिभ्यां विशिष्यन्त इति सङ्क्षेपः ॥&lt;/p&gt;</description>
    </item>
    <item>
      <title>१६ नैयायिकप्राभाकरपक्षयोः परामर्शः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/16_naiyAyikaprAbhAkarapaxayoH_parAmarsha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/16_naiyAyikaprAbhAkarapaxayoH_parAmarsha/</guid>
      <description>&lt;h2 id=&#34;वयपतरव-त-स-समत&#34;&gt;व्याप्तिरेव तु सा स्मृता&lt;/h2&gt;&#xA;&lt;p&gt;&lt;strong&gt;नैयायिकप्राभाकरपक्षयोः परामर्शः&lt;/strong&gt;&lt;/p&gt;&#xA;&lt;p&gt;&lt;strong&gt;व्याप्तिरेव तु सा स्मृता&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;लिङ्गपरामर्शोऽनुमानं परामर्शश्चानुसन्धानात्मकं तृतीयं ज्ञानमिति कश्चित् । तथा हि । महानसादौ धूमस्याग्निना व्याप्तिग्रहणसमये यज्ज्ञानं तत्प्रथमम् । गृहीतव्याप्तिकस्य पर्वतादौ यद्धूमज्ञानं तद्द्वितीयम् । ततः सम्बन्धिदर्शनसमुद्बुद्धसंस्कारकारण(क)स्य यो धूमवानसावग्निमानिति व्याप्तिस्मरणस्यानन्तरमयं चाग्निव्याप्तधूमवानिति प्रतिसन्धानात्मकं यद्धूमज्ञानं तत्तृतीयमनुमानमिति । तदेतदन्यो न मन्यते । व्याप्तिस्मरणं पक्षधर्मताज्ञानमित्येतावदेव ह्यनुमानसामर्थ्यम् । तत्राननुभूताया व्याप्तेः स्मर्तुमशक्यत्वात्प्रथमं ज्ञानमिष्यते । द्वितीय(ज्ञान)मपि पक्षधर्मताविषयत्वादङ्गीक्रियते । ततो व्याप्तिस्मृतौ सत्यां किमपरमवशिष्यते यदर्थं तृतीयं ज्ञानमेष्टव्यमिति । स स्थूलदृश्वेत्याद्यः । न खलु विशकलित(ते)व्याप्तिस्मृतिपक्षधर्मताज्ञाने भावयतोऽनुमितिः(तम्) । परस्परवार्तानभिज्ञायोः सहकारितानुपपत्तेः । किन्तु सङ्कलिते । न च तत्सङ्कलितत्वं विना तृतीयज्ञानादिति कथं तन्नैष्टव्यम् । आत्मा सङ्कलयतीति चेत् । सत्यम् । वृत्त्या ह्यसौ सङ्कलयेन्न तु स्वरूपेणैव । न चैवं तदेवास्त्विति वाच्यम् । पूर्वेण विना तदनुपपत्तेरिति ।&lt;/p&gt;</description>
    </item>
    <item>
      <title>१७ परार्थानुमाने परोक्तपञ्चावयवनियमपरामर्शः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/17_parArthAnumAne_paroktapanchAvayavaniy/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/17_parArthAnumAne_paroktapanchAvayavaniy/</guid>
      <description>&lt;h2 id=&#34;परतजञतरथसदधयरथ-वयपतरव-यददत&#34;&gt;प्रतिज्ञातार्थसिद्ध्यर्थं व्याप्तिरेव यदोदिता&lt;/h2&gt;&#xA;&lt;p&gt;&lt;strong&gt;परार्थानुमाने परोक्तपञ्चावयवनियमपरामर्शः&lt;/strong&gt;&lt;/p&gt;&#xA;&lt;p&gt;&lt;strong&gt;प्रतिज्ञातार्थसिद्ध्यर्थं व्याप्तिरेव यदोदिता&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु च व्याप्त्युक्तिरेव परोपदेश इत्ययुक्तम् । प्रथमत एव व्याप्त्युक्तेरसङ्गतत्वादित्याशङ्कां परिहर‘न्नुक्ता व्याप्तिरेव से’ति प्रतिज्ञातमुपपादयति प्रतिज्ञातेति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;प्रतिज्ञातार्थसिद्ध्यर्थं व्याप्तिरेव यदोदिता ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;अवशिष्टं किमत्रास्ति &amp;hellip;&amp;hellip;&amp;hellip;&amp;hellip;&lt;/strong&gt;&lt;/em&gt;&lt;/p&gt;&#xA;&lt;p&gt;प्रतिज्ञातार्थसिध्द्यर्थमित्यसङ्गतेः परिहारः । तदेत्यध्याहार्यम् । किमाक्षेपे । अत्र वक्तव्ये । एतदुक्तं भवति । यो हि पर्वतमग्निमन्तं प्रतिपद्यमानः परेण निरग्निकं मन्यमानेन किं पर्वतस्याग्निमत्वे मानमित्यनुयुज्यते, स यदि यो धूमवानसावग्निमानिति व्यप्तिमात्रं (परं प्रति) स्वप्रतिपन्नार्थसिध्द्यर्थं ब्रूयात्तदा का नामासङ्गतिः । परपृष्टप्रमाणस्योपन्यस्यमानत्वात् । किंवा (किञ्चा)परं वक्तव्यमवशिष्टं यदर्थं शब्दान्त(रमवशिष्टं)रं वक्तव्यं स्यात् । अतो व्याप्तिवचनमेव परोपदेश इति ।&lt;/p&gt;</description>
    </item>
    <item>
      <title>१८ पञ्चावयवविषये परमतनिरासः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/18_panchAvayavaviShaye_paramatanirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/18_panchAvayavaviShaye_paramatanirAsaH/</guid>
      <description>&lt;h2 id=&#34;न-पञचवयवकत-च-ववदवसतरभवत&#34;&gt;न पञ्चावयवोक्तौ च विवादावसितिर्भवेत्&lt;/h2&gt;&#xA;&lt;p&gt;&lt;strong&gt;पञ्चावयवविषये परमतनिरासः&lt;/strong&gt;&lt;/p&gt;&#xA;&lt;p&gt;&lt;strong&gt;न पञ्चावयवोक्तौ च विवादावसितिर्भवेत्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;अपर आह । प्रमेयावधारणार्थं हि प्रमाणोपन्यासः । प्रमेयावधारणं च निर्विवादा तत्प्रतीतिः । न च सा प्रमाणस्वरूपमात्रोपदर्शने(न) भवति । किन्नाम तदाभासोद्धारेणापि । अन्यथा तत्प्रामाण्यस्यैवानवस्थानात् । तथा च प्रतिज्ञावाक्येन विषयमुपक्षिप्य तत्र हेतुना प्रमाणस्वरूपमुपदर्श्य तस्योदाहरणवाक्येन विरुद्धानध्यवसितानैकान्तिकत्वनिरासः क्रियते । उपनयेनासिद्धिरपास्यते । निगमनेनापि हेत्वनुवादेन तस्मादेव नान्यस्मादिति सिद्धसाधनताऽपक्षिप्यते । साध्यानुवादेन (तु)अग्निमानेव न तु निरग्निक इति बाधप्रतिपक्षप्रतिक्षेपः क्रियते । तदेवं विधूतविवादसाध्यप्रतिपत्तये पञ्चावयववाक्यमावश्यकमिति । तदयुक्तम् । एवं वदता हि(ऽपि) यावता विवादावसानं तावान्परोपदेश इत्युक्तं स्यात् । तथा च पञ्चवायवं वाक्यं परोपदेश इत्ययुक्तम् । पञ्चावयवोक्तावपि विवादावसितेरभावात् । किन्त्वाकथापरिसमाप्तेः परोपदेश इति वक्तव्यमित्याशयवानाह नेति ।&lt;/p&gt;</description>
    </item>
    <item>
      <title>१९ अनुमानदोषनिरूपणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/19_anumAnadoShanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/19_anumAnadoShanirUpaNam/</guid>
      <description>&lt;h2 id=&#34;वरधऽसङगतशचव-सकषदयकतसत-दषणम&#34;&gt;विरोधोऽसङ्गतिश्चैव साक्षाद्युक्तेस्तु दूषणम्&lt;/h2&gt;&#xA;&lt;p&gt;&lt;strong&gt;अनुमानदोषनिरूपणम्&lt;/strong&gt;&lt;/p&gt;&#xA;&lt;p&gt;&lt;strong&gt;विरोधोऽसङ्गतिश्चैव साक्षाद्युक्तेस्तु दूषणम्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;निर्दोषतामन्तर्भाव्य युक्तिरनुमेत्युक्तम् । दोषपरिज्ञान एव तद्वियुक्ता युक्तिः सुज्ञानेत्यतो युक्तिदोषो निरूपणीयः । धूमादेरग्न्यादिप्रमितिजनकत्वेऽपि, यन्निमित्तं कश्चिदर्थोऽर्थान्तरज्ञानं न जनयति, संशयविपर्ययौ वा करोति, स युक्तिदोषः । स द्विविधः साक्षाद्वाचनिकश्च । तत्राद्यं विभागेनोद्दिशति विरोध इति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;विरोधोऽसङ्गतिश्चैव साक्षाद्युक्तेस्तु दूषणम् ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;वकयरथचनदरक&#34;&gt;&lt;strong&gt;वाक्यार्थचन्द्रिका&lt;/strong&gt;&lt;/h3&gt;&#xA;&lt;p&gt;ननु विरोधोऽसङ्गतिश्चेत्याद्युत्तरवाक्यमनर्थकम् । न च युक्तिदूषणनिरूपणार्थं तदिति वाच्यम् । युक्तिसामर्थ्यनिरूपणावसरे तन्निरूपणस्याप्यनर्थकत्वात् । न च दोषापरिज्ञाने तद्वियुक्ततया युक्तिज्ञानासम्भवात्तज्ज्ञापनार्थं तदिति वाच्यम् । तावता यत्र निर्दोषोपपत्तिरनुमानमित्यादौ निर्दोषत्वेनोपपत्तेर्विणं कृतम् । तत्र दोषनिरूपणस्योक्तरीत्याऽऽवश्यकत्वप्राप्तावपीह युक्तिरनुमेत्येवोक्त्या निर्दोषत्वेनोपपत्तिविणाभावेन दोषवियुक्ततया युक्तिज्ञानस्यानावश्यकत्वेन तज्ज्ञापनार्थतया दोषनिरूपणस्यावश्यकत्वानापत्तेरित्यतोऽत्रापि पक्षे उक्तविधयुक्तिज्ञानस्यावश्यकत्वे हेतूपदर्शनेन दोषनिरूपणस्यावश्यकतामुपपादयति निर्दोषतामन्तर्भाव्येति । नन्वेवं दोषनिरूपणस्यावश्यकत्वे दोषसामान्यलक्षणं तद्विभागमर्थदोषलक्षणं चाभिधायैवार्थदोषोऽभिधातव्यः । सामान्यलक्षणेनैक्यमापन्नस्य वस्तुन एव विभज्योद्देष्टव्यत्वेन दोषलक्षणादिभिर्विनाऽर्थदोषविभागकथनस्यानवसरग्रस्तत्वादित्यतोऽत्र स्पष्टत्वाल्लक्षणाद्यनभिधानेऽप्यर्थदोषविभागकथनं भाष्यकाराणां न दोषायेत्याशयवान्दोषलक्षणम्, अर्थवचनदोषभेदेन तद्विभागमर्थदोषलक्षणं च स्वयमुपदर्श्य तद्विभागकथनपरतयोत्तरवाक्यं योजयितुं दोषलक्षणं तावदाह धूमादेरित्यादिना । अत्र लिङ्गतयाऽभिमतस्य कस्यचिदर्थस्य लिङ्गितयाऽभिमतार्थान्तरप्रमितिजनकत्वस्य क्वचित्सत्त्व एव प्रतिबन्धककल्पनावसरो नान्यथेति भावेन धूमादेरग्न्यादिप्रमितिजनकत्वेऽपीत्युक्तम् ॥&lt;/p&gt;</description>
    </item>
    <item>
      <title>२० अष्टौ दृष्टान्तदोषा इत्यस्य विमर्शः</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/20_aShTau_dRShTAntadoShA_ityasya_vimarsh/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/20_aShTau_dRShTAntadoShA_ityasya_vimarsh/</guid>
      <description>&lt;h2 id=&#34;वरधऽप-तरधव-सयत&#34;&gt;विरोधोऽपि त्रिधैव स्यात्&lt;/h2&gt;&#xA;&lt;p&gt;&lt;strong&gt;अष्टौ दृष्टान्तदोषा इत्यस्य विमर्शः&lt;/strong&gt;&lt;/p&gt;&#xA;&lt;p&gt;&lt;strong&gt;विरोधोऽपि त्रिधैव स्यात्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;यद्वा साध्यासाधनोभयाश्रयहीनसाध्यसाधनोभयाव्यावृत्ताश्रय हीनानष्टौ दृष्टान्तदोषानेके भाषन्ते । तन्निरासाय दृष्टान्तदोषस्य पृथगुपादानम् । तथा हि उभयविकलस्तावन्न परिसङ्ख्येयः । अन्यतरवैकल्येनैव दृष्टान्तदुष्टतासिद्धावाधिक्यप्रसङ्गात् । अन्यथैकैकविकलपरिसङ्ख्यानानुपपत्तेः । कथं तर्ह्यन्वयव्यतिरेकीति चेत् । न कथञ्चिदित्युक्तमेव । साध्याद्यव्यावृत्तिस्तु दृष्टान्तस्य गुण एव न दोषः । सतो हि सता व्याप्तिं प्रदर्शयितुं दृष्टान्तोऽन्वेष्टव्यः । वैधर्म्यदृष्टान्तस्यायं दोष इति चेत्स एव किमर्थः । व्यतिरेकव्याप्तिबोधायेति चेन्न । तस्याः साक्षादनुपयोगात् । पारम्पर्येणोपयोगे तु साधर्म्यदृष्टान्त एवासाविति किं पृथगुपादानेन । उभयाव्यावृत्तश्चाधिक्यान्नि(क्यनि)रस्तः । आश्रयहीनस्त्वाश्रयासिद्धिसमानयोगक्षेम इति द्वावेव दृष्टान्तदोषौ । असार्वत्रिकश्च दृष्टान्तदोषः । न हि सर्वत्र दृष्टान्त एव व्याप्तिरुपदर्शनीयेत्यस्ति नियमः । आनुमानिकागमिकव्याप्तेस्तदनपेक्षणात् ।&lt;/p&gt;</description>
    </item>
    <item>
      <title>२१ सर्वज्ञाचार्यकृतं प्रक्रियान्तरकरणं सप्रयोजयनमेव</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/21_sarvajnAchAryakRtaM_prakriyAntarakara/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/21_sarvajnAchAryakRtaM_prakriyAntarakara/</guid>
      <description>&lt;h2 id=&#34;वरधऽप-तरधव-सयत&#34;&gt;विरोधोऽपि त्रिधैव स्यात्&lt;/h2&gt;&#xA;&lt;p&gt;&lt;strong&gt;सर्वज्ञाचार्यकृतं प्रक्रियान्तरकरणं सप्रयोजयनमेव&lt;/strong&gt;&lt;/p&gt;&#xA;&lt;p&gt;&lt;strong&gt;विरोधोऽपि त्रिधैव स्यात्&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;स्यादेतत् । प्रतिज्ञार्थविरुद्धतया हि कालातीतप्रकरणसमौ सङ्गृहीतौ । लिङ्गराहित्यमित्यसिद्धिः । अव्याप्तिश्च त्रिविधा भवति । साधनस्य साध्येन सम्बन्धाभावः । सत्यपि सम्बन्धे तदभावेनापि सम्बन्धः, साध्यभावव्या(प्त)प्यता चेति । तदेतत्त्रयं क्रमेणानध्यवसितानैकान्तिकविरुद्धसंज्ञां लभते । तथा च परनिरूपितप्रस्तारस्य समसनमेवानेन कृतं स्यात् । न चानेन किमपि प्रयोजनम् । अन्यथा पुरुषमतिवैश्वरूप्येण प्रक्रियान्तरस्यापि सावकाशत्वात् । न च ब्रह्मतर्कादितर्कशास्त्रमनुसृत्येत्थं व्युत्पादनमिति वाच्यम् । प्रयोजनभावेऽन्धपरम्परापत्तेरिति ।&lt;/p&gt;&#xA;&lt;p&gt;उच्यते । अस्ति प्रक्रियान्तरकरणस्य प्रयोजनम् । तथा हि । प्रतिज्ञार्थविरुद्धतया हि स्ववाक्यविरोधस्यापि सङ्ग्रहं वक्ष्यति । न च कालातीत्वादिना स लभ्यते । अपि च व्यवहारोऽपि प्रतिज्ञार्थविरुद्धतयोपपद्यते; न कालातीतत्वादिना, वैयर्थ्यप्रसङ्गात् । असाधकमिदं कालातीतत्वात् । सत्प्रतिपक्षत्वादित्यस्य प्रबलसमबलप्रमाणविरुद्धत्वादित्यर्थः । न चात्र विणस्य किमपि प्रयोजनमस्ति । हीनबलस्य प्रमाणपदेनैव निरस्तत्वात् । प्रमाणतदाभासाविवेक एव हि प्रमाणशब्दप्रयोगो न त्वप्रामाण्यनिश्चये । अहीनबलतया वा विणे सम्भवति तदवान्तरभेदोपादानं निरर्थकमेव । तथा चैकमेवेदं दूषणं स्यात् । लिङ्गराहित्यग्रहणेन चादूषणानामपि दूषणतया परपरिगणितानामाश्रयव्यधिकरणसाध्यान्यथासिद्धीनां निरासो लभ्यते अन्यथासिद्धेर्दूषणत्वेऽपि प्रकारान्तरस्य वक्ष्यमाणत्वात् ।&lt;/p&gt;</description>
    </item>
    <item>
      <title>२२ न्यूनाधिक्ये वाचनिके</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/22_nyUnAdhikye_vAchanike/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/22_nyUnAdhikye_vAchanike/</guid>
      <description>&lt;h2 id=&#34;नयनधकय-त-वचक&#34;&gt;न्यूनाधिक्ये तु वाचिके&lt;/h2&gt;&#xA;&lt;p&gt;&lt;strong&gt;न्यूनाधिक्ये वाचनिके&lt;/strong&gt;&lt;/p&gt;&#xA;&lt;p&gt;&lt;strong&gt;न्यूनाधिक्ये तु वाचिके&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;एवं साक्षाद्युक्तिदोषमभिधाय वाचनिक(दोष)माह न्यूनेति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&amp;hellip;&amp;hellip;.. &lt;em&gt;&lt;strong&gt;न्यूनाधिक्ये तु वाचिके ॥&lt;/strong&gt;&lt;/em&gt;&lt;/p&gt;&#xA;&lt;p&gt;न्यूनशब्दो भावप्रधानः । युक्तेर्दूषणमिति प्रकृतमनुवर्तते । अवश्यवक्तव्यापरिपूर्तिर्न्यूनत्वम् । कृतकार्यत्वमाधिक्यम् । वचनदोषात्तत्प्रतिपादिता युक्तिरपि दुष्टा स्यादित्येतयोर्वाचनिकत्वम् ।&lt;/p&gt;&#xA;&lt;p&gt;नन्वयुक्तोऽयं विभागः । विरोधासङ्गत्योरपि वाचि(चनि)कत्वात् । न हि कृतकत्वं स्वयमेव दुष्टम् । अनित्यत्वसाधनेऽपि तथात्वापत्तेः । कृशानुशैत्यादौ तथेति चेत् । तत्किं कृतकत्वं कृशानुशैत्यं वा शब्दनित्यत्वं वा साधयितुं स्वयमेव प्रवृत्तम् । येन तत्र दुष्टं स्यात् । किन्नाम तत्साधनतया शब्देन प्रतिपादि(दर्शि)तम् । एवमसङ्गतावपि सिद्धसाधनतादिलक्षणायां वाच्यमित्याशङ्कानिरासार्थं तुशब्दः ॥ न्यूनाधिक्ये एव वाचनिके, न विरोधासङ्गती । स्वार्थानुमानेऽपि दर्शनादिति भावः । सन्तु तर्हि प्रतिपत्तृप्रतिपादकयोरेवैते दोषाः । यथा निशातम् असिम् आकाशे छिन्नो वा व्यापारयन्पुरुषो दोषवान्भवति, नासिः । एवं कृतकत्वादिकं कृशानुशैत्यादौ व्यापारयन्पुरुष एवापराधी स्यान् न तु कृतकत्वादिकमिति ।&lt;/p&gt;</description>
    </item>
    <item>
      <title>२३ उपाधिस्वरूपनिरूपणम्</title>
      <link>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/23_upAdhisvarUpanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/anu-vyAkhyAnam/sarva-prastutiH/2/01_prathamaH_pAdaH/05_na_vilaxaNatvAdhikaraNam_3/23_upAdhisvarUpanirUpaNam/</guid>
      <description>&lt;h2 id=&#34;सधयवयपकवलमयमवयपतससधनसय-च&#34;&gt;साध्यव्यापकवैलोम्यमव्याप्तिस्साधनस्य च&lt;/h2&gt;&#xA;&lt;p&gt;&lt;strong&gt;उपाधिस्वरूपनिरूपणम्&lt;/strong&gt;&lt;/p&gt;&#xA;&lt;p&gt;&lt;strong&gt;साध्यव्यापकवैलोम्यमव्याप्तिस्साधनस्य च&lt;/strong&gt;&lt;/p&gt;&#xA;&lt;h3 id=&#34;सध&#34;&gt;&lt;strong&gt;सुधा&lt;/strong&gt;&lt;/h3&gt;&#xA;&lt;p&gt;ननु कथमेत एवानुमानदोषाः । सोपाधिकत्वस्याप्यतिरिक्तस्य सत्त्वादित्यतस्तत्स्वरूपानुवादेनोक्तान्तर्भावमाह साध्येति ।&lt;/p&gt;&#xA;&lt;h2 id=&#34;अनवयखयनम&#34;&gt;&lt;strong&gt;अनुव्याख्यानम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;साध्यव्यापकवैलोम्यमव्याप्तिस्साधनस्य च ।&lt;/strong&gt;&lt;/em&gt;&lt;/p&gt;&#xA;&lt;p&gt;साधनस्य यत्साध्यव्यापकवैलोम्यं साऽव्याप्तिः । चशब्दात्सत्प्रतिपक्षता च । साध्यस्याधर्मसाधनत्वादेर्व्यापको यो निषिद्धत्वादिधर्मः । यत्राधर्मसाधनत्वं तत्र निषिद्धत्वमिति नियमात् । तेन साधनस्य हिंसात्वादेर्वैलोम्यं साध्यापेक्षया वैपरीत्यमव्याप्तत्वमिति यावत् । यत्र हिंसात्वं तत्र निषिद्धत्वमिति नियमाभावात् । वैधहिंसायां सत्यपि हिंसात्वे निषिद्धत्वाभावात् । तदनेन सोपाधिकत्वस्य स्वरूपमुक्तम् । साध्यव्यापकत्वे सति साधनाव्यापको हि धर्म उपाधिः, तद्वत्त्वञ्च साधनस्य साध्यव्यापकाव्याप्यत्वमेव । एतत्प्रागनुमानाद्य्वाप्तिग्रहणवेलायामव्याप्तिरेव । साध्यव्यापकं परित्यजतः साध्यपरित्यागावश्यम्भावात् । न हि साध्यमपरित्यजन् तद्य्वापकं परित्यजतीति युज्यते । साध्यपरित्यागश्चाव्याप्तिरेव ।&lt;/p&gt;</description>
    </item>
  </channel>
</rss>
