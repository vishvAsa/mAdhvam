+++
title = "०१ प्रथमः पादः"
upstream_url = "https://dvaitavedanta.in/category-details/15043/564/satara/3-naya/taka-t/catara/parath"
+++
## आवृत्यधिकरणम्

**चतुर्थाध्याये प्रथमः पादः**

**आवृत्यधिकरणं ञ्ब्–१–१**

## **न्यायविवरणम्**

न च श्रवणाद्यनावृत्याऽपरोक्षज्ञानोदये सर्वेषां सुशक्यत्वमिति गुणः । महाफलत्वात्सर्वेषामशक्यताया एवो-पपन्नत्वात् । अन्यथा सर्वसुशक्यस्यैव साधनतया सर्वेषां मोक्षापत्तेः ॥ १ ॥

### **भावबोध**

फलप्रतिपादकेऽस्मिन्नध्याये पूर्वभाविकर्मक्षयाख्य-मोक्षप्रतिपादनार्थोऽयं पादः प्रवृत्तः । एतत्पदीयाधिकरणपूर्वपक्ष-सिद्धान्तन्याया अनुव्याख्यायां सङ्ग्रहेणोक्ताः ।

सुशक्यता शश्वदतिप्रसिद्धिर्विवेकविन्यासविचारसंज्ञाः ।

नानाप्रवृत्तिः कृतकृत्यता च विपक्षतर्काः समतीतपादे ॥

महाफलत्वं प्रविविक्तता च सन्धिग्रहः साधनमाप्तकृत्यम् ।

विशेषकार्यं कृतसंस्थितिश्च सुयुक्तयो निर्णयगाः स्वपक्षे ॥

ॐ आवृत्तिरसकृदुपदेशात् ॐ ॥ इत्यत्र उभयविधसाधनदर्शनेन श्रवणादिकं किं सकृदनुष्ठेयम् उताऽऽवर्तनीयमिति सन्देहे ज्योति-ष्ठोमादिवत्सकृदनुष्ठेयमिति पूर्वः पक्षः । व्रीह्यवघातवदावर्तनीयमिति सिद्धान्तः । तत्र ‘सुशक्यता’ इत्युक्तपूर्वपक्षन्यायं विवृण्वन् प्रतिक्षिपति ॥ न च श्रवणादीति ॥ अपरोक्षज्ञानोदयेऽभ्युपगते सतीति शेषः । सुशक्यत्वं ज्ञानस्येति शेषः । एवं च श्रवणाद्यना-वृत्त्याऽपरोक्षज्ञानाभ्युपगमे सकृच्छ्रवणाद्यनुष्ठानस्य सर्वसौलभ्येन सुशक्यत्वगुणलाभात्तादृशश्रवणादिना चापरोक्षज्ञानाभावान्न श्रवणादिकमपरोक्षज्ञानसाधनमिति नेति भावः । (अयं च न्यायः ‘आवृत्तिः’ इत्यनेन सर्वेषां सुशक्यत्वादनावृत्त्यैव ज्ञानमिति सूचनेन सूचितः ।) तद्धेतुत्वेन ‘महाफलत्वम्’ इत्युक्तसिद्धान्तन्यायं विवृणोति ॥ महाफलत्वादिति ॥ ज्ञानस्येति शेषः । महत्फलं येनेति विग्रहो द्रष्टव्यः । ज्ञानस्य महाफलत्वेऽपि सर्वसुशक्यता कुतो नोपपन्नेत्यत आह ॥ अन्यथेति ॥ एवं च महाफलत्वाज्ज्ञानस्य श्रवणाद्या-वृत्तिसाध्यत्वमिति युक्तं श्रवणादेर् ज्ञानसाधनत्वमिति भावः (अयं च न्यायः ‘असकृदुपदेशात्’ इत्यनेन श्रवणादीनामज्ञाननिवृत्तिरूप-महाफलत्वाभावेऽसकृदुपदेशोऽपि न स्यादिति सूचितः ।) ॥ १ ॥

------------------------------------------------------------------------

आत्माधिकरणम्

**आत्माधिकरणं ञ्ब्–१–२**

## **न्यायविवरणम्**

न च शश्वदतिप्रसिद्धत्वादात्मशब्दोदितं स्वामित्वं न नित्यश उपास्यम् । अन्येभ्योऽधिकफलत्वेन सविशेषत्वादात्मत्वस्य ॥ २ ॥

### **भावबोध**

ॐ आत्मेति तूपगच्छन्ति ग्राहयन्ति च ॐ ॥ इत्यत्र उपासनस्य नित्यशः कर्तव्यत्वेन गुणान्तरप्रतीत्या चात्मत्वं नित्यश उपास्यं न वेति सन्देहे नेति पूर्वः पक्षः । नित्यश उपास्यमिति सिद्धान्तः । तत्र ‘शश्वदतिप्रसिद्धिः’ इत्युक्तपूर्वपक्षन्यायं तत्साध्य-प्रदर्शनपूर्वकं विवृण्वन् प्रतिक्षिपति ॥ न च शश्वदिति ॥ स्वामित्व-मिति ॥ हरेर्जगतीति शेषः । शश्वदतिप्रसिद्धस्य नित्यमुपासनं व्यर्थमेव किं त्वप्रसिद्धगुणोपासनस्य ज्यायस्त्वेन तदेव नित्यशः कर्तव्यमिति भावः । फलसम्बन्धः स्फुटः । (अयं च न्यायः, आत्मशब्दप्रयोगा-देवाऽऽत्मशब्दोदितस्वामित्वस्य शश्वदतिप्रसिद्धत्वादिति सूचनेन सूचितः ।) तद्धेतुत्वेन ‘प्रविविक्तता’ इत्युक्तसिद्धातन्यायं सहेतुकं विवृणोति ॥ अन्येभ्य इति ॥ अन्येभ्य उपासितानन्दादिगुणेभ्यः । अधिकफलत्वेन स्वावरस्वामित्वलक्षणाधिकफलत्वेन । आनन्दादि-वत्स्वामित्वस्य सकलमुक्तसाधारण्यादिति भावः । अनेन प्रसिद्धस्यापि फलानुसारेणोपास्यत्वाच्छश्वदतिप्रसिद्धेर्न प्रयोजकत्वमुक्तं भवति । तथा च प्रविविक्तता नाम सविशेषत्वमिति विवरणं कृतमिति ज्ञातव्यम् । एवं च प्रविविक्तत्वादात्मत्वस्य सर्वदोपास्यत्वमिति । (अयं च न्यायोऽवधारणार्थकतुशब्देन गुणान्तरपरित्यागेनात्मत्वस्यैवोपास्य-त्वोक्त्या सूचितः ।) ॥ २ ॥

------------------------------------------------------------------------

न प्रतीकाधिकरणम्

**न प्रतीकाधिकरणं ञ्ब्–१–३**

## **न्यायविवरणम्**

तर्हि विशेषवत्वादेव प्रतीकमपीश्वर इत्यु-पास्यमिति न । तत्र सन्धिरुपपत्तिर्विद्यते तस्यैव ग्राह्यत्वात् । अन्यस्येशत्वग्रहणस्य मिथ्याज्ञानत्वादेवानुपपत्तेः ॥ ३ ॥

### **भावबोध**

ॐ न प्रतीके न हि सः ॐ ॥ इत्यत्र ‘नाम ब्रह्मेति’ श्रुत्या प्रमाणसिद्धभेदेन च नामवागादिकं भगवत्प्रतीकं किं ब्रह्मत्वेनो-पास्यं न वेति सन्देहे उपास्यमिति पूर्वः पक्षः । नेति सिद्धान्तः । तत्र ‘विवेकः’ इत्युक्तपूर्वपक्षन्यायं तत्फलप्रदर्शनपूर्वकं विवृण्वन् प्रतिक्षिपति ॥ तर्हीति ॥ ननु गुणोपासनस्याऽऽवश्यकत्वसमर्थनपराधिकरणयोर्मध्ये कथमस्याधिकरणस्य प्रवेश इत्यतः पूर्वाधिकरणसिद्धान्तरीत्यै-तदधिकरणपूर्वपक्षोत्थानेन सङ्गतिसम्भवान्मध्ये निवेश इति ज्ञापयितुं तर्हीत्याद्युक्तम् । विशेषवत्वादिति । ‘नाम ब्रह्मेत्युपास्ते याव-न्नाम्नोपगतं तत्रास्य कामचारो भवति’ इति श्रुतेः प्रतीके ब्रह्म-त्वोपासनस्य फलाधिक्यसम्भवेन विशेषवत्वादित्यर्थः । यथा पूर्वाधि-करणे प्रसिध्द्यादेरप्रयोजकत्वमुक्त्वा फलमात्रस्योपासनाप्रयोजकत्वे-नोपासनं समर्थितं तथाऽत्रापि प्रतीके ब्रह्मत्वोपासनस्य फलसम्भवा-त्फलस्यैवोपासनाप्रयोजकत्वेन भेदादेरप्रयोजकत्वात्प्रतीकं ब्रह्मत्वे-नोपास्यमिति नेति भावः । (अयं च न्यायः ‘न प्रतीके’ इत्यनेन प्रतीके ब्रह्मदृष्टिं निषेधता ‘यावन्नाम्नोपगतम्’ इत्यादिविशेषफलत्वा-त्प्रतीके ब्रह्मदृष्टिः कार्येति सूचनेन सूचितः ।) तद्धेतुत्वेन ‘सन्धिग्रहः’ इत्युक्तसिद्धान्तन्यायं विवृणोति ॥ यत्रेति ॥ अनेन ‘सन्धिना उपपत्या ग्रहो ऽङ्गीकारः’ इति विवृतो भवति । तथापि प्रकृते किमायात-मित्यत आह ॥ अन्यस्येति ॥ प्रतीके ब्रह्मत्वोपासनस्य ग्राह्यत्वे उपपत्तिर्नास्तीति भावः । ननु फलाधिक्यरूपोपपत्तेरुक्तत्वात्कथं नेत्यतोऽप्याह ॥ अन्यस्येति ॥ ईश्वरादन्यस्येत्यर्थः । अनुपपत्तेः फलस्येति शेषः । उपलक्षणं चैतत् । अनर्थफलाच्चेति द्रष्टव्यम् । एवं चोपपन्नस्यैव ग्राह्यत्वात्प्रतीके ब्रह्मत्वोपासनस्यानुपपन्नत्वात्सकल-स्वामित्वेन भगदुपासनं युक्तमिति भावः । (अयं च न्यायः ‘न हि सः’ इत्यनेन प्रतीके ब्रह्मत्वदृष्टेर्युक्तिविरुद्धत्वादिति वदता युक्तियुक्त-स्यैव ग्राह्यत्वादिति सूचनेन सूचितः ।) ॥ ३ ॥

------------------------------------------------------------------------

ब्रह्मदृष्ट्यधिकरणम्

**ब्रह्मदृष्ट्यधिकरणं ञ्ब्–१–४**

## **न्यायविवरणम्**

न च प्रतिदिनं विविधगुणन्यासेन भगव-त्प्रीत्युपपत्तेर्न ब्रह्मतादृष्टिनियम इति वाच्यम् । अशेषगुणान्त-र्भावेन तस्यैवाधिकसाधनत्वात् ॥ ४ ॥

### **भावबोध**

ॐ ब्रह्मदृष्टिरुत्कर्षात् ॐ ॥ इत्यत्र उपास्यानुपास्य-गुणदर्शनेन भूमत्वरूपं ब्रह्मत्वं सर्वदोपास्यं न वेति सन्देहे नेति पूर्वः पक्षः । सर्वदोपास्यमिति सिद्धान्तः । तत्र ‘विन्यासः’ इत्युक्तपूर्वपक्ष-न्यायं तत्साध्यप्रदर्शनपूर्वकं विवृण्वन् प्रतिक्षिपति ॥ न च प्रतिदिन-मिति ॥ वीत्यस्यार्थो विविधेति । न्यासेनेति ॥ उपसंहृत्योपासने-नेत्यर्थः । भगवत्प्रीत्युपपत्तेरिति ॥ सार्वकालिकब्रह्मतोपासनस्यापि भगवत्प्रीतिरेव फलमिति भावः ॥ ब्रह्मतेति ॥ अनेन सूत्रे ब्रह्मपदं भावप्रधानमित्युक्तं भवति । आत्मत्वोपासननियमवद् ब्रह्मत्वो-पासनायामपि नियमः किं न स्यादित्यत उक्तम् ॥ नियम इति ॥ तद्वदत्र विशेषहेत्वभावादिति भावः । एवं च भूमत्वस्य सदोपास्यत्वा-भावादुक्तज्यायस्त्वमयुक्तमिति नेति भावः (अयं च न्यायः ‘ब्रह्म-दृष्टिः’ इत्यनेन ब्रह्मत्वोपासनस्यावश्यकर्तव्यत्वं समर्थयता सूचितः ।) तद्धेतुत्वेन ‘साधनम्’ इत्युक्तसिद्धान्तन्यायं विवृणोति ॥ अशेषेति ॥ ब्रह्मत्व इति शेषः । ‘अत्र सर्वगुणानां हि यतोऽन्तर्भाव इष्यते’ इति वचनात्तस्यैव ब्रह्मत्वोपासनस्यैवाधिकसाधनत्वाद् गुणान्तरोपासना-पेक्षयाऽधिकप्रसादहेतुत्वादित्यर्थः । एवं च ब्रह्मत्वोपासनस्यैवाधिक-साधनत्वाद् ब्रह्मत्वं सदोपास्यमिति युक्तमिति भावः । (अयं च न्यायः ‘उत्कर्षात्’ इत्यनेन सर्वगुणान्तर्भावेन ब्रह्मत्वस्यैवोक्तत्वादिति वदता सूचितः ।) ॥ ४ ॥

------------------------------------------------------------------------

आदित्याधिकरणम्

**आदित्याधिकरणं ञ्ब्–१–५**

## **न्यायविवरणम्**

न च विविधस्थानेष्वादित्यादीनां चरणा-द्विष्ण्वङ्गेष्वादित्यादिमतिनियमो नास्तीति वाच्यम् । तत्कृतावेव कृत्यस्याप्तत्वादादित्यादीनाम् ॥ ५ ॥

### **भावबोध**

ॐ आदित्यादिमतयश्चाङ्ग उपपत्तेः ॐ ॥ इत्यत्र सदोपास्यानुपास्यगुणदर्शनात्स्वोत्पादकाङ्गाश्रितत्वेन देवैरुपासनं सर्वदा कर्तव्यं न वेति सन्देहे नेति पूर्वः पक्षः । सदा कर्तव्यमिति सिद्धान्तः । तत्र ‘विचारः’ इत्युक्तपूर्वपक्षन्यायं तत्साध्यप्रदर्शनपूर्वकं विवृण्वन् प्रतिक्षिपति ॥ न च विविधस्थानेष्विति ॥ वीत्यस्यार्थो विविध-स्थानेष्विति । सूर्यादिदेवानां विविधस्थानेषु चरणेन सदा चक्षुराद्यङ्गा-श्रितत्वाभावात्तथोपासनस्यानर्थफलहेतुत्वादित्यर्थः । एवं च विचारा-त्स्वोत्पादकाङ्गाश्रितत्वेन देवतोपासनस्याकर्तव्यत्वात्तद्वदात्मत्वमपि न सर्वदोपास्यमिति नेति भावः । (अयं च न्यायः ‘उपपत्तेः’ इत्यनेन विविधस्थानेषु चरणेऽपि रूपान्तरेण भगवदङ्गाश्रितत्वादादित्या-द्याश्रयत्वेनोपासनमुपपद्यत इति वदता सूचितः) तद्धेतुत्वेन ‘आप्त-कृत्यम्’ इत्युक्तसिद्धान्तन्यायं विवृणोति ॥ तत्कृताविति ॥ आदित्यादिदेवानां स्वोत्पत्त्यङ्गाश्रितत्वेनोपासनकृतावेव तत्र देहलय-द्वारा मोक्षलक्षणकृत्यस्याप्तत्वादाप्यत्वादित्यर्थः । देवानां तथो-पासनस्याकरणे विष्ण्वङ्गे लयासम्भवेन मोक्षानुपपत्तेरित्यर्थः । न चान्यथोपासनप्रसङ्गादेतदयुक्तमिति वाच्यम् । आदित्यादीनां तत्कृतौ विविधस्थानचरणलक्षणकृत्यकृतावपि रूपान्तरेण विष्ण्वङ्गाश्रितत्व रूपकृत्यस्य प्राप्तत्वादिति भावः । एवं चाप्तकृत्यत्वाद्भगवदङ्गाश्रित-देवोपासनमावश्यकमिति भावः ।) अयं च न्यायः ‘उपपत्तेः’ इत्य-नेनैव विविधस्थानेषु चरणेऽपि रूपान्तरेण भगवदङ्गाश्रितत्वरूपकृत्य-स्याप्तत्वादुपपद्यते तथोपासनमिति वदता सूचितः ।) ॥ ५ ॥

------------------------------------------------------------------------

आसीनाधिकरणम्

**आसीनाधिकरणं ञ्ब्–१–६**

## **न्यायविवरणम्**

न च ज्ञानस्य सम्यक्तद्विषयत्वमात्रेण पूर्तेरासनादिना न कार्यमिति वाच्यम् । आसनादिना निश्चल-त्वादिविशेषकार्योपपत्तेः ॥ ६ ॥

### **भावबोध**

ॐ आसीनस्सम्भवात् ॐ ॥ इत्यत्र द्विविध-साधनदर्शनेनासनं सर्वथाऽपेक्षितं न वेति सन्देहे नेति पूर्वः पक्षः । सर्वथाऽपेक्षितमिति सिद्धान्तः । तत्र ‘संज्ञा’ इत्युक्तपूर्वपक्षन्यायं तत्साध्यप्रदर्शनपूर्वकं विवृण्वन् प्रतिक्षिपति ॥ न च ज्ञानस्येति ॥ ज्ञानस्येत्यस्य पूर्तेरित्यनेन सम्बन्धः । सम्यगित्यतः पूर्वं मनस इति शेषः । यद्वा ज्ञायतेऽनेनेति ज्ञानस्येत्यस्य मनस इत्यर्थो द्रष्टव्यः । संशब्दार्थः सम्यगिति ॥ तद्विषयत्वमात्रेणेति ॥ भगवद्विषय-त्वेनैवेत्यर्थः । आदिपदेन ‘समं कायशिरोग्रीवम्’ इत्यस्य ग्रहणम् । एवं चासनाद्यभावेऽपि मनसो भगवद्विषयत्वमात्रेणापरोक्षज्ञान-सम्भवाद्व्यर्थमासनादीति तदुपदेशाप्रामाण्यमिति नेति भावः । (अयं च न्यायः ‘सम्भवात्’ इत्यनेनासने सत्येव चित्तविक्षेपाभावेनोपासन-सम्भवात्तदभावे चित्तविक्षेपाभावसम्भवादिति वदता सूचितः ।) तद्धेतु-त्वेन ‘विशेषकार्यम्’ इत्युक्तसिद्धान्तन्यायं विवृणोति ॥ आसनादि-नेति ॥ निश्चलत्वादिति ॥ मनस इति शेषः । आदिपदेन ‘अचलत्वं चापेक्ष्ये’ति सूत्रानुसारेण शरीराचलत्वं च ग्राह्यम् । मनसो निश्चल-त्वादिकं विना सम्यग्भगवद्विषयत्वासम्भवेन ज्ञानस्यैवासम्भवादिति भावः । एवं चासनादिना विशेषकार्योपपत्तेरासनादिकमावश्यकमिति न तदुपदेशाप्रामाण्यमिति भावः ।) अयं च न्यायः ‘अचलत्वं चापेक्ष्ये’ति सूत्रेण शरीराचलत्वद्वारा मनसोऽचलत्वरूपकार्यविशेषं प्रति हेतुत्वमिति वदता सूचितः ॥ ६ ॥

------------------------------------------------------------------------

आप्रायणाधिकरणम्

**आप्रायणाधिकरणं ञ्ब्–१–७**

## **न्यायविवरणम्**

न चान्यस्यापि साधनस्य कर्तुं शक्यत्वान्न यावन्मुक्ति ध्यानं कार्यमिति वाच्यम् । ध्यानं विनाऽपरोक्ष-ज्ञानाख्यविशेषकार्यानुपपत्तेः ॥ ७ ॥

### **भावबोध**

ॐ आप्रायणात्तत्रापि हि दृष्टम् ॐ ॥ इत्यत्र ज्ञान-साधनत्वाज्ज्ञानिनामपि दर्शनाद् ध्यानं किं ज्ञानपर्यन्तमेवावश्यकमुत मुक्तिपर्यन्तमिति सन्देहे ज्ञानपर्यन्तमेवावश्यकमिति पूर्वः पक्षः । मुक्तिपर्यन्तमपीति सिद्धान्तः । तत्र ‘नानाप्रवृत्तिः’ इत्युक्तपूर्वपक्षन्यायं तत्साध्यप्रदर्शनपूर्वकं विवृण्वन् प्रतिक्षिपति ॥ न चान्यस्यापीति ॥ नानेत्यस्य विवरणमन्यस्यापीति । एवं च ध्यानादन्यस्य श्रवणादि-साधनस्याप्यानन्दातिशयार्थं कर्तुं शक्यत्वान्न तदर्थं ध्यानमावश्यकमिति नेति भावः । (अयं च न्यायः ‘आप्रायणात्’ इत्यनेन ज्ञानपर्यन्तं ध्यानं ध्यानविषयं समर्थयता ध्यानं विना श्रवणादिसाधनान्तरस्यापि वक्तुं शक्यत्वादनियम इति सूचनेन सूचितः) तद्धेतुत्वेन ‘विशेष-कार्यम्’ इत्युक्तसिद्धान्तन्यायं विवृणोति ॥ ध्यानं विनेति ॥ उपलक्षणं चैतत् । ध्यानं विनाऽऽनन्दाद्यतिशयाख्यविशेषकार्यानुपपत्ते-रित्यपि द्रष्टव्यम् । तेन ज्ञानपर्यन्तमवश्यं कर्तव्यत्वेऽपि मुक्तिपर्यन्तत्वं कुत इति शङ्का निरस्ता । आनन्दातिशये ध्यानस्यान्तरङ्गसाधन-त्वादिति भावः । एवं चानन्दातिशयाख्यविशेषान्मुक्तिपर्यन्तं ध्यानमावश्यकमिति भावः । (अयं च न्यायः ‘तत्रापि हि दृष्टम्’ इत्यनेन फलाभावेऽपि यदा ध्यानं कर्तव्यत्वेन प्रमितं तदा किमु वक्तव्यं फले सत्यवश्यं कर्तव्यमिति । (अयं च न्यायः) अपरोक्षज्ञानात्स्वस्व-ज्ञानोत्तरश्रवणादिमात्रसाध्यस्यानन्दातिशयस्य विशेषकार्यस्य सद्भावाद् ध्यानमावश्यकमिति सूचनेन सूचितः) ॥ ७ ॥

[Load More](javaऽcriptःvoid(0))
