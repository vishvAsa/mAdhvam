+++
title = "१७ अमुक्तविभागः"
upstream_url = "https://dvaitavedanta.in/category-details/14788/13524/thasha/10-tat/taka-t/amakat"
+++
## अमुक्तास्त्रिविधास्तत्र नीचमध्योच्चभेदतः

**अमुक्तविभागः**

## **टीका**

अमुक्तानां विभागमाह– अमुक्ता इति ॥

# तत्वविवेकः

***अमुक्तास्त्रिविधास्तत्र नीचमध्योच्चभेदतः ॥ ६ ॥***

तत्र मुक्तामुक्तयोः । तान् विविच्य दर्शयति– मुक्तियोग्या इति ॥

**तत्वविवेकः**

***मुक्तियोग्यास्तत्र चोच्चा नित्यावर्तास्तु मध्यमाः ।***

***नीचा नित्यतमोयोग्याः ... .... ... ।***

### **मन्दारमञ्जरी**

विविच्य दर्शयतीति ॥ लक्षणकथनेनेतरेभ्यो व्यावृत्ततया बोधयतीत्यर्थः । न तु विभज्य इत्यर्थो ग्राह्यः । अमुक्तास्त्रिविधा इत्यनेनैव विभागस्य उक्तत्वात् ॥

### **तत्वविवेकटीकाविवरणं** 

तान्विविच्य दर्शयतीति । लक्षणकथनेन तान्नीचादीन्विविच्येतरेभ्यो व्यावृत्ततया बोधयतीत्येवार्थः । न तु विभज्य दर्शयतीति । अमुक्तास्त्रिविधा इत्यनेनैव विभागस्योक्तत्वादित्यवधेयम् । नित्यावर्तास्त्विति मूलस्य चोष्कूयते विश इन्द्रो मनुष्यान् पुनः पुनर्मनुष्यांस्तु सृतावावर्तयत्यज इत्यादिनोक्तप्रकारेण त्रिदिवनिरयभूगोचरा नित्यबद्धा एते मध्यमा इत्यर्थो द्रष्टव्यः ॥

[Load More](javaऽcriptःvoid(0))
