<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०७ अध्याय ७ on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/</link>
    <description>Recent content in &#43;०७ अध्याय ७ on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/index.xml" rel="self" type="application/rss+xml" />
    <item>
      <title>०१ प्रतिवादिमतरीत्या सोऽयं देवदत्त इत्यादिवाक्ये वाच्यार्थानुपपत्त्या स्वरूपमात्रे लक्षणासमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/01_prativAdimatarItyA_so-yaM_devadatta_i/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/01_prativAdimatarItyA_so-yaM_devadatta_i/</guid>
      <description>&lt;h2 id=&#34;सऽय-दवदतत-&#34;&gt;सोऽयं देवदत्त ..&lt;/h2&gt;&#xA;&lt;p&gt;&lt;strong&gt;प्रतिवादिमतरीत्या सोऽयं देवदत्त इत्यादिवाक्ये वाच्यार्थानुपपत्त्या स्वरूपमात्रे लक्षणासमर्थनम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;अनित्यदेशकालसम्बन्धित्वस्य सत्त्वात्&lt;/strong&gt;&lt;/em&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;ननु कथमत्र लक्षणाऽश्रयणनिमित्तवाच्यार्थानुपपत्त्यभावः । तद्देशकालविशिष्ट-स्यैतद्देशकालवैशिष्ट्यम् एतद्देशकालविशिष्टस्य तद्देशकालवैशिष्ट्यं वा विशिष्टद्वयैक्यं वाऽत्र मुख्यार्थो वाच्यः । तत्र न तावदाद्यः । एतद्देशकालवैशिष्ट्यस्य प्रत्यक्षसिद्धत्वेनाबोध्यत्वात् । तद्देशकालविशिष्टस्यैतद्देशकालवैशिष्ट्यबोधने तद्देशकालयोरपीदानीं सत्त्वप्राप्तेश्च । न द्वितीयः । एतद्देशकालयोस्तदानीं सत्त्वप्रसङ्गात् । न तृतीयः । विशेषणभूतदेशकालैक्येन विना विशिष्टैक्या-नुपपत्तेः । विशेषणैक्यस्य च प्रमाणबाधितत्वात् । अतो मुख्यार्थेऽनुपपत्तिदर्शनाद्विशिष्ट-द्वयोपलक्षितमेव देवदत्तस्वरूपमनेन भेदभ्रमव्युदासेन प्रतिपाद्यमिति युक्तमाश्रयितुम् ।&lt;/p&gt;&#xA;&lt;h3 id=&#34;शरवजयनदरभकष&#34;&gt;&lt;strong&gt;श्रीविजयीन्द्रभिक्षु&lt;/strong&gt;&lt;/h3&gt;&#xA;&lt;p&gt;वाच्यार्थानुपपत्तीति ॥ वाच्यार्थान्वयानुपपत्तीत्यर्थः । मुख्यार्थो वाच्य इति ॥ सोऽयं देवदत्त इति वाक्यस्येति भावः । अबोध्यत्वादिति ॥ सन्दिग्धविपर्यस्तयोरन्यतरं प्रत्येव शब्दस्यार्थ-वत्त्वादिति भावः । तद्देशकालयोरपीति ॥ विशिष्टवृत्तेर्विशेषणवृत्तित्वनियमेनैतद्देशकालविशिष्टत्वं सम्भवतीति भावः । तदानीमिति ॥ तदानीमसतस्तद्देशकालविशिष्टवृत्तित्वासम्भवादिति भावः । अनेन सोऽयं देवदत्त इति वाक्येन ।&lt;/p&gt;</description>
    </item>
    <item>
      <title>०२ सोऽयं देवदत्त इत्यादिवाक्ये वाच्यार्थानुपपत्त्यभावसमर्थनेन लक्षणानिराकरणम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/02_so-yaM_devadatta_ityAdivAkye_vAchyArt/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/02_so-yaM_devadatta_ityAdivAkye_vAchyArt/</guid>
      <description>&lt;h2 id=&#34;सऽय-दवदतत-&#34;&gt;सोऽयं देवदत्त ..&lt;/h2&gt;&#xA;&lt;p&gt;&lt;strong&gt;सोऽयं देवदत्त इत्यादिवाक्ये वाच्यार्थानुपपत्त्यभावसमर्थनेन लक्षणानिराकरणम्&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;मैवम् । न हि स इत्यस्य देशकालसम्बन्धमात्रमर्थः । किं नाम तस्यातीतत्वमपि । तथाऽनुभवात् । एवञ्च स इत्यस्य तद्देशकालसम्बन्धोऽभूदित्यर्थः स्यात् । अयमित्यस्यापि न कालादिसम्बन्धमात्रमर्थः । किन्तु तस्य वर्तमानता च । न चैवं सति पक्षत्रयेऽपि काचिदनुप-पत्तिरस्ति यद्भयाल्लक्षणाऽश्रयणं स्यात् । तदिदमुक्तम्- अनित्येति ॥ उपलक्षणञ्चैतत् । वर्तमानेत्यपि ज्ञेयम् ।&lt;/p&gt;&#xA;&lt;p&gt;नन्वत एवानुपपत्तिरित्युक्तम् । मैवम् । भावानवबोधात् । अविरुद्धविशेषणानामेव वाच्यतयाऽनेनोक्तत्वात् । न ह्यतीतदेशादिसम्बन्धस्येदानीं सत्त्वे विरोधोऽस्ति । प्रध्वंसो हि तथोच्यते । तथाऽयमिति प्रागभावः । एतेन अन्यतरलक्षणाऽश्रयणं स्वयूथ्यानां निरस्तम् ।&lt;/p&gt;</description>
    </item>
    <item>
      <title>०३ वक्तुर्विशिष्टार्थविवक्षाभावेन लक्षणाश्रयणमिति शङ्का तन्निरासश्च</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/03_vakturvishiShTArthavivaxAbhAvena_laxa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/03_vakturvishiShTArthavivaxAbhAvena_laxa/</guid>
      <description>&lt;h2 id=&#34;दवदततदसवरपमतरसय-&#34;&gt;देवदत्तादिस्वरूपमात्रस्य ..&lt;/h2&gt;&#xA;&lt;p&gt;&lt;strong&gt;वक्तुर्विशिष्टार्थविवक्षाभावेन लक्षणाश्रयणमिति शङ्का तन्निरासश्च&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;ननु मा भूद्वाच्यार्थानुपपत्तिर्लक्षणाऽऽक्षेपिका । वक्तुर्विशिष्टार्थविवक्षाऽभावस्तु गरल-मभ्यवहरेत्यादाविव भविष्यति । स च स्वरूपमात्रप्रश्नोत्तरत्वात् सिद्ध्यति । अस्मिन् ज्योतिर्मण्डले कश्चन्द्र इति कोऽयमिति च चन्द्रदेवदत्तस्वरूपमात्रं ह्यनेन पृष्टम् । वक्ता च विशिष्टार्थं वदन् आम्रान्पृष्टः कोविदारानाचक्षाण इवानवधेयवचनः प्रसज्ज्येतेति चेत् । स्यादेवम् । यदि स्वरूपमात्रे प्रश्नः स्यात् । न चैवम् । स्वरूपमात्रस्य सिद्धत्वात् । न हि कश्चित्सिद्धं पृच्छतीत्याह-&lt;/p&gt;&#xA;&lt;h2 id=&#34;मल&#34;&gt;&lt;strong&gt;मूल&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;देवदत्तादिस्वरूपमात्रस्य सिद्धत्वान्न स्वरूपमात्रे प्रश्नः ।&lt;/strong&gt;&lt;/em&gt;&lt;/p&gt;&#xA;&lt;p&gt;ननु प्राक्प्रकृष्टप्रकाशश्चन्द्र इत्येतदुदाहरणं प्रथमं निराकृत्य पश्चात्सोऽयं देवदत्त इत्येतन्निरा-कृतम् । अतश्चन्द्रादिमात्रस्येति वक्तव्यम् । किमर्थं क्रमभङ्गः । उच्यते । परेण स्वग्रन्थे प्रकृष्टादि-वाक्यविषय एव प्रश्नानुपपत्तिर्व्युत्पादिता । सोऽयमित्यत्र तु वाच्यार्थानुपपत्तिरेव । अतश्चन्द्रादि-स्वरूपस्येत्युच्यमाने प्रकृष्टादिवाक्यविषयानुपपत्तिपरिहार एवायमिति विज्ञायेत । तदुभय-विषयतां तु ज्ञापयितुं क्रमभङ्गः ।&lt;/p&gt;</description>
    </item>
    <item>
      <title>०४ प्रकृष्टादिवाक्यस्य चन्द्रादिस्वरूपमात्रबोधकत्वे कश्चन्द्र इत्यादिप्रश्नानुपपत्तिसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/04_prakRShTAdivAkyasya_chandrAdisvarUpam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/04_prakRShTAdivAkyasya_chandrAdisvarUpam/</guid>
      <description>&lt;h2 id=&#34;नकषतरऽदवयतरकमतरसयप&#34;&gt;नक्षत्राऽदिव्यतिरेकमात्रस्यापि..&lt;/h2&gt;&#xA;&lt;p&gt;&lt;strong&gt;प्रकृष्टादिवाक्यस्य चन्द्रादिस्वरूपमात्रबोधकत्वे कश्चन्द्र इत्यादिप्रश्नानुपपत्तिसमर्थनम्&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;ननु चन्द्रदेवदत्ताऽदिस्वरूपं सिद्धमपि सङ्कीर्णतयैव । न तु व्यावृत्तत्वाऽदिना । अतः स्वरूप एव प्रश्नो युज्यते । अत एव प्रकाश इत्येवोक्ते नक्षत्रादौ प्रसङ्गात् प्रकृष्ट इत्येव चाभिहिते सन्तमसेऽपि प्रसङ्गान् नक्षत्रादिव्यावृत्त्या चन्द्रस्वलक्षणप्रतिपादनाय प्रकृष्टप्रकाशश्चन्द्र इत्याह । एवं स इति वाऽयमिति वा वचने भेदभ्रमानिरासात्तन्निरासेन देवदत्तस्वरूपमात्रप्रतिपादनाय सोऽयं देवदत्त इत्याहेति गम्यत इति चेन्न । विकल्पानुपपत्तेः । तथा हि । किं व्यावृत्त्यादिमत्स्वरूपं प्रश्नप्रतिवचनविषय इत्यभिप्रायः । उत स्वतन्त्रमेव नक्षत्रादिव्यावृत्त्यादिकम् । आद्ये विशिष्टार्थताऽनिस्तारः । अर्थाक्षिप्तमेव व्यावृत्त्यादि । न शब्दार्थ इति चेन्न । विशेषणार्पणेन विनाऽर्थाक्षेपासिद्धेः । द्वितीयं निराकरोति -&lt;/p&gt;</description>
    </item>
    <item>
      <title>०५ प्रकृष्टादिवाक्ये प्रश्नप्रतिवचनयोर्विशिष्टविषयकत्वसमर्थनेनाखण्डार्थत्वभङ्गः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/05_prakRShTAdivAkye_prashnaprativachanay/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/05_prakRShTAdivAkye_prashnaprativachanay/</guid>
      <description>&lt;h2 id=&#34;अत-करवशषणरवशषट-&#34;&gt;अतः कैर्विशेषणैर्विशिष्ट ..&lt;/h2&gt;&#xA;&lt;p&gt;&lt;strong&gt;प्रकृष्टादिवाक्ये प्रश्नप्रतिवचनयोर्विशिष्टविषयकत्वसमर्थनेनाखण्डार्थत्वभङ्गः&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;यदि तर्हि प्रश्नपरिहारयोर्न स्वरूपमात्रं विषयः किं विषयौ तावित्यत आह-&lt;/p&gt;&#xA;&lt;h2 id=&#34;मल&#34;&gt;&lt;strong&gt;मूल&lt;/strong&gt;&lt;/h2&gt;&#xA;&lt;p&gt;***अतः कैर्विशेषणैर्विशिष्ट इति प्रश्ने ***&lt;/p&gt;&#xA;&lt;p&gt;***प्रकृष्टप्रकाशतद्देशकालादिविशिष्ट एव वाक्यार्थः । ***&lt;/p&gt;&#xA;&lt;p&gt;उपपद्यत इति वाक्यशेषः । तेन प्रश्न इति सप्तम्युपपत्तिः ।&#xA;प्रकृष्टप्रकाश इति भावप्रधानो निर्देशः ।&lt;/p&gt;&#xA;&lt;p&gt;आदिपदं पूर्वोक्तपक्षद्वयसङ्ग्रहार्थम् । तदयमर्थः। यत एवं चन्द्रादिस्वरूपमात्रे प्रश्नो न युज्यते । अतः कश्चन्द्रः कोऽयमित्यनया वाचोभङ्ग्या कैर्विशेषणैर्विशिष्ट इति विशिष्टविषय एव प्रश्नोऽङ्गी-कार्यः । प्रश्ने च विशिष्टविषये सति परिहारवाक्यस्यापि विशिष्ट एवार्थो युज्यते । तत्र प्रकृष्ट-प्रकाशश्चन्द्र इत्यादिवाक्यं प्रकृष्टप्रकाशत्वादिविशिष्टं चन्द्रादिकं प्रतिपादयति । नक्षत्राऽदि-व्यावृत्तिस्त्वर्थलभ्या । सोऽयं देवदत्त इत्यादिवाक्यं कदाचित्तद्देशकालविशिष्टस्यैतद्देशकाल-वैशिष्ट्यं प्रतिपादयति । एतद्देशकालवैशिष्ट्यस्य सिद्धत्वेऽपि तद्देशकालविशिष्टस्येति विशेषणात् । कदाचिदेतद्देशकालविशिष्टस्य तद्देशकालवैशिष्ट्यम् । ऐक्यं त्वर्थलभ्यम् । कदाचिद्विशिष्ट-द्वयैक्यञ्चेति ।&lt;/p&gt;</description>
    </item>
    <item>
      <title>०६ तत्त्वमसीत्यादिवाक्ये गौणप्रयोगप्रयोजनसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/06_tattvamasItyAdivAkye_gauNaprayogapray/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/06_tattvamasItyAdivAkye_gauNaprayogapray/</guid>
      <description>&lt;h2 id=&#34;तततवमसतयदवकय&#34;&gt;तत्त्वमसीत्यादिवाक्ये..&lt;/h2&gt;&#xA;&lt;p&gt;&lt;strong&gt;तत्त्वमसीत्यादिवाक्ये गौणप्रयोगप्रयोजनसमर्थनम्&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;ननु वक्त्रायत्ते शब्दप्रयोगे कस्माद्गौणप्रयोगः । अस्त्यत्र प्रयोजनम् । इह हि महत्त्वादि-गुणवन्तं स्वातन्त्र्येणाऽत्मानं मत्वा स्तब्धं श्वेतकेतुं निमित्तीकृत्य स्वातन्त्र्याभिमानिनो जीवजात-स्याहङ्कारशान्तये तत्त्वमसीत्युच्यते । तत्र यदि विज्ञान(नानन्द)घनस्त्वमसीति ब्रूयान्नास्याहङ्कार-शान्तिः स्यात् । अभेदोक्तौ तु प्रतिपत्तुर्मीमांसा जायते । न तावदत्र मुख्यार्थः सम्भवति । प्रमाणविरोधात् । अतः स इव त्वमसीत्यस्यार्थः । न चायमपि सम्भवति । अप्रसिद्धप्रतिपत्तये खलु प्रसिद्धमुपमानमुपादीयते । ‘यथा गौस्तथा गवयः’ इत्यादौ दृष्टत्वात् । न चैवं प्रकृते । उभयोरप्यप्रसिद्धत्वात् । अतो नास्योपमानमात्रे तात्पर्यमिति पश्यन् सूर्यसूर्यकयोरिवेश्वरस्य मम चास्ति सादृश्यविशेष इति&#xA;प्रतिपद्यते । स च नियम्यनियामकभावोपेत इति पश्यन्नहङ्कारं जहाति । प्रतिबिम्बे चाऽत्मनि बिम्बसमानधर्माननिषिद्धान् सम्भावयतीत्यतो लाघवेन बहोरर्थस्य प्रतिपत्तये तत्त्वमसीत्युच्यते । पारतन्त्र्यमात्रोक्तौ च राजपुरुषादिवदेव प्रतिपत्तिः स्यादिति ।&lt;/p&gt;</description>
    </item>
    <item>
      <title>०७ सत्यज्ञानादिवाक्यानां हेत्वन्तरेण विशिष्टार्थतासमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/07_satyajnAnAdivAkyAnAM_hetvantareNa_vis/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/07_satyajnAnAdivAkyAnAM_hetvantareNa_vis/</guid>
      <description>&lt;h2 id=&#34;अङगकरयमणतवदवशषटद&#34;&gt;अङ्गीक्रियमाणत्वाद्विशिष्टादे..&lt;/h2&gt;&#xA;&lt;p&gt;&lt;strong&gt;सत्यज्ञानादिवाक्यानां हेत्वन्तरेण विशिष्टार्थतासमर्थनम्&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;एवं सत्यज्ञानादिवाक्यानामखण्डार्थतां निराकृत्य विशिष्टार्थता समर्थिता । हेत्वन्तरेण तामुपपादयति-&lt;/p&gt;&#xA;&lt;h2 id=&#34;मल&#34;&gt;&lt;strong&gt;मूल&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;अङ्गीक्रियमाणत्वाद्विशिष्टादेरनिर्वचनीयाभावाच्च सत्यत्वञ्च सिद्धम् ।&lt;/strong&gt;&lt;/em&gt;&lt;/p&gt;&#xA;&lt;p&gt;आदिपदेन विशेषणभेदादेर्विशिष्टापेक्षितस्य ग्रहणम् । सत्यज्ञानादिवाक्यानि लक्षणया ब्रह्म-स्वरूपमात्रपराणीति वदताऽवश्यं वाच्यार्थोऽङ्गीकार्यः । वाच्यार्थद्वारेण लक्षणाया दृष्टत्वात् । न च गङ्गायां घोष इतिवदन्यदेव वाच्यम् । अन्यत्रानन्तत्वादीनामसम्भवात् । अतो ब्रह्मण्येव सत्यत्वादिविशेषणानि तदुपयुक्तं (विशेषण) भेदादिकं विशिष्टाकारश्चाङ्गीकर्तव्यः । तथा च मुख्यार्थस्य ब्रह्मण्यङ्गीक्रियमाणत्वाद् अनुपपत्त्यभावेन किं स्वरूपमात्रलक्षणाश्रयणेन ।&lt;/p&gt;&#xA;&lt;h3 id=&#34;शरवजयनदरभकष&#34;&gt;&lt;strong&gt;श्रीविजयीन्द्रभिक्षु&lt;/strong&gt;&lt;/h3&gt;&#xA;&lt;p&gt;उत्तरवाक्ये अखण्डार्थतानिरासस्याप्रतीतेरनिर्वचनीयतानिरासेन विशिष्टस्य सत्त्व-प्रतिपादनस्य प्रकृतानुपयुक्तत्वादयुक्तत्वमाशङ्क्योक्तार्थमुपसंहरन्नवतारयति- एवमिति ॥ विशेषणभेदादेरादिपदग्राह्यत्वे नियामकमाह- विशिष्टापेक्षितस्येति ॥ ‘अङ्गीक्रियमाणत्वात्’ इति मूलोक्तहेतुमुपपादयति- वाच्यार्थद्वारेणेति ॥ वाच्यार्थप्रतीतिव्यवधानेनेत्यर्थः । गङ्गायामिति ॥ यथा ‘गङ्गायां घोषः’ इति वाक्ये गङ्गापदस्य लक्ष्यत्वाभिमततीरादन्यदेव प्रवाहरूपं वाच्यमस्ति तथा सत्यज्ञानादिवाक्येऽपि सत्यज्ञानादिपदस्य लक्षणीयचिन्मात्रादन्यदेव वाच्यमिति न सत्य-ज्ञानादिपदमुख्यार्थसम्भवाय ब्रह्मणो विशिष्टाकारप्रसक्तिरित्यर्थः । अन्यत्रेति ॥ ब्रह्मणोऽ-न्यत्रेत्यर्थः । सत्यत्वादीनामिति वक्तव्ये अनन्तत्वादीनामिति क्रमोल्लङ्घनं तु अन्यत्र सत्यत्वादेः कथञ्चित्सम्भवेऽपि परिच्छेदत्रयशून्यत्वरूपानन्तत्वस्य ब्रह्मणोऽन्यत्र सर्वथाऽसम्भव इति ज्ञापनाय । भेदादिकमित्यादिपदेन विशेषणसम्बन्धादिपरिग्रहः । उपपादकमुक्त्वोपपाद्यमाह- तथा चेति ॥ मुख्यार्थस्येति ॥ मुख्यार्थत्वस्येत्यर्थः । अनुपपत्त्यभावेनेति ॥ अनुपपत्त्यभावेन चेत्यर्थः ।&lt;/p&gt;</description>
    </item>
    <item>
      <title>०८ विशिष्टस्य सत्यत्वसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/08_vishiShTasya_satyatvasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/08_vishiShTasya_satyatvasamarthanam/</guid>
      <description>&lt;h2 id=&#34;अङगकरयमणतवदवशषटद&#34;&gt;अङ्गीक्रियमाणत्वाद्विशिष्टादे..&lt;/h2&gt;&#xA;&lt;p&gt;&lt;strong&gt;विशिष्टस्य सत्यत्वसमर्थनम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;अङ्गीक्रियमाणत्वाद्विशिष्टादे&lt;/strong&gt;&lt;/em&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;अथोच्येत ‘अङ्गीक्रियमाणोऽपि ब्रह्मणि विशिष्टादिर्न सत्य इति न परमार्थब्रह्मतया प्रतिपादयितुं युक्त इत्येवानुपपत्तिः’ इति । मैवम् । अङ्गीक्रियमाणोऽपि विशिष्टाकारो न तावदसन्नेव । तथा सत्युपलक्षणत्वानुपपत्तेः । न च ४नीलं नभ इतिवदुपपत्तिः । तत्रापि प्रतिपत्तेरुपलक्षणत्वात् । न चानिर्वचनीयः । तत्र प्रमाणाभावात् । विशिष्टाकारादिरनिर्वाच्यो विशिष्टाकारादित्वान् नीलं नभ इतिवदिति चेन्न&#xA;। तत्र अनिर्वचनीयाभावेनाप्रसिद्धविशेषण-त्वात् । तदेवमसत्त्वानिर्वचनीयत्वाभावेन विशिष्टादेः सत्यत्वञ्च सिद्धमित्यनुपपत्त्यभावाद् विशिष्ट एव सत्यज्ञानादिवाक्यार्थः ।&lt;/p&gt;&#xA;&lt;h3 id=&#34;शरवजयनदरभकष&#34;&gt;&lt;strong&gt;श्रीविजयीन्द्रभिक्षु&lt;/strong&gt;&lt;/h3&gt;&#xA;&lt;p&gt;ननु सत्यज्ञानादिवाक्यानां परमार्थब्रह्मस्वरूपप्रतिपादनपरत्वे च तदयोगात् तात्पर्यानुप-पत्त्यैव स्वरूपमात्रे लक्षणाऽऽवश्यिकीति शङ्कते- अथोच्येतेति ॥ विशिष्टादिर्न सत्य इति वदन् प्रष्टव्यः । किमसत्यः किं वाऽनिर्वचनीय इति विकल्प्य क्रमेण दूषयति- मैवमिति ॥ सत्त्वाद्युप-लक्षितब्रह्मस्वरूपस्यैव त्वया ज्ञेयत्वाङ्गीकारादत्यन्तासतश्चोपलक्षणत्वस्य क्वाप्यदर्शनादिति भावः । यद्यपि व्यावृत्तिधीकाले असतोऽपि काकादेरुपलक्षणत्वमस्ति, यदा कदाचित्सत्त्वञ्चानुपयुक्तं तथाऽपि तत्कृतस्योत्तृणत्वादेः सत्त्वाद्युक्तं काकादेरुपलक्षणत्वम् । सर्वत्र व्यावृत्तिधीकाले उप-लक्षणत्वाभिमतस्य तत्कृतस्य वा सत्त्वमुपलक्षणत्वे तन्त्रम् । न चासति तत्सम्भवतीति भावः । नीलं नभ इतिवदिति ॥ नभोनैल्यवदित्यर्थः । विशिष्टाकारस्यापि सत्त्वात् सत्यज्ञानादिवाक्यानां तत्प्रतिपादकत्वेऽपि परमार्थसद्ब्रह्मप्रतिपादनपरत्वस्योपपन्नत्वेनानुपपत्त्यभावान्न लक्षणया स्वरूपमात्रार्थकत्वम् । किन्तु विशिष्टार्थकत्वमेवेत्युपसंहरति- तदेवमिति ॥&lt;/p&gt;</description>
    </item>
    <item>
      <title>०९ विशिष्टादीनां तर्केण दुर्घटत्वादनिर्वचनीयत्वशङ्का तत्परिहारश्च</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/09_vishiShTAdInAM_tarkeNa_durghaTatvAdan/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/09_vishiShTAdInAM_tarkeNa_durghaTatvAdan/</guid>
      <description>&lt;h2 id=&#34;दषटसय-वसतन-&#34;&gt;दृष्टस्य वस्तुनो ..&lt;/h2&gt;&#xA;&lt;p&gt;&lt;strong&gt;विशिष्टादीनां तर्केण दुर्घटत्वादनिर्वचनीयत्वशङ्का तत्परिहारश्च&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;ननु विशिष्टं विशेषणविशेष्यतत्सम्बन्धेभ्यो भिन्नमभिन्नं भिन्नाभिन्नं वा । नाऽद्यः । दण्डपुरुषसम्बन्धमन्तरेण दण्डिनोऽन्यस्याप्रतीतेः । दण्डिनमानयेत्युक्तेऽन्यस्यैवाऽनयनप्रसङ्गाच्च । द्वितीये तु प्रत्येकं दण्डिव्यवहारप्रसङ्गः ; विशेषाभावात् । तृतीये तु दोषद्वयम् । व्याघातश्चा-धिकः । तथा भेदो भेदिभ्यां भिन्नश्चेदनवस्था । अभिन्नश्चेद्भेदभेदिनोरन्यतरमात्रावशेषः । एवं विशेषणमपि विशेष्याद्भिन्नत्वादिना विकल्प्य दूषणीयम् । तदेवं तर्केण भिन्नत्वादिना दुर्घटत्वाद् विशिष्टादयोऽनिर्वचनीयाः सिद्धा इति कथं नानुपपत्तिरित्यत आह-&lt;/p&gt;&#xA;&lt;h2 id=&#34;मल&#34;&gt;&lt;strong&gt;मूल&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;दृष्टस्य वस्तुनो बलवद्दृष्टिं विना नान्यद्बाधकमिति दुर्घटत्वे सुघटत्वे वा नानिर्वचनीयसिद्धिः ।&lt;/strong&gt;&lt;/em&gt;&lt;/p&gt;&#xA;&lt;p&gt;इतिशब्दो हेतौ । दुर्घटत्वे सुघटत्वे वेति । तर्केणेति शेषः । तर्केऽनादरं सूचयितुं सुघटत्वे वेत्युक्तम् । अनिर्वचनीयेति भावप्रधानो निर्देशः । विशिष्टादेरित्यनुवर्तते । इदमत्र वक्तव्यम् । भिन्नत्वादिना दुर्घटत्वेन विशिष्टादिकमनिर्वचनीयमभिलषता तत्प्रतीतिरङ्गीक्रियते न वा । नेति वदन्ननुभवापलापित्वेनोपेक्षणीयः । आद्ये न विशिष्टादेर्दुर्घटत्वेऽप्यनिर्वचनीयत्वसिद्धिः । दृष्टि-विरुद्धा(द्धेऽ)र्थे तर्कस्य विपर्ययापर्यवसा(नादा)नेनाभासस्यानादरणीयत्वात् । न च दृष्टमपि विशिष्टादिकं तर्केण बाधिष्यत इति वाच्यम् । दृष्टार्थं प्रति तर्कस्य बाधकत्वासामर्थ्यात् । न च वक्तव्यं शुक्तिरजतादिकं देहात्मत्वादिकं वा दृष्टमपि तर्केण बाध्यं दृष्टमिति । तत्रापि बलवद्विरोधिदृष्ट्यैव बाधाङ्गीकारादिति ।&lt;/p&gt;</description>
    </item>
    <item>
      <title>१० न च प्रत्यक्षेत्यनेन दृष्टस्य वस्तुन इत्यस्य पौनरुक्त्यशङ्का तत्परिहारश्च</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/10_na_cha_pratyaxetyanena_dRShTasya_vast/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/10_na_cha_pratyaxetyanena_dRShTasya_vast/</guid>
      <description>&lt;h2 id=&#34;दषटसय-वसतन&#34;&gt;दृष्टस्य वस्तुनो..&lt;/h2&gt;&#xA;&lt;p&gt;&lt;strong&gt;न च प्रत्यक्षेत्यनेन दृष्टस्य वस्तुन इत्यस्य पौनरुक्त्यशङ्का तत्परिहारश्च&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;दृष्टस्य वस्तुनो&lt;/strong&gt;&lt;/em&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;ननु न च प्रत्यक्षसिद्धमित्यादिनैवास्यार्थस्यावगतत्वात् किमनेनेति । मैवम् । तत्र प्रत्यक्ष-स्यानुमानागमाबाध्यत्वं प्रतिपादितम् । इह तु प्रमाणसिद्धस्य तर्काबाध्यत्वमिति प्रमेयभेदात् । अत एव प्रमाणादङ्गीक्रियत एवेति सामान्येन वक्ष्यति । किञ्च प्राक्प्रत्यक्षस्यानुमानाद्य-बाध्यत्वोपपादने तात्पर्यम् । चन्द्रप्रादेशत्वादौ व्यभिचारपरिहारात् । इह तु तर्कस्य दृष्टि-बाधकत्वनिराकरणे । तत्रातिप्रसङ्गादेर्वक्ष्यमाणत्वादिति ।&lt;/p&gt;&#xA;&lt;h3 id=&#34;शरवजयनदरभकष&#34;&gt;&lt;strong&gt;श्रीविजयीन्द्रभिक्षु&lt;/strong&gt;&lt;/h3&gt;&#xA;&lt;p&gt;न च प्रत्यक्षसिद्धमितीति ॥ ‘न च प्रत्यक्षदृष्टमन्येन केनापि बाध्यं दृष्टम्’ इत्यादिनैवे-त्यर्थः । इह त्विति ॥ ‘दृष्टस्य वस्तुनः’ इति वाक्ये दृष्टिपदस्य प्रमाणसामान्यपरत्वमिति भावः। किमत्र प्रमाणमित्यत आह- अत एवेति ॥ सामान्यशब्दस्य विशेषपरत्ववद् विशेषशब्दस्य सामान्यपरत्वं प्रायिकमित्यत आह- किञ्चेति ॥ ‘यत्प्रत्यक्षसिद्धं न तत्प्रमाणान्तरबाध्यम्’ इत्यस्य चन्द्रप्रादेशत्वादौ व्यभिचारमाशङ्क्यैतत्परिहारग्रन्थस्य ‘प्रत्यक्षस्यानुमानागमाबाध्यत्वम्’ इत्यर्थोपपादनपरतया चावगम्यत इत्यर्थः । तत्रेति ॥ तर्कस्य प्रत्यक्षाबाधकत्वे ।&lt;/p&gt;</description>
    </item>
    <item>
      <title>११ प्रमाणदृष्टस्य तर्कबाध्यत्वाभावसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/11_pramANadRShTasya_tarkabAdhyatvAbhAvas/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/11_pramANadRShTasya_tarkabAdhyatvAbhAvas/</guid>
      <description>&lt;h2 id=&#34;सरववलकषणयङगकरददरघटमप&#34;&gt;सर्ववैलक्षण्याङ्गीकाराद्दुर्घटमपि..&lt;/h2&gt;&#xA;&lt;p&gt;&lt;strong&gt;प्रमाणदृष्टस्य तर्कबाध्यत्वाभावसमर्थनम्&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;ननु प्रमाणदृष्टार्थे तर्कबाधोऽकिञ्चित्कर इत्येतत्कुत इति । तत्राऽह-&lt;/p&gt;&#xA;&lt;h2 id=&#34;मल&#34;&gt;&lt;strong&gt;मूल&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;सर्ववैलक्षण्याङ्गीकाराद्दुर्घटमपि ब्रह्म प्रमाणादङ्गीक्रियत एव ।&lt;/strong&gt;&lt;/em&gt;&lt;/p&gt;&#xA;&lt;p&gt;ब्रह्म खलु सदेव सोम्येत्यादिप्रमाणैः सत्यमवगतं तर्कविरोधेन दुर्घटञ्च । तत्र न तावत्तर्कं पुरस्कृत्य प्रमाणमनादृत्य परेणानिर्वचनमङ्गीक्रियते । किन्तु दुर्धटमपि प्रमाणाद् सत्यमेवाङ्गी-क्रियते । तेन परस्यापि सिद्धमेतद् यत्प्रमाणसिद्धेऽर्थे तर्कोऽकिञ्चित्करः । प्रमाणविरुद्धस्य तर्कस्य विपर्ययापर्यवसानेनाऽभासत्वादिति । अन्यथा ब्रह्मापि मिथ्याङ्गीकरणीयं स्यात् ।&lt;/p&gt;&#xA;&lt;h3 id=&#34;शरवजयनदरभकष&#34;&gt;&lt;strong&gt;श्रीविजयीन्द्रभिक्षु&lt;/strong&gt;&lt;/h3&gt;&#xA;&lt;p&gt;तर्कविरोधेनेति ॥ वक्ष्यमाणतर्कविरोधेनेत्यर्थः । परेणेति ॥ ब्रह्मेत्यनुषज्यते । अन्य-थेति ॥ प्रमाणविरोधेऽपि तर्कस्य विपर्यये पर्यवसानाङ्गीकार इत्यर्थः ।&lt;/p&gt;&#xA;&lt;h3 id=&#34;शरवदशतरथ&#34;&gt;&lt;strong&gt;श्रीवेदेशतीर्थ&lt;/strong&gt;&lt;/h3&gt;&#xA;&lt;p&gt;तर्कविरोधेनेति ॥ वक्ष्यमाणतर्कविरोधेनेत्यर्थः ।&lt;/p&gt;</description>
    </item>
    <item>
      <title>१२ विशिष्टनिरासकतर्कस्य विपर्यये पर्यवसानाभावसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/12_vishiShTanirAsakatarkasya_viparyaye_p/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/12_vishiShTanirAsakatarkasya_viparyaye_p/</guid>
      <description>&lt;h2 id=&#34;सरववलकषणयङगकरददरघटमप&#34;&gt;सर्ववैलक्षण्याङ्गीकाराद्दुर्घटमपि..&lt;/h2&gt;&#xA;&lt;p&gt;&lt;strong&gt;विशिष्टनिरासकतर्कस्य विपर्यये पर्यवसानाभावसमर्थनम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;सर्ववैलक्षण्याङ्गीकाराद्दुर्घटमपि&lt;/strong&gt;&lt;/em&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;अथ ब्रह्म कथं परस्य दुर्घटं प्रसक्तमिति चेत् । सर्ववैलक्षण्याङ्गीकारात् । चेतना-चेतनादिभावस्य परेण ब्रह्मण्यनङ्गीकारात् । इह हि नित्यशुद्धबुद्धमुक्तमखण्डैकरसं ब्रह्मानङ्गी-कुर्वाणाः केचिच्चेतनाचेतनतया भावाभावतया वा तत्वं द्विविधमभ्युपयन्ति । अपरे तु प्रमाणप्रमेयप्रमातृभेदेन त्रिविधम् । अन्ये तु द्रव्यगुणकर्मसामान्यभेदेन चतुर्विधमित्यादि । ते तु तर्कयन्ति । यद्युक्तलक्षणं ब्रह्म तत्वं स्यात्तर्हि चेतनाचेतनाद्युक्तविधास्वन्तर्भवेत् । न च ब्रह्मवादिना अस्त्वेवमिति शक्यते वक्तुम् । तेन तस्य चेतनाद्युक्तविधावैलक्षण्याङ्गीकारात् । अन्यथा ज्ञानाश्रयत्वादितत्तल्लक्षणवत्त्वापत्त्या निर्विशेषत्वभङ्गाद्यापत्तेः । चेतनाद्युक्तविधानन्तर्भूतं न तत्वं यथा शशविषाणमिति । एवं तर्केण ब्रह्मणि दुर्घटे सति ब्रह्मवादिनैतावदेव वक्तव्यम् । प्रमाणसिद्धं खलूक्तलक्षणं ब्रह्म न पुरुषमतिवैश्वरूप्यजन्मना१ तर्केण शक्यं निराकर्तुम् । किन्तु तर्क एव प्रमाणविरुद्धार्थे प्रवर्तमानोऽयमाभासो युक्तः। ततो यदि नामैतदुक्तविधासु नान्तर्भवति । विधान्तरेण तत्वं भविष्यति । चेतनादिलक्षणं वा अन्यत्प्रकल्प्यान्तर्भावयिष्यत इत्यादि । तथा शक्यते प्रकृतेऽपि वक्तुम् । ‘दण्डी देवदत्तः’ ‘पर्वतोऽग्निमान्’ ‘यः सर्वज्ञः’ इत्यादि प्रमाणसिद्धं तावद्विशिष्टादि । न तदुक्तविकल्पपांसुभिः शक्यमाच्छादयितुम् । तेषामेव प्रमाणविरुद्धाना-माभासत्वात् । ततो यदि नाम नोक्तप्रकारसम्भवस्तथाऽपि प्रकारान्तरेण सत्यं भविष्यति । एतेष्वेव वा प्रकारेषु कश्चिन्निर्वाहः२ कल्पनीय इति ।&lt;/p&gt;</description>
    </item>
    <item>
      <title>१३ विशिष्टनिरासकतर्कस्य प्रतिकूलतर्कप्रतिहतिसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/13_vishiShTanirAsakatarkasya_pratikUlata/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/13_vishiShTanirAsakatarkasya_pratikUlata/</guid>
      <description>&lt;h2 id=&#34;जगत-भननमभनन-&#34;&gt;जगतो भिन्नमभिन्नं ..&lt;/h2&gt;&#xA;&lt;p&gt;&lt;strong&gt;विशिष्टनिरासकतर्कस्य प्रतिकूलतर्कप्रतिहतिसमर्थनम्&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;एवं विशिष्टादिनिराकरणतर्कस्य विपर्ययापर्यवसानमभिधाय प्रतितर्कपराहतिञ्चाऽह-&lt;/p&gt;&#xA;&lt;h2 id=&#34;मल&#34;&gt;&lt;strong&gt;मूल&lt;/strong&gt;&lt;/h2&gt;&#xA;&lt;p&gt;***जगतो भिन्नमभिन्नं वेत्यादिविकल्पस्तत्रापि युज्यते । ***&lt;/p&gt;&#xA;&lt;p&gt;यथा विशिष्टं विशेषणादिभ्यो भिन्नमभिन्नं वेत्यादिविकल्पः परेण कृतः । तथा जगतो भिन्नमभिन्नं भिन्नाभिन्नमुभयविलक्षणं वेत्यादिविकल्पो ब्रह्मण्यपि कर्तुं शक्यते । किमतो न हि विकल्पनमेव दोष इत्यतः प्रथमपक्षे दोषमाह-&lt;/p&gt;&#xA;&lt;p&gt;&lt;strong&gt;मूल&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;भिन्नं चेद्भेदादिविशिष्टाच्छुद्धं भिन्नमभिन्नं वेत्याद्यनवस्था ।&lt;/strong&gt;&lt;/em&gt;&lt;/p&gt;&#xA;&lt;p&gt;यदि जगतो ब्रह्म भिन्नं स्यात् । तदा भेदेन तत्सम्बन्धेन व्यावर्तकधर्मादिना च विशिष्टं मिथ्या स्यात् । ततश्चोपास्याभावः प्रसज्येत । माभूद्भेदादिविशिष्टमुपास्यं किन्तु शुद्धमेवेति चेत्तर्हि तच्छुद्धमस्माद्भेदादिविशिष्टाद्भिन्नमभिन्नं भिन्नाभिन्नं वेत्यादि विकल्पयामः । भिन्नं चेत्तदपि भेदादिविशिष्टं मिथ्या स्यादिति प्रतिपत्तव्याभावः । अथ पुनः शुद्धं प्रतिपत्तव्यमिति ब्रूयात्तदा पूर्ववदनवस्था स्यात्ततश्च न कदाऽपि ब्रह्मप्रतिपत्तिः । अभेदादिपक्षस्तूत्तरन्यायेन दुष्ट इति न पृथग्दूषितः ।&lt;/p&gt;</description>
    </item>
    <item>
      <title>१४ प्रसङ्गस्य विपर्यये पर्यवसानम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/14_prasangasya_viparyaye_paryavasAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/14_prasangasya_viparyaye_paryavasAnam/</guid>
      <description>&lt;h2 id=&#34;यदयवमप&#34;&gt;यद्येवमपि..&lt;/h2&gt;&#xA;&lt;p&gt;&lt;strong&gt;प्रसङ्गस्य विपर्यये पर्यवसानम्&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;एवं प्रसङ्गमुक्त्वा विपर्यये पर्यवसानमाह-&lt;/p&gt;&#xA;&lt;h2 id=&#34;मल&#34;&gt;&lt;strong&gt;मूल&lt;/strong&gt;&lt;/h2&gt;&#xA;&lt;p&gt;***यद्येवमपि नानिर्वचनीयत्वं ब्रह्मणस्तर्हि जगतोऽपि न स्यात् । ***&lt;/p&gt;&#xA;&lt;p&gt;एवं भिन्नत्वादिविकल्पानुपपत्त्या प्रसक्तमपि नानिर्वचनीयत्वं ब्रह्मणोऽङ्गीक्रियते चेत्तर्हि विशिष्टादेर्जगतोऽपि न भवत्यविशेषात् ।&lt;/p&gt;</description>
    </item>
    <item>
      <title>१५ ब्रह्मजगतोः सत्यत्वे मिथ्यात्वे च श्रुतिसाम्यम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/15_brahmajagatoH_satyatve_mithyAtve_cha_/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/15_brahmajagatoH_satyatve_mithyAtve_cha_/</guid>
      <description>&lt;h2 id=&#34;वशव-सतयम-&#34;&gt;‘विश्वं सत्यम्’ ..&lt;/h2&gt;&#xA;&lt;p&gt;&lt;strong&gt;ब्रह्मजगतोः सत्यत्वे मिथ्यात्वे च श्रुतिसाम्यम्&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;ननु विषमोऽयमुपन्यासः । यावता ब्रह्मणः सत्यतां प्रतिपादयन्ती ‘तत्सत्यम्’ इत्यादिका श्रुतिस् तर्कमाभासयिष्यतीति चेन्न । विशिष्टादेरपि सत्यत्वे श्रुतेरुदाहृतत्वादित्याह-&lt;/p&gt;&#xA;&lt;h2 id=&#34;मल&#34;&gt;&lt;strong&gt;मूल&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;‘विश्वं सत्यम्’ इत्यादिवचनमत्राप्युक्तम् ।&lt;/strong&gt;&lt;/em&gt;&lt;/p&gt;&#xA;&lt;p&gt;अत्रापि विशिष्टादिजगतः सत्यत्वेऽपि । अथापि स्यात्तर्को हि प्रमाणानामनुग्राहकः । अस्ति च विशिष्टादिनिराकरणतर्कस्यानुग्राह्यं वाचारम्भणमित्यादिप्रमाणं न तु ब्रह्मनिराकरणतर्कस्य । अतो वैषम्यमित्यत आह-&lt;/p&gt;&#xA;&lt;p&gt;&lt;strong&gt;मूल&lt;/strong&gt;&lt;/p&gt;&#xA;&lt;p&gt;***‘न सत्तन्नासदुच्यते । असद्वा इदमग्र आसीन्नासदासीन्नो सदासीत्तदानीम्’ इत्यादि ब्रह्मणो मिथ्यात्वे प्रमाणमस्ति । ***&lt;/p&gt;&#xA;&lt;p&gt;‘तदुपन्यस्ततर्कस्यानुग्राह्यं भविष्यति’ इति वाक्यशेषः ।&lt;/p&gt;&#xA;&lt;p&gt;ननु जगदेव मिथ्या । तत्प्रतियोगिकभेदादिविशिष्टं च । अतः कथं तद्भिन्नमित्यनेन ब्रह्मणः शुद्धत्वहानिरुक्तेति चेन्न । परस्पराश्रयप्रसङ्गात् । वियदादिजगतो विशिष्टस्य मिथ्यात्वसिद्धये साम्प्रतमपि परस्य प्रवर्तमानत्वादिति ॥&lt;/p&gt;</description>
    </item>
    <item>
      <title>१६ विशिष्टनिराकरणतर्कस्य पञ्चाङ्गवैकल्येनाभासत्वसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/16_vishiShTanirAkaraNatarkasya_panchAnga/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/16_vishiShTanirAkaraNatarkasya_panchAnga/</guid>
      <description>&lt;h2 id=&#34;वशव-सतयम&#34;&gt;‘विश्वं सत्यम्’..&lt;/h2&gt;&#xA;&lt;p&gt;&lt;strong&gt;विशिष्टनिराकरणतर्कस्य पञ्चाङ्गवैकल्येनाभासत्वसमर्थनम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;‘विश्वं सत्यम्’&lt;/strong&gt;&lt;/em&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;तदनेन विशिष्टादिनिराकरणतर्कस्य प्रतितर्कपराहतिं प्रतिपादयता जगतो भिन्नमित्यादिना ग्रन्थेन व्याप्तिवैकल्यं च दर्शितम् । अननिर्वचनीयेऽपि ब्रह्मण्यस्य तर्कस्य सञ्चारोपपादनात् । अखण्डं ब्रह्मैव तत्त्वमित्यस्यार्थस्योपपत्तये खल्वयं परेण तर्कोऽवतारितः । तस्य ब्रह्मण्यपि प्रवेशोपपादनेनेष्टाविघातित्वाख्यतर्काङ्गवैकल्यमपि प्रतिपादितम् । इष्टापादनरूपता च यथा-सम्भवमूहनीयेत्यङ्गपञ्चकवैकल्यात्तर्काभासोऽयमिति स्थितम् ।&lt;/p&gt;&#xA;&lt;h3 id=&#34;शरवजयनदरभकष&#34;&gt;&lt;strong&gt;श्रीविजयीन्द्रभिक्षु&lt;/strong&gt;&lt;/h3&gt;&#xA;&lt;p&gt;प्रमाणविरोधोद्भावनेन विपर्यये पर्यवसानाभावसूचनादनेनैव तर्कस्याऽभासत्वसिद्धेः प्रतिकूल-तर्कपराहत्युद्भावनं मृतमारणन्यायेन व्यर्थमित्याशङ्क्य अङ्गान्तरवैकल्यमस्तीति ज्ञापनाय प्रतिकूल-तर्कोक्तिरित्यभिप्रायेणोक्तमर्थमुपसंहरति- तदनेनेति ॥ तदित्यव्ययं तस्मादित्यर्थे । तस्मादयं विशिष्टादिनिराकरणतर्कस् तर्काभास इति स्थितमित्यन्वयः । अननिर्वचनीयेऽपीति ॥ तथा चाप्रयोजकत्वादस्य विशिष्टादिनिराकरणार्थं प्रवृत्तस्य तर्कस्याङ्गभूता व्याप्तिरसिद्धेति भावः । इष्टाविघातित्वरूपतर्काङ्गवैकल्यस्यापि प्रदर्शनाय परस्येष्टं दर्शयति- अखण्डमिति ॥ तथा च परोक्तन्यायेनैव ब्रह्मणोऽखण्डत्वभङ्गाद्विशिष्टादिनिराकरणतर्कस्य ब्रह्मविषयत्वोपपादनेनेष्टा-विघातित्वाख्याङ्गान्तरवैकल्यमपि प्रतिपादितमित्यर्थः ।&lt;/p&gt;</description>
    </item>
    <item>
      <title>१७ तर्कस्य प्रमाणदृष्टबाधनासामर्थ्ये वास्तविकनिमित्तप्रदर्शनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/17_tarkasya_pramANadRShTabAdhanAsAmarthy/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/17_tarkasya_pramANadRShTabAdhanAsAmarthy/</guid>
      <description>&lt;h2 id=&#34;न-ह-दषटरबलवतकञचतपरमणम-&#34;&gt;न हि दृष्टेर्बलवत्किञ्चित्प्रमाणम् ..&lt;/h2&gt;&#xA;&lt;p&gt;&lt;strong&gt;तर्कस्य प्रमाणदृष्टबाधनासामर्थ्ये वास्तविकनिमित्तप्रदर्शनम्&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;तर्कः प्रमाणदृष्टार्थबाधनस्य नेष्टे कुत इति पृष्टवतः प्रतिवादिनो दत्तमुत्तरम् । सुहृद्भावेन पृच्छन्तं प्रत्याह -&lt;/p&gt;&#xA;&lt;h2 id=&#34;मल&#34;&gt;&lt;strong&gt;मूल&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;न हि दृष्टेर्बलवत्किञ्चित्प्रमाणम् ।&lt;/strong&gt;&lt;/em&gt;&lt;/p&gt;&#xA;&lt;p&gt;बाधकेन हि बलवता भवितव्यम् । विरोधमात्रेण बाधकत्वे वैपरीत्यस्यापि प्रसङ्गात् । न हि विशिष्टादिजगद्विषयप्रत्यक्षादिदृष्टेः सकाशात्तर्कस्य प्राबल्यमस्ति । येनासौ तद्बाधकः स्यादिति ।&lt;/p&gt;&#xA;&lt;h3 id=&#34;शरवजयनदरभकष&#34;&gt;&lt;strong&gt;श्रीविजयीन्द्रभिक्षु&lt;/strong&gt;&lt;/h3&gt;&#xA;&lt;p&gt;‘न हि दृष्टेर्बलवत्किञ्चित्प्रमाणम्’ इत्यनेन प्रमाणान्तरस्य तर्कबाधकता निरस्यते । इदं तु परं प्रति प्रमाणदृष्टार्थे तर्कबाधकतानिरासेन गतार्थमित्याशङ्क्यावतारयति- तर्क इति ॥ अनेन वाक्येन प्रत्यक्षं प्रति प्रमाणान्तरस्य बाधकता निरस्यत इत्युक्तम् । तत्कथमप्रतीतेरित्याशङ्क्योप-पादयति- बाधकेनेति ॥ यद्यस्य बाधकं तेन तदपेक्षया बलवता भवितव्यम् । विरोधिता च तथा यद्यस्य विरोधित्वे सति यदपेक्षया बलवत्तरस्य बाधकमिति नियमः । न तु विरोधिमात्रं बलवन्मात्रं वा । दुर्बलेनैव प्रबलस्य अविरुद्धेन बलवता च दुर्बलस्य बाधापत्तेः । न चैवम् । तथाऽनुपलब्धेः। तथा च विशिष्टादिजगद्विषयप्रत्यक्षादिप्रमाणजन्यज्ञानापेक्षया तन्निरासकतर्कस्य प्राबल्याभावाद् विरोधित्वेऽपि तेन तर्केण न तद्बाध इत्यर्थः ।&lt;/p&gt;</description>
    </item>
    <item>
      <title>१८ दृष्टेस्तर्कस्य प्राबल्याभावसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/18_dRShTestarkasya_prAbalyAbhAvasamartha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/18_dRShTestarkasya_prAbalyAbhAvasamartha/</guid>
      <description>&lt;h2 id=&#34;न-ह-यकतपरजतऽप-&#34;&gt;न हि युक्तिपराजितोऽपि ..&lt;/h2&gt;&#xA;&lt;p&gt;&lt;strong&gt;दृष्टेस्तर्कस्य प्राबल्याभावसमर्थनम्&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;कुतो न तर्को दृष्टेर्बलवानित्यत आह-&lt;/p&gt;&#xA;&lt;h2 id=&#34;मल&#34;&gt;&lt;strong&gt;मूल&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;न हि युक्तिपराजितोऽपि क्षुधितो नान्नमत्ति ।&lt;/strong&gt;&lt;/em&gt;&lt;/p&gt;&#xA;&lt;p&gt;यदा हि देशविशेषस्थेन पुरुषेणान्ने दृष्टे देशान्तरस्थोऽन्यस्तु स्वानुभूतान्नरसादिकं तत्रानुप-लभमानो यदीदमन्नं स्यात्तदा(सं)प्रतिपन्नरसाद्युपपन्नं स्यात्, न चैवमतो नान्नमेतदिति यदि तर्कयेत्तदा कथम् । यदि तर्को दृष्टेरपि बलवान् स्यात् । तदाऽयमपि तर्को बलवत्त्वादन्नदृष्टिं बाधेत । ततश्च दृष्टान्नोऽपि तर्केणानन्नत्वं प्रतिपन्नो दृष्टिमनादृत्य नाद्यात् । न चैतदस्ति । तेन ज्ञायते न तर्को दृष्टेर्बलवानिति । अत्र युक्तिपराजित इति गुडजिह्विकैव । न तु पराजित एव । पराजितत्वं हि तद्विषयत्वाभ्युपगमः । सति च तस्मिन्न हि नात्तीति न स्यात् । उपादीयमानं च तत्क्षुन्निवृत्त्याद्यर्थक्रियाक्षमं च न स्यादित्यतिप्रसङ्गान्तरसूचनाय क्षुधित इत्युक्तम् ।&lt;/p&gt;</description>
    </item>
    <item>
      <title>१९ प्रत्यक्षाभासस्यापि तर्कबाध्यत्वाभावसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/19_pratyaxAbhAsasyApi_tarkabAdhyatvAbhAv/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/19_pratyaxAbhAsasyApi_tarkabAdhyatvAbhAv/</guid>
      <description>&lt;h2 id=&#34;बलवददषटयबध&#34;&gt;बलवद्दृष्ट्यबाधे..&lt;/h2&gt;&#xA;&lt;p&gt;&lt;strong&gt;प्रत्यक्षाभासस्यापि तर्कबाध्यत्वाभावसमर्थनम्&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;ननु यदा वस्तुतोऽनन्ने प्रत्यक्षेणान्नबुद्धिर्जायते । तदाऽस्त्येवोक्ततर्केण बाधः, परित्याग-दर्शनात् । तत्कथमेतदित्यत आह-&lt;/p&gt;&#xA;&lt;h2 id=&#34;मल&#34;&gt;&lt;strong&gt;मूल&lt;/strong&gt;&lt;/h2&gt;&#xA;&lt;p&gt;***बलवद्दृष्ट्यबाधे । ***&lt;/p&gt;&#xA;&lt;p&gt;पूर्वेणान्वयः । यदा परित्यागस् तदा बलवदनन्नत्वदृष्ट्याऽन्नत्वदृष्टेर्बाधे सत्येव । न तु केवल-तर्केण । अन्यथाऽन्यत्रापि तत्प्रसङ्गादिति ।&lt;/p&gt;&#xA;&lt;h3 id=&#34;शरवजयनदरभकष&#34;&gt;&lt;strong&gt;श्रीविजयीन्द्रभिक्षु&lt;/strong&gt;&lt;/h3&gt;&#xA;&lt;p&gt;बलवद्दृष्ट्यबाध इति मूलस्य तर्कदौर्बल्यप्रतिपादनपरत्वाभावादानर्थक्यमाशङ्क्य तन्निवर्त्याशङ्कामाह- नन्विति ॥&lt;/p&gt;&#xA;&lt;h3 id=&#34;शरवदशतरथ&#34;&gt;&lt;strong&gt;श्रीवेदेशतीर्थ&lt;/strong&gt;&lt;/h3&gt;&#xA;&lt;p&gt;अन्यथेति ॥ केवलतर्केण बाधे अन्नेऽन्नत्वदृष्टावपि तर्कबाधप्रसङ्गादित्यर्थः ।&lt;/p&gt;&#xA;&lt;h3 id=&#34;शररघवनदरतरथ&#34;&gt;&lt;strong&gt;श्रीराघवेन्द्रतीर्थ&lt;/strong&gt;&lt;/h3&gt;&#xA;&lt;p&gt;प्रत्यक्षाभासे तर्कबाधो दृष्ट इत्याशङ्कते- नन्विति ॥ पूर्वेणेति ॥ बलवद्दृष्ट्या बाधाभावे सति दृष्टान्नेतरतर्केणानन्नत्वज्ञाने सत्यपि नान्नमत्तीति न हीति योजनेति भावः । परोक्तस्थलेऽपि बलवद्विपरीतदृष्टिबाधो न तर्केणेति भावेनाऽह - यदेति ॥ दृष्टस्य परित्याग इत्यर्थः । अन्यत्रा-पीति ॥ बलवद्दृष्ट्यबाधस्थलेऽपीत्यर्थः ।&lt;/p&gt;</description>
    </item>
    <item>
      <title>२० रागातिरेकेणापि बाधितेऽर्थे प्रवृत्त्यभावसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/20_rAgAtirekeNApi_bAdhite-rthe_pravRttya/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/20_rAgAtirekeNApi_bAdhite-rthe_pravRttya/</guid>
      <description>&lt;h2 id=&#34;न-चननतव-दरघट-&#34;&gt;न चान्नत्वे दुर्घटे ..&lt;/h2&gt;&#xA;&lt;p&gt;&lt;strong&gt;रागातिरेकेणापि बाधितेऽर्थे प्रवृत्त्यभावसमर्थनम्&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;ननु प्रत्यक्षेण दृष्टमन्नं तर्केण बाध्यत एवातो नायं प्रसङ्गः । ननूक्तं तर्हि नाद्यादिति । मैवम् । बाधितेऽप्यर्थे रागातिरेकेण प्रवृत्तिसम्भवादित्यत आह-&lt;/p&gt;&#xA;&lt;h2 id=&#34;मल&#34;&gt;&lt;strong&gt;मूल&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;न चान्नत्वे दुर्घटे तस्यानन्नत्वं भवति ।&lt;/strong&gt;&lt;/em&gt;&lt;/p&gt;&#xA;&lt;p&gt;यद्यन्नत्वं तस्य बाधितं स्यात्तदा परमार्थतोऽनन्नत्वं स्यात् । रजतत्वे बाधिते सत्यरजतत्व-पारमार्थ्यवत् । न त्वेवम् । तथा सति नाद्यादित्युक्तम् । न हि रजते रागातिरेकवानपि निवृत्ते भ्रमे पुनस्तत्र प्रवर्तते । यदि पुनरुत्पन्नेऽपि बाधे रागातिरेकाद् भ्रमसंस्कारात्(द्वा) प्रवृत्ति-रित्यभिप्रायः । तथाप्यर्थक्रिया न स्यादिति । ननूक्तमेवैतत्क्षुधित इति । सत्यम् । तस्यैव प्रपञ्चोऽयमित्यदोषः । यदानन्नमन्नत्वेन मन्यते तदा तर्कबाधितं भवत्येवानन्नमित्यत आह-&lt;/p&gt;</description>
    </item>
    <item>
      <title>२१ तर्कबाधितेऽनन्नवैलक्षण्यज्ञानस्याभ्यवहारादिकारणत्वाभावसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/21_tarkabAdhite-nannavailaxaNyajnAnasyAb/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/21_tarkabAdhite-nannavailaxaNyajnAnasyAb/</guid>
      <description>&lt;h2 id=&#34;न-चनननननवलकषणयमनभयत-&#34;&gt;न चान्नानन्नवैलक्षण्यमनुभूयते ..&lt;/h2&gt;&#xA;&lt;p&gt;&lt;strong&gt;तर्कबाधितेऽनन्नवैलक्षण्यज्ञानस्याभ्यवहारादिकारणत्वाभावसमर्थनम्&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;ननु यस्य तर्केणानन्नत्वं बाध्यते तदनन्नं भवत्येव । न चैवमभ्यवहाराद्यभावापातः । अनन्नवैलक्षण्येन तदुपपत्तेः । न हि तर्केण पदार्थानां स्वरूपासत्त्वमुच्यते । किं तर्हि प्रतिपन्न-स्वभावानुपमर्देन तदनिर्वाच्यमेवेति चेन्न । तथा सति नेदं रजतमिति बाधकानन्तरं शुक्तिकानुभववदन्नानन्नवैलक्षण्यानुभवप्रसङ्गः । न चासावस्तीत्याह–&lt;/p&gt;&#xA;&lt;h2 id=&#34;मल&#34;&gt;&lt;strong&gt;मूल&lt;/strong&gt;&lt;/h2&gt;&#xA;&lt;p&gt;***न चान्नानन्नवैलक्षण्यमनुभूयते । ***&lt;/p&gt;&#xA;&lt;p&gt;कुतो युक्त्यनुसन्धातुरेवंविधानुभवाभावोऽवगम्यत इति चेत् । तत्कार्यव्यवहाराभावादित्याह-&lt;/p&gt;&#xA;&lt;p&gt;&lt;strong&gt;मूल&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;न च तथा व्यवहारः ।&lt;/strong&gt;&lt;/em&gt;&lt;/p&gt;&#xA;&lt;p&gt;ननु न व्यवहार एवानुभवे प्रमाणं विनाऽपि व्यवहारेण बालमूकादीनामनुभवसद्भावात् । अतो व्यवहाराभावेऽपि तथाऽनुभवो युक्त्यनुसन्धातुः किं न स्यात् । स्यात्, यदि तथाऽन्यदपि किञ्चित्प्रमाणं स्यात् । न चैतदस्तीत्याह-&lt;/p&gt;</description>
    </item>
    <item>
      <title>२२ दृष्टस्य वस्तुन इत्यादिनोक्तस्योपसंहारः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/22_dRShTasya_vastuna_ityAdinoktasyopasaM/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/04-tattvoddyotaH/02_TIkA_TippaNi/07_adhyAya_7/22_dRShTasya_vastuna_ityAdinoktasyopasaM/</guid>
      <description>&lt;h2 id=&#34;अत-वशषटदनरकरणयकतनमप-&#34;&gt;अतो विशिष्टादिनिराकरणयुक्तीनामपि ..&lt;/h2&gt;&#xA;&lt;p&gt;&lt;strong&gt;दृष्टस्य वस्तुन इत्यादिनोक्तस्योपसंहारः&lt;/strong&gt;&lt;/p&gt;&#xA;&lt;h3 id=&#34;शरमजजयतरथटक&#34;&gt;&lt;strong&gt;श्रीमज्जयतीर्थटीका&lt;/strong&gt;&lt;/h3&gt;&#xA;&lt;p&gt;दृष्टस्य वस्तुन इत्यादिनोक्तमुपसंहरति-&lt;/p&gt;&#xA;&lt;h2 id=&#34;मल&#34;&gt;&lt;strong&gt;मूल&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;अतो विशिष्टादिनिराकरणयुक्तीनामपि विशिष्टाद्यपेक्षत्वाज्जात्युत्तरमिति न युक्तिबाधाऽपि ।&lt;/strong&gt;&lt;/em&gt;&lt;/p&gt;&#xA;&lt;p&gt;यतो विशिष्टादिनिराकरणतर्क उक्तविधया तर्काङ्गपञ्चकविकलोऽतोऽसौ जात्युत्तरम् । तस्मान्न श्रुतीनां विशिष्टार्थप्रतिपादकत्वस्य तर्कबाधेति । ‘प्रकृष्टप्रकाशश्चन्द्रः’ इत्यादिनान्तरङ्गानुपपत्ति-बाधा परिहृता । दृष्टस्येत्यादिना बाह्यतर्कबाधा । अतः समुच्चयार्थोऽपिशब्दः ।&lt;/p&gt;&#xA;&lt;p&gt;ननु सिद्धमपि दूषणासमर्थमुत्तरं जातिरित्युच्यते । असामर्थ्यं च द्विविधम् । साधारणमसाधारणं च । तत्र साधारणं स्वव्याहतिः । असाधारणं तु युक्ताङ्गहानिरयुक्ताङ्गाधिकत्वमविषयवृत्तित्वं चेति त्रिविधम् । तत्र साधारणेनासामर्थ्येन विना कथं युक्ताङ्गहीनतामात्रेण तर्कस्य जातित्व-मित्यत उक्तम्– विशिष्टादीति ॥ विशिष्टादिनिराकरणतर्को हि विशिष्टादिकमपेक्ष्योत्पद्यते । भिन्ना(न्या)दिविशिष्टाज्ञाने विशिष्टस्य विशेषणादिभ्यो भिन्नत्वे दण्ड्यानयननियोगेऽन्यानयन-प्रसङ्गः’ इत्याद्यापादनायोगात् । एवं विशेषणाद्यपेक्षाऽपि द्रष्टव्या । तथा च स्वापेक्षणीयमेव विशिष्टादिकं निराकुर्वन्नयं स्वात्मानं व्याहन्तीति कथं न जात्युत्तरम् । परसिद्धमेव भिन्नादिक-मङ्गीकृत्य तर्कप्रवृत्तेर्नैवमिति चेन्न । परसिद्धिमात्रेण विपर्ययपर्यवसानाद्यनुपपत्तेः । तत्र च विशिष्टाद्यपेक्षानियम इति सङ्क्षेपः । नित्यसमा चेयं जातिः- (यथोक्तं) ‘विवक्षितधर्मस्य तदतद्रूपविकल्पानुपपत्त्या धर्मिणस्तद्विशिष्टत्वखण्डनं नित्यसमा’ इति ।&lt;/p&gt;</description>
    </item>
  </channel>
</rss>
