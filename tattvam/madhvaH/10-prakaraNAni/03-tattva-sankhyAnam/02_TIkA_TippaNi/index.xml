<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ टीका टिप्पणि on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/</link>
    <description>Recent content in &#43;०२ टीका टिप्पणि on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/index.xml" rel="self" type="application/rss+xml" />
    <item>
      <title>०१ मङ्गलाचरणम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/01_mangalAcharaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/01_mangalAcharaNam/</guid>
      <description>&lt;h2 id=&#34;लकषमपत-पदमभजयग-नतव-गररप--करषय-ततवसङखयनवयखयन-नतवसतरम&#34;&gt;लक्ष्मीपतेः पदाम्भोजयुगं नत्वा गुरोरपि । करिष्ये तत्वसङ्ख्यानव्याख्यानं नातिविस्तरम्&lt;/h2&gt;&#xA;&lt;p&gt;&lt;strong&gt;श्रीमदानन्दतीर्थभगवत्पादाचार्यविरचितम्&lt;/strong&gt;&lt;/p&gt;&#xA;&lt;p&gt;&lt;strong&gt;तत्वसङ्ख्यानम्&lt;/strong&gt;&lt;/p&gt;&#xA;&lt;p&gt;&lt;strong&gt;श्रीजयतीर्थभिक्षुविरचितया टीकया समलङ्कृतम्&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;&lt;strong&gt;मङ्गलाचरणं&lt;/strong&gt;&lt;/p&gt;&#xA;&lt;p&gt;लक्ष्मीपतेः पदाम्भोजयुगं नत्वा गुरोरपि ।&lt;/p&gt;&#xA;&lt;p&gt;करिष्ये तत्वसङ्ख्यानव्याख्यानं नातिविस्तरम् ॥ १ ॥&lt;/p&gt;&#xA;&lt;p&gt;&lt;strong&gt;श्री विजयीन्द्रतीर्थविरचितं भाववर्णनम्&lt;/strong&gt;&lt;/p&gt;&#xA;&lt;h3 id=&#34;भववरणन&#34;&gt;&lt;strong&gt;भाववर्णनं&lt;/strong&gt;&lt;/h3&gt;&#xA;&lt;p&gt;लक्ष्मीपतेरिति ॥ लक्ष्मीपतित्वेनोत्कीर्तनं नम्यपदाम्भोजयुगस्य भगवतो विशिष्टेष्टाधिकृतत्वसूचनाय । गुरूणाञ्च नमनरूपमङ्गलं मनसि कृत्वा शिष्यशिक्षायै ग्रन्थादावुपनिबध्नन् श्रोतबुध्यनुकूलनाय स्वचिकीर्षितं प्रतिजानीते ॥ लक्ष्मीपतेरिति ॥&lt;/p&gt;&#xA;&lt;p&gt;&lt;strong&gt;श्री राघवेन्द्रतीर्थविरचितस् तत्वसङ्ख्यानटीकाभावदीपः&lt;/strong&gt;&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;प्रणम्यागण्यकल्याणगुणं श्रीप्राणनायकम् ।&lt;/p&gt;&#xA;&lt;p&gt;विवृणोमि यथाबोधं तत्वसङ्ख्यानपञ्चिकाम् ॥ १ ॥&lt;/p&gt;&#xA;&lt;p&gt;ग्रन्थादौ देवतागुरुनतिरूपमङ्गलमाचरंश्चिकीर्षितं प्रतिजानीते ॥ लक्ष्मीपतेरिति ॥ एतेन सकलवाङ्मनसदेवताया देव्या अपि भगवदुपसर्जनतया नतिरुक्ता भवति । विशिष्टविषयक्रियाया विशेषणेऽपि ‘दण्डिनमानय’ इत्यादावन्वयदर्शनात् । विद्यारम्भसमये देवतावन्दनवद्गुरुवन्दनस्यापि कर्तव्यत्वादाह ॥ गुरोरपीति ॥ गुरोरपि पदाम्भोजयुगं नत्वेत्यन्वयः । शिष्यमनस्समाधानायाह ॥ नातिविस्तरमिति ॥ न विद्यते अतिविस्तरो यस्मिन् तद्व्याख्यानं करिष्य इत्यन्वयः । ‘प्रथने वावशब्दे’ इति सूत्रे शब्दविषयविस्तृतिविवक्षायां स्तृ दातोर्घञ् न भवति, ‘‘ऋदोरप्’’ इति अप्प्रत्यय एव भवतीत्युक्त्या शब्दबाहुल्यहीनम् अर्थबाहुल्योपेतमिति भावः ।&lt;/p&gt;</description>
    </item>
    <item>
      <title>०२ ग्रन्थारम्भणीयत्वप्रयोजकविषयादिसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/02_granthArambhaNIyatvaprayojakaviShayAd/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/02_granthArambhaNIyatvaprayojakaviShayAd/</guid>
      <description>&lt;h2 id=&#34;ममकषण-खल-परमतम-जगददयदनमतततवन&#34;&gt;मुमुक्षुणा खलु परमात्मा जगदुदयादिनिमित्तत्वेन..&lt;/h2&gt;&#xA;&lt;p&gt;&lt;strong&gt;ग्रन्थारम्भणीयत्वप्रयोजकविषयादिसमर्थनम्&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;मुमुक्षुणा खलु परमात्मा जगदुदयादिनिमित्तत्वेन अवश्यमवगन्तव्य इति सकलसच्छास्त्राणामविप्रतिपन्नोऽर्थः । इदं च अवान्तरानेकभेदभिन्नस्य जगतो विज्ञानमपेक्षत इति जगदपि तथा अवगन्तव्यम् । तदिदं प्रधानाङ्गभूतं तत्वद्वयं शास्त्रे विक्षिप्य प्रतिपादितं शिष्यहिततया सङ्गृह्य प्रतिपादयितुं प्रकरणमिदमारभते भगवानाचार्यः ।&lt;/p&gt;&#xA;&lt;h3 id=&#34;भववरणनम&#34;&gt;&lt;strong&gt;भाववर्णनम्&lt;/strong&gt;&lt;/h3&gt;&#xA;&lt;p&gt;मुमुक्षुणेत्युपलक्षणम् । शमादिमतेत्यपि बोध्यम् । जगत्प्रत्युपादानत्वमसम्भवात्परमात्मनोऽनभिमतमिति सूचयितुं निमित्तत्वेनेत्युक्तम् ।&lt;/p&gt;&#xA;&lt;p&gt;अवान्तरेति ॥ अशेषजगद्वृत्तिधर्मव्याप्यानेकवैधर्म्यरूपभेदवत इत्यर्थः । एवञ्च जगतो विज्ञानान्वये भेदस्य विशेषणत्वेन वैधर्म्यप्रकारकज्ञानविषयीभूतजगदुदयादिनिमित्तत्वेन परमात्मज्ञानं मोक्षसाधनमित्यपि सूचितं भवति ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;ननु स्वव्याख्येयतत्वसङ्ख्यानस्य फलाभावात् प्रेक्षावदनुपादेय त्वमिति शङ्कावारणाय प्रयोजनमाह ॥ मुमुक्षुणेति ॥ ब्रह्मज्ञानादेव मुक्तिसिद्ध्या जगत्तत्वोक्तिर्व्यर्था । शास्त्रे तत्वानामुक्तत्वाच्चैतदारम्भो व्यर्थ इति । अत आह ॥ मुमुक्षुणेति ॥ जगदुदयादिनिमित्तत्वेनेति ॥ चेतनाचेतनात्मकविश्वोत्पत्तिस्थितिलयादिकर्तृत्वेनेत्यर्थः । ‘नान्यः पन्था अयनाय विद्यते’ इत्यादिना मुक्तेरुपायान्तरस्य निषेधाद् अवश्यम् इत्युक्तम् । ‘तमेवं विद्वानमृतः’ इत्यादौ एवं ‘तस्माद्विराजायत’ इत्यादिनोक्तजगज्जन्मादिकर्तृत्वादिप्रकारेण विद्वानेवामृतः&lt;/p&gt;</description>
    </item>
    <item>
      <title>०३ ग्रन्थादौ मङ्गलाचरणाभावशङ्का तन्निरासश्च</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/03_granthAdau_mangalAcharaNAbhAvashankA_/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/03_granthAdau_mangalAcharaNAbhAvashankA_/</guid>
      <description>&lt;h2 id=&#34;नन-परकरणद-मङगल-कमप-कसमनननषठतम-&#34;&gt;ननु प्रकरणादौ मङ्गलं किमपि कस्मान्नानुष्ठितम् ?&lt;/h2&gt;&#xA;&lt;p&gt;&lt;strong&gt;ग्रन्थादौ मङ्गलाचरणाभावशङ्का तन्निरासश्च&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;ननु प्रकरणादौ मङ्गलं किमपि कस्मान्नानुष्ठितम् ? न तावत्तदफलमेव प्रेक्षावद्भिरनुष्ठितत्वात् । नापि प्रारिप्सितपरिसमाप्त्यादिव्यतिरिक्तफलं नियमेन प्रारम्भे अनुष्ठितत्वात् । उच्यते, अनुष्ठितमेव भगवता मङ्गलम् । मानसादेरपि तस्य सम्भवात् । तच्च परमास्तिकत्वादनुमीयते । यच्चायं स्वातन्त्र्यादिविशिष्टस्य विष्णोरादित एव सङ्कीर्तनं करोति किं ततोऽन्यन्मङ्गलं नाम ? अन्यपरमपि तद् भक्त्या अनुष्ठितं स्वभावात् सम्पादयत्येवाखिलमङ्गलानीति ।&lt;/p&gt;&#xA;&lt;h3 id=&#34;भववरणन&#34;&gt;&lt;strong&gt;भाववर्णनं&lt;/strong&gt;&lt;/h3&gt;&#xA;&lt;p&gt;निबद्धस्यैव नमस्कारादेर्मङ्गलत्वं मन्वानः शङ्कते ॥ नन्विति ॥ निबद्धस्यैव मङ्गलत्वं नेत्यभिप्रेत्य परिहरति ॥ उच्यत इति ॥ निबद्धस्यैव मङ्गलत्वमभिप्रेत्याह ॥ यच्चायमिति ॥ स्वभावात् सामर्थ्यात् ।&lt;/p&gt;</description>
    </item>
    <item>
      <title>०४ तत्वसामान्योद्देशविभागौ तत्वसामान्यलक्षणं च</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/04_tatvasAmAnyoddeshavibhAgau_tatvasAmAn/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/04_tatvasAmAnyoddeshavibhAgau_tatvasAmAn/</guid>
      <description>&lt;h2 id=&#34;सवतनतरमसवतनतर-च-दववध-ततवमषयत&#34;&gt;स्वतन्त्रमस्वतन्त्रं च द्विविधं तत्वमिष्यते&lt;/h2&gt;&#xA;&lt;p&gt;&lt;strong&gt;तत्वसामान्योद्देशविभागौ तत्वसामान्यलक्षणं च&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;तत्र तावत् तत्वं सामान्यतो विभागेनोद्दिशति- स्वतन्त्रमिति ॥&lt;/p&gt;&#xA;&lt;h1 id=&#34;ततवसङखयनम&#34;&gt;तत्वसङ्ख्यानम्&lt;/h1&gt;&#xA;&lt;p&gt;&lt;em&gt;&lt;strong&gt;स्वतन्त्रमस्वतन्त्रं च द्विविधं तत्वमिष्यते ।&lt;/strong&gt;&lt;/em&gt;&lt;/p&gt;&#xA;&lt;p&gt;तत्वमनारोपितम् । प्रमितिविषय इति यावत् । तेन तस्य भावस्तत्त्वम् इत्यादिखण्डनानवकाशः ।&lt;/p&gt;&#xA;&lt;h3 id=&#34;भववरणन&#34;&gt;&lt;strong&gt;भाववर्णनं&lt;/strong&gt;&lt;/h3&gt;&#xA;&lt;p&gt;ननु अनारोपितम् आरोपाविषयः भ्रमाविषय इति यावत् । नहि भ्रमाविषयः कश्चित्प्रसिद्धोऽस्तीत्याशङ्कानिरासायाह ॥ प्रमितिविषय इतीति ॥ सर्वांशे प्रमाविषय इत्यर्थः । स्वतन्त्रस्यान्याधर्मतया तत्त्वतया तत्त्वं न स्यादिति खण्डनानवकाश इत्यर्थः ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;॥ तत्रेति ॥ मुमुक्षुणा अङ्गाङ्गिभावेन ज्ञातव्यतया तत्वद्वये अवश्यं वाच्ये सतीति वा, शास्त्रविषयादिना विषयादिमत्त्वे सिद्धे सतीति वा, समङ्गलत्वेन प्रकरणस्यारम्भणीयत्वे सिद्धे सतीति वा, सामान्यविशेषविभागोद्देशादिषु मध्य इति वा अर्थः । विशेषविभागादिः पश्चादिति तावच्छब्दः । तत्वं द्विविधमिति सामान्यतो विभागः । स्वतन्त्रमस्वतन्त्रं चेति सामान्यत उद्देश इति विवेकः । विभागेनेति हेतौ तृतीया । ननु किं तत्वपदेन विवक्षितं ? तस्य भावस्तत्वमिति चेत् तच्छब्दार्थानिरुक्तिः । तच्छब्दपरामर्शविषयस्य प्रकृतस्य कस्यचिदभावात् । भावपदोक्तधर्मस्यैव प्राप्त्या धर्मिणोऽप्राप्तिश्चेति । अत आह ॥ तत्वमनारोपितमिति ॥ एवं तर्हि कूर्मरोमादेः प्रधानस्याप्रसिद्ध्या क्वाप्यारोपाभावेन तदपि तत्वमिति प्रसज्येतेति । अत उक्तं प्रमितिविषय इति यावदिति । साक्षात्प्रमितिविषय इति वा, विधिप्रमितिविषय इति वा अस्यार्थो ध्येयः । ‘कूर्मरोमादि नास्ति’ इति निषेधप्रतीतिविषयत्वेऽपि ‘कूर्मरोम अस्ति’ इति वाक्याभासजन्यविधिप्रत्ययविषयत्वेऽपि वा न दोषो भवति ॥ इत्यादीति ॥ इत्यादिविकल्पपूर्वकखण्डनानवकाश इत्यर्थः ।&lt;/p&gt;</description>
    </item>
    <item>
      <title>०५ शुक्तिरजतादौ तत्वलक्षणस्य खण्डनोक्तातिव्याप्तिशङ्का तत्परिहारश्च</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/05_shuktirajatAdau_tatvalaxaNasya_khaNDa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/05_shuktirajatAdau_tatvalaxaNasya_khaNDa/</guid>
      <description>&lt;h2 id=&#34;नन-शकतरजतदक-कथ-न-ततवम-&#34;&gt;ननु शुक्तिरजतादिकं कथं न तत्वम् ?&lt;/h2&gt;&#xA;&lt;p&gt;&lt;strong&gt;शुक्तिरजतादौ तत्वलक्षणस्य खण्डनोक्तातिव्याप्तिशङ्का तत्परिहारश्च&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;ननु शुक्तिरजतादिकं कथं न तत्वम् ? न हि धर्मी वा रजतत्वं वा न प्रमेयम् । नापि तयोः सम्बन्धः । शुक्तिव्यक्तौ रजतत्वस्य स नास्तीति चेन्मा भूत् । न हि गृहे देवदत्तो नास्तीत्येतावता न प्रमेय इति । स्यादिदमारोपितस्यान्यत्र सत्तामभ्युपगच्छतां दूषणम् । अत्यन्तासदेव रजतं दोषवशाच्छुक्तिकायामारोप्यत इति वादे तु नायं दोषः ।&lt;/p&gt;&#xA;&lt;h3 id=&#34;भववरणन&#34;&gt;&lt;strong&gt;भाववर्णनं&lt;/strong&gt;&lt;/h3&gt;&#xA;&lt;p&gt;सिद्धान्तिनं नैयायिकं मत्वा शङ्कते ॥ नन्विति ॥ शुक्तिरजतादेरपि देशान्तरे सर्वांशप्रमाविषयत्वादिति भावः । अभ्युपगच्छतां नैयायिकानामिति शेषः ।&lt;/p&gt;</description>
    </item>
    <item>
      <title>०६ तत्वसामान्यलक्षणस्य खण्डनोक्तातिव्याप्तिनिरासः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/06_tatvasAmAnyalaxaNasya_khaNDanoktAtivy/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/06_tatvasAmAnyalaxaNasya_khaNDanoktAtivy/</guid>
      <description>&lt;h2 id=&#34;एतन-भवपकरग-कमभ-शयमतदशय-रकतपततन-&#34;&gt;एतेन भाविपाकरागः कुम्भः श्यामतादशायां रक्तपित्तिना ..&lt;/h2&gt;&#xA;&lt;p&gt;&lt;strong&gt;तत्वसामान्यलक्षणस्य खण्डनोक्तातिव्याप्तिनिरासः&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;एतेन भाविपाकरागः कुम्भः श्यामतादशायां रक्तपित्तिना रक्ततयोपलभ्यमानस्तत्वं स्यादित्यपि परास्तम् । भाविनः प्रमेयत्वेऽपि पूर्वस्यातथात्वात् (पूर्वस्य तथात्वाभावात्) । धर्मिणस्तत्वभावाङ्गीकारादिति ।&lt;/p&gt;&#xA;&lt;h3 id=&#34;भववरणन&#34;&gt;&lt;strong&gt;भाववर्णनं&lt;/strong&gt;&lt;/h3&gt;&#xA;&lt;p&gt;नन्वत्यन्तासद्रजतं न प्रतीयेत; तत्सामग्रीविरहादिति चेन्न । विशेषादर्शन भेदाग्रहशुक्तीन्द्रियसन्निकर्षादिरूपाया दोषघटितायाः सामग्य्राः सत्वात् । न च रजतसाक्षात्कारत्वेन रजतेन्द्रियसंयोगत्वेन कार्यकारणभावावधारणात्प्रकृते च रजतसंयोगाभावात्कथं रजतसाक्षात्कारस्स्यादिति वाच्यम् । रजतजन्य एव साक्षात्कारे रजतेन्द्रियसंयोगस्य कारणत्वात् । प्रकृते च तदभावात् । अन्यथा अन्यथाख्यातिवादेप्यगतेः । तर्ह्यन्यथाख्यातिरेवास्तु, अविशेषादिति चेन्न । उक्तविशेषसामग्रीबलेन प्रमाणसिद्धरजतविलक्षणरजतस्यैव भ्रमविषयतया आवश्यकत्वेनान्यथाख्यातिवादस्य विशेषात् । अत एव ‘एतावन्तं कालं शुक्तिरेवात्यन्तासद्रजतात्मना प्रत्यभात्’ इत्युत्तरकालपरामर्शोऽप्युपपद्यते ।&lt;/p&gt;</description>
    </item>
    <item>
      <title>०७ मूलव्याख्यानपुरस्सरं स्वतन्त्रास्वतन्त्रतत्वलक्षणकथनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/07_mUlavyAkhyAnapurassaraM_svatantrAsvat/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/07_mUlavyAkhyAnapurassaraM_svatantrAsvat/</guid>
      <description>&lt;h2 id=&#34;तददववध-सवतनतरमसवतनतर-चत-इत-इतशबदधयहरण-यजयम&#34;&gt;तद्द्विविधं स्वतन्त्रमस्वतन्त्रं चेति, इति इतिशब्दाध्याहारेण योज्यम्&lt;/h2&gt;&#xA;&lt;p&gt;&lt;strong&gt;मूलव्याख्यानपुरस्सरं स्वतन्त्रास्वतन्त्रतत्वलक्षणकथनम्&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;तद्द्विविधं स्वतन्त्रमस्वतन्त्रं चेति, इति इतिशब्दाध्याहारेण योज्यम् । अन्यथा स्वतन्त्रमस्वतन्त्रं च तत्वं प्रत्येकं द्विविधमिति प्रतीतिः स्यात् । स्वरूपप्रमितिप्रवृत्तिलक्षणसत्तात्रैविध्ये परानपेक्षं स्वतन्त्रम् । परापेक्षमस्वतन्त्रम् ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;केचित्स्वरूपमेव धर्मिणस्सत्तामाहुः । अन्ये प्रमितिम् । अपरे प्रवृत्तिम् । अतो मतत्रयानुरोधेनाह ॥ स्वरूपेत्यादि ॥&lt;/p&gt;&#xA;&lt;h3 id=&#34;ततवसङखयनटकटपपण&#34;&gt;&lt;strong&gt;तत्वसङ्ख्यानटीकाटिप्पणी&lt;/strong&gt;&lt;/h3&gt;&#xA;&lt;p&gt;‘तदधीनाश्च सर्वदा । सत्ताप्रधानपुरुषशक्तीनां च प्रतीतयः । प्रवृत्तयश्च ताः सर्वा नित्यं नित्यात्मना यतः ।’ इत्यनुव्याख्यानं मनसि निधाय स्वतन्त्रास्वतन्त्रतत्त्वे क्रमेण लक्षयति– स्वरूपप्रमितीत्यादिना ॥ अत्र स्वरूपलक्षणसत्तायां स्वप्रमितिलक्षणसत्तायां स्वप्रवृत्तिलक्षणसत्तायां च परानपेक्षमिति लक्षणत्रयं विवक्षितमतो न वैयर्थ्यम् । केचिन्मन्यस्ते स्वरूपमेव वस्तुनः सत्त्वमिति । अपरे तु प्रमाणयोग्यत्वम् । अन्ये तु पुनरर्थक्रियावत्वम् । तदनुसारेण स्वरूपप्रमितिप्रवृत्तीनां सत्त्वव्यवहार इति ध्येयम् । परापेक्षमिति ॥ सत्तात्रैविध्य इति वर्तते । तदुपपादनायेति । तत्त्वं स्वतन्त्रास्वतन्त्रभेदेन द्विविधमिति मूलोक्तस्य सर्वस्योपपादनायेत्यर्थः ।&lt;/p&gt;</description>
    </item>
    <item>
      <title>०८ सामान्यतस्तत्वसद्भावसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/08_sAmAnyatastatvasadbhAvasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/08_sAmAnyatastatvasadbhAvasamarthanam/</guid>
      <description>&lt;h2 id=&#34;तदपपदनयकतम-इषयत-इत--परमणकरत-शष&#34;&gt;तदुपपादनायोक्तम् इष्यते इति । प्रामाणिकैरिति शेषः&lt;/h2&gt;&#xA;&lt;p&gt;&lt;strong&gt;सामान्यतस्तत्वसद्भावसमर्थनम्&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;तदुपपादनायोक्तम् इष्यते इति । प्रामाणिकैरिति शेषः । तथा हि, यदि तत्वमेव नास्तीति ब्रूयात्तदा प्रत्यक्षादिविरोधः । सा भ्रान्तिरिति चेन्न । बाधकाभावात् । न च निरधिष्ठाना भ्रान्तिरस्ति । नापि निरवधिको बाधः । नास्त्येव तत्वम् इत्यस्यार्थस्य प्रमितत्वाप्रमितत्वयोर्व्याघातश्च ।&lt;/p&gt;&#xA;&lt;h3 id=&#34;भववरणनम&#34;&gt;&lt;strong&gt;भाववर्णनम्&lt;/strong&gt;&lt;/h3&gt;&#xA;&lt;p&gt;प्रामाणिकैरिति ॥ अनेन प्रमाणसूचनद्वारा अर्थात् परीक्षापि कृतेति बोद्धव्यम् ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;॥ तदुपपादनायेति ॥ स्वातन्त्र्यपारतन्त्र्यभेदेन तत्वद्वैविध्योपपादनायेत्यर्थः ॥ सा भ्रान्तिरिति ॥ विधेयापेक्षया स्त्रीलिङ्गोक्तिः। घटस्सन् पटस्सन् इत्यादिप्रत्यक्षादिरित्यर्थः । भ्रान्तिबाधावङ्गीकुर्वाणेनापि आरोपाधिष्ठानत्वेन इदमेवं नेति बाधावधित्वेन वा शुक्तिरजतादाविदं रजतं नेदं रजतमित्यादाविव किञ्चित्तत्वमभ्युपेयम् । अन्यथा तावुभौ न स्यातामिति भावेनाह ॥ न चेति ॥ इत्यस्यार्थस्येति ॥ तत्वाभावरूपार्थस्य प्रमितत्वे स एव तत्त्वमिति तत्वाभावोक्तिर्व्याहता । अप्रमितत्वे अभावरूपतत्वमेव नास्तीति तत्वाभावोक्तिर्व्याहतेत्यर्थः ।&lt;/p&gt;</description>
    </item>
    <item>
      <title>०९ तत्वैकत्ववादनिरासः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/09_tatvaikatvavAdanirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/09_tatvaikatvavAdanirAsaH/</guid>
      <description>&lt;h2 id=&#34;यद-चकमव-ततव-तद-भदपलमभवरध&#34;&gt;यदि चैकमेव तत्वं तदा भेदोपलम्भविरोधः&lt;/h2&gt;&#xA;&lt;p&gt;&lt;strong&gt;तत्वैकत्ववादनिरासः&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;यदि चैकमेव तत्वं तदा भेदोपलम्भविरोधः । तद्भ्रान्तितायां च बाधकं वाच्यम् । तच्च अन्यत्र निरस्तम् ।&lt;/p&gt;&#xA;&lt;p&gt;&lt;strong&gt;सर्वस्वातन्त्र्यवादनिरासः&lt;/strong&gt;&lt;/p&gt;&#xA;&lt;p&gt;यदि वा सर्वमेव स्वतन्त्रं स्यात्तदा पारतन्त्र्यादिप्रतीतिविरोधः । नित्यसुखादिप्रसङ्गाच्च ।&lt;/p&gt;&#xA;&lt;p&gt;&lt;strong&gt;सर्वपारतन्त्र्यवादनिरासः&lt;/strong&gt;&lt;/p&gt;&#xA;&lt;p&gt;यदि वा परतन्त्रमेव तत्वं भवेत्तदा अनवस्थितेरसम्भवाच्च न कस्यापि सत्तादिकं स्यात् । आगमविरोधश्च ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;नन्वस्तु नाम तत्वम् । तच्च ब्रह्मरूपं शून्यरूपं वा स्वरसभङ्गुरं विज्ञानरूपं वा एकमेव । न द्विविधमिति । अत आह ॥ यदि चेति ॥ भेदोपलम्भेति ॥ नाहं चैत्रः, अपि तु मैत्र इत्यादिरूपेण जीवानामन्योन्यं जडाच्च जडानामन्योन्यं च भेदोपलम्भविरोध इत्यर्थः । तच्चान्यत्रेति । दृश्यत्वाद्यनुमानादिरूपबाधकम् । ‘वैधर्म्याच्च न स्वप्नादिवत्’ इत्यादिसूत्रभाष्यादौ तत्वनिर्णयादिप्रकरणेषु च निरस्तमित्यर्थः ॥ पारतन्त्र्यादीति ॥ आरब्धकार्यप्रतिहत्या अनभिलषितानिष्टप्राप्त्या च पारतन्त्र्यानुभवात् । आदिपदेन हिताकरणाहितकरणकृत्स्नप्रसक्त्यादिग्रहः ॥ नित्यसुखादीति ॥&lt;/p&gt;</description>
    </item>
    <item>
      <title>१० मूलोक्ततत्वविभागपरीक्षा</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/10_mUloktatatvavibhAgaparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/10_mUloktatatvavibhAgaparIxA/</guid>
      <description>&lt;h2 id=&#34;यदयप-भवभवतय-व-चतनचतनतवन-व&#34;&gt;यद्यपि भावाभावतया वा चेतनाचेतनत्वेन वा..&lt;/h2&gt;&#xA;&lt;p&gt;&lt;strong&gt;मूलोक्ततत्वविभागपरीक्षा&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;यद्यपि भावाभावतया वा चेतनाचेतनत्वेन वा नित्यानित्यतया वा अस्य द्वैविध्यं शक्यते वक्तुम् । तथाप्यस्य वैयर्थ्यादयमेव विभागो न्याय्यः । परतन्त्रप्रमेयं स्वतन्त्रप्रमेयायत्ततया विदितं हि निःश्रेयसाय भवति । तथा च प्रकरणान्ते वक्ष्यति । अन्यथा गङ्गावालुकपरिगणनवदिदं तत्वसङ्ख्यानमपार्थकं स्यात् । अतः स्वतन्त्रास्वतन्त्रभेदाद्द्विविधं तत्वमिति ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;एवं च तत्वपदेन द्विविधपदेन स्वतन्त्रास्वतन्त्रपदाभ्यां व्यावर्तितं पक्षचतुष्टयम् इष्यते इतिपदसूचितयुक्तिभिर्निरस्येदानीमेवं विभागमाक्षिप्य समाधत्ते ॥ यद्यपीत्यादिना स्वतन्त्रतत्वस्येत्यतः प्राक्तनेन ग्रन्थेन ॥ अस्येति ॥ तत्वस्येत्यर्थः । न्याय्यतां व्यनक्ति ॥ परतन्त्रेत्यादिना । कुत एतत्? इति । अत आह ॥ तथा चेति ॥ उक्तप्रकारेण वक्ष्यति च सृष्टिः स्थितिश्चेत्यादिना सर्वस्येशायत्तत्वमित्यर्थः । ‘‘तादृशज्ञानं निःश्रेयसहेतुः’’ इति तत्रानुक्तावपि तदुक्तिवैयर्थ्यान्यथानुपपत्त्या तल्लभ्यत इति भावः । परतन्त्रेत्यादिस्वोक्तार्थे स्वयं युक्तिं चाह ॥ अन्यथेति ॥ एवं विभागाकरण इति वा, पराधीनतया जगतो ज्ञातव्यत्वाभाव इति वा, तथा ज्ञानस्य निःश्रेयसहेतुत्वाभाव इति वा अर्थः ॥ अत इति ॥ स्वातन्त्र्यादिभेदेन विभागस्योक्तदिशा न्याय्यत्वादित्यर्थः । इतिशब्दः स्वतन्त्रमस्वतन्त्रं चेत्यनेनोक्तविभागसमर्थनपरिसमाप्तौ वर्तते ।&lt;/p&gt;</description>
    </item>
    <item>
      <title>११ स्वतन्त्रतत्वस्यादौ निर्देशे लक्षणाकथने च बीजकथनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/11_svatantratatvasyAdau_nirdeshe_laxaNAk/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/11_svatantratatvasyAdau_nirdeshe_laxaNAk/</guid>
      <description>&lt;h2 id=&#34;सवतनतर-भगवनवषण&#34;&gt;स्वतन्त्रो भगवान्विष्णुः&lt;/h2&gt;&#xA;&lt;p&gt;&lt;strong&gt;स्वतन्त्रतत्वस्यादौ निर्देशे लक्षणाकथने च बीजकथनम्&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;स्वतन्त्रतत्वस्य प्राधान्यात्तदेवादावुद्दिष्टम् । उद्देशेनैव लक्षणं च लब्धम् ।&lt;/p&gt;&#xA;&lt;p&gt;अत एवादौ तन्निर्दिशति ॥ स्वतन्त्रेति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;स्वतन्त्रो भगवान्विष्णुः&amp;hellip;&amp;hellip;।&lt;/strong&gt;&lt;/em&gt;&lt;/p&gt;&#xA;&lt;p&gt;मूले भगवानिति पदस्य द्विविधमिति पदस्य च कृत्यकथनम्&lt;/p&gt;&#xA;&lt;p&gt;अत्र भगवानिति विष्णोः स्वातन्त्र्योपपादकम् । अन्यदस्वतन्त्रमिति शेषः । अथवा द्वे तत्वे इत्युक्ते स्वतन्त्रमिव परतन्त्रमेका व्यक्तिरेव प्रसज्येत । तथा च प्रमाणविरोधो वक्ष्यमाणविभागविरोधश्च । अतो द्विविधमित्युक्तम् । ततश्च स्वतन्त्रमप्यनेकविधं स्यादित्यत इदमुक्तम् । अथ वा स्वतन्त्रास्वतन्त्रभेदेन तत्वद्वैविध्यमङ्गीकुर्वाणा अपि साङ्क्यादयः प्रधानादिकं स्वतन्त्रतत्वमातिष्ठन्ते । तन्निरासायेदमुदितमिति ।&lt;/p&gt;</description>
    </item>
    <item>
      <title>१२ अस्वतन्त्रतत्वविभागः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/12_asvatantratatvavibhAgaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/12_asvatantratatvavibhAgaH/</guid>
      <description>&lt;h2 id=&#34;भवभव-दवधतरत&#34;&gt;भावाभावौ द्विधेतरत्&lt;/h2&gt;&#xA;&lt;p&gt;&lt;strong&gt;अस्वतन्त्रतत्वविभागः&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;द्विविधमित्युक्त्या परतन्त्रतत्वमवान्तरभेदवदिति सूचितम् । तत्कथम् ? इति । तत्राह– भावाभावेति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;&amp;hellip;&amp;hellip;.भावाभावौ द्विधेतरत् ।&lt;/strong&gt;&lt;/em&gt;&lt;/p&gt;&#xA;&lt;p&gt;इतरत्स्वतन्त्राद् अस्वतन्त्रतत्वं द्विधा । कथं ? भावोऽभावश्चेति । अभावप्रतीतिर्भावप्रतीत्यधीना नियमेनेति प्राधान्यात्प्रथमं भावस्योद्देशः । प्रथमप्रतीतावस्तीत्युपलभ्यते यः स भावः । यश्च प्रथमोपलब्धौ नास्तीति प्रतीयते सोऽभावः । कुत एतत् ? स्वरूपेण हि भावाभावौ विधिनिषेधात्मानौ । रूपान्तरेण तु निषेधविधिरूपौ । तत्रापातजायां संविदि स्वरूपमेव भासते । द्वितीयादिप्रतीतौ रूपान्तरम् । कार्यगम्यत्वात्सामग्रीभेदस्य । तथा च प्रतीतिर् अस्त्यत्र घटः, स न शुक्ल इति । एवं नास्त्यत्र घटः, अस्ति घटाभाव इति ।&lt;/p&gt;</description>
    </item>
    <item>
      <title>१३ स्वतन्त्रतत्वस्य भावतत्वे अन्तर्भावसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/13_svatantratatvasya_bhAvatatve_antarbhA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/13_svatantratatvasya_bhAvatatve_antarbhA/</guid>
      <description>&lt;h2 id=&#34;नन-सवतनतरततव-भवऽभवऽनयदव&#34;&gt;ननु स्वतन्त्रतत्वं भावोऽभावोऽन्यद्वा&lt;/h2&gt;&#xA;&lt;p&gt;&lt;strong&gt;स्वतन्त्रतत्वस्य भावतत्वे अन्तर्भावसमर्थनम्&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;ननु स्वतन्त्रतत्वं भावोऽभावोऽन्यद्वा । नाद्यद्वितीयौ । भावाभावयोः परतन्त्रप्रभेदत्वात् । न तृतीयः । व्याघातात् । मैवं, भावलक्षणाक्रान्तत्वात् । परतन्त्रं भावाभावतया द्विधैव न पुनरेकविधम् । नापि त्रिविधमित्येवम्परो विभागः । न पुनः परतन्त्रमेव भावाभावात्मकमिति ।&lt;/p&gt;&#xA;&lt;p&gt;भावतत्वान्तर्भूततया स्वतन्त्रतत्वस्याविभागे कारणोक्तिर्&lt;/p&gt;&#xA;&lt;p&gt;यथा भावेषु स्वतन्त्रतत्वं प्रविशति तथा विभागः क्रियतामिति चेन्नैवं शङ्क्यम् । तद्धि प्रधानतया सर्वविविक्तमेव वेदितव्यम् । अन्यथा द्विविधं तत्वं भावोऽभावश्च । भावोऽपि द्विविधः नित्योऽनित्यश्च । नित्यो द्विविधश् चेतनोऽचेतनश्च । चेतनोऽपि द्विविधः स्वतन्त्रोऽस्वतन्त्रश्चेति कर्तव्यम् । एवं सति न प्राधान्येन प्रतिपत्तिः स्यात् । भगवद्व्यतिरिक्तस्य सर्वस्याप्यस्वातन्त्र्यप्रतीतिर्न स्यात् । अस्मिन्पक्षे स्वतन्त्रस्य भावत्वं न विदितं स्यादिति सममेवेति चेन्न । पुरुषार्थोपयोगानुपयोगाभ्यां विशेषात् । अभावादीनां नित्यत्वाद्यनुक्तिश्च समैव । तस्माद्यथान्यासमेवास्तु ।&lt;/p&gt;</description>
    </item>
    <item>
      <title>१४ अस्वतन्त्रतत्वस्य भावाभावत्वाभ्यां विभागे विशेषकारणोक्तिः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/14_asvatantratatvasya_bhAvAbhAvatvAbhyAM/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/14_asvatantratatvasya_bhAvAbhAvatvAbhyAM/</guid>
      <description>&lt;h2 id=&#34;अथ-असवतनतर-चतनतवदनव-वभजयतम&#34;&gt;अथ अस्वतन्त्रं चेतनत्वादिनैव विभज्यताम्&lt;/h2&gt;&#xA;&lt;p&gt;&lt;strong&gt;अस्वतन्त्रतत्वस्य भावाभावत्वाभ्यां विभागे विशेषकारणोक्तिः&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;अथ अस्वतन्त्रं चेतनत्वादिनैव विभज्यताम् । किं चेतनत्वादिना विभज्य भावाभावतया विभागः कर्तव्य उतायं न कर्तव्य एव । नाद्यः, विशेषाभावात् । अभावस्याचेतनत्वम् एवं सति नोक्तं स्यादिति चेत्तथा सति चेतनस्य भावत्वमपि नोक्तं स्यादिति समम् । तर्हि केन विशेषेणास्य प्राधान्यमिति चेत् । वादिविप्रतिपत्तिभावाभावाभ्यां विशेषात् । अत एव न द्वितीयोऽपीति ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;परतन्त्रस्य भावत्वादिना विभागे विशेषं विवक्षुराक्षिपति ॥ अथेति ॥ अस्वतन्त्रं चेतनोऽचेतनश्चेति द्विविधम् । अचेतनोऽपि भावोऽभावश्चेति द्वेधा । इत्यादिरूपेण विभज्यताम् । किं भावत्वादिनेति भावः । विशेषेति ॥ पुरुषार्थोपयोगित्वादिविशेषस्याभावादित्यर्थः । विशेषमाशङ्क्य साम्यमाह ॥ अभावस्येति ॥ एवं सतीति ॥ भावत्वादिना विभागे कृते सतीत्यर्थः ॥ अस्येति ॥ भावत्वादिना विभागस्येत्यर्थः ॥ वादीति ॥ भावाभावत्वेऽस्ति विवादो न चेतनत्वादावतस्तन्निरासाय भावत्वादिविभागस्य प्राधान्यमित्यर्थः ॥ अत एवेति ॥ विवादाभावादेव कर्तव्यत्वपक्षो न युक्त इत्यर्थः ।&lt;/p&gt;</description>
    </item>
    <item>
      <title>१५ प्राभाकरमतरीत्या अभावस्वरूपाक्षेपस्तत्खण्डनञ्च</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/15_prAbhAkaramatarItyA_abhAvasvarUpAxepa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/15_prAbhAkaramatarItyA_abhAvasvarUpAxepa/</guid>
      <description>&lt;h2 id=&#34;अभव-एव-नसतत-कचत&#34;&gt;अभाव एव नास्तीति केचित्&lt;/h2&gt;&#xA;&lt;p&gt;&lt;strong&gt;प्राभाकरमतरीत्या अभावस्वरूपाक्षेपस्तत्खण्डनञ्च&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;अभाव एव नास्तीति केचित् । तदसत्, नास्तीति प्रतीतेर्दुरपह्नवत्वात् । घटो नास्तीति प्रतीतिर्भूतलमात्रविषयेति चेत् । मात्रेति किं भूतलमेवोच्यते उतातिरिक्तं किञ्चित् । आद्ये घटवत्यपि प्रसङ्गः । अतिरिक्तोऽपि घटश्चेदुक्तो दोषः । भावान्तरं चेद्रूपवति घटे गन्धो नास्तीति प्रतीतिप्रसङ्गः ।&lt;/p&gt;&#xA;&lt;p&gt;प्राभाकरेण विपक्षे बाधकप्रदर्शनपुरःसरं स्वपक्षस्थापनं तन्निरासश्च&lt;/p&gt;&#xA;&lt;p&gt;ननु घटाभावो घटाभाववति भूतले सम्बध्यते उत घटवति । नाद्यः, आत्माश्रयादिदोषप्रसङ्गात् । न द्वितीयः, विरोधात् । अतो वक्तव्यं भूतलमात्र इति । तदेवास्तु नास्तीति प्रतीतिविषय इति चेन्न । प्रश्न एवायं विविच्यताम् । यद्यभावसम्बन्धात्प्राक् कीदृशं भूतलमिति, यदि वा सम्बन्धसमये कीदृशमिति, यद्वा यद्यभावादिदं विविच्येत तदा कीदृशं नाम स्यादिति । आद्ये सघटमित्येवोत्तरम् । द्वितीये घटाभाववदिति । तृतीये यदि विवेको वस्तुकृतस् तदाऽभावस्य नष्टत्वाद्धटवदिति । यदि बुद्धिकृतस्तदा बुध्यैव घटप्रसक्तिमदिति । अन्यथा एवं भावप्रतिक्षेपोऽपि स्यादित्यास्तां विस्तरः ।&lt;/p&gt;</description>
    </item>
    <item>
      <title>१६ अभावनिरूपणम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/16_abhAvanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/16_abhAvanirUpaNam/</guid>
      <description>&lt;h2 id=&#34;परकपरधवससदतवन-तरवधऽभव-इषयत&#34;&gt;प्राक्प्रध्वंससदात्वेन त्रिविधोऽभाव इष्यते&lt;/h2&gt;&#xA;&lt;p&gt;&lt;strong&gt;अभावनिरूपणम्&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;द्विधेत्युक्त्या भावाभावयोरवान्तरभेदोऽस्तीति सूचितम् । तत्र भावनिरूपणादभावनिरूपणस्याल्पत्वात्सूचीकटाहन्यायेन पश्चादुद्दिष्टमप्यभावमादौ विभागेनोद्दिशति ॥ प्रागिति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;प्राक्प्रध्वंससदात्वेन त्रिविधोऽभाव इष्यते ।&lt;/strong&gt;&lt;/em&gt;&lt;/p&gt;&#xA;&lt;p&gt;प्राक्त्वेन प्रध्वंसत्वेन सदात्वेनोपलक्षितोऽभावस्त्रिविध इष्यते प्रामाणिकैरिति शेषः ।&lt;/p&gt;&#xA;&lt;p&gt;&lt;strong&gt;प्रागभावप्रध्वंसाभावयोर्निरूपणम्&lt;/strong&gt;&lt;/p&gt;&#xA;&lt;p&gt;उत्तरैकावधिरभावः प्रागभावः । प्रतियोग्युत्पत्तेः प्रागेवाभावोऽस्ति । उत्पन्ने तु तस्मिन्नास्तीति कृत्वा । पूर्वैकावधिरभावः प्रध्वंसाभावः । प्रतियोगिप्रध्वंसानन्तरमेवाभावो न तु प्रागस्तीति ।&lt;/p&gt;&#xA;&lt;h3 id=&#34;भववरणनम&#34;&gt;&lt;strong&gt;भाववर्णनम्&lt;/strong&gt;&lt;/h3&gt;&#xA;&lt;p&gt;उपलक्षित इति ॥ तथाच प्रागभावत्वं जन्याभावत्वं, सदातनाभावत्वञ्च त्रयं विभज्यतावच्छेदकमिति नोक्तदोष इति भावः ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;(रा.टि)&lt;/p&gt;&#xA;&lt;p&gt;॥ उपलक्षित इति ॥ स्वस्वरूपानुप्रविष्टैरेवेतरस्माद्व्यावर्तित इत्यर्थः । इत्थम्भूतलक्षणे तृतीयेति भावः । घटादिव्यावृत्त्यर्थम् उत्तरैकेत्येकपदम् । एवमग्रेऽपि । घटादेर्वक्ष्यमाणदिशा प्रध्वंसप्रागभावरूपत्वेऽपि उभयावधिमत्वात् । यद्वा अनित्यवस्तुस्वरूपात्मकान्योन्याभावस्य पूर्वोत्तरावधिमत्वात्तद्व्यावृत्त्यर्थमुत्तरैकेति पूर्वैकेति चैकपदम् । अनित्यवस्तुनिष्ठभेदा अनित्या इति टीकोक्तेः । घटादिसामग्य्रामनतिव्याप्तयेऽभावपदम् । एवं प्रध्वंसलक्षणेऽपि विनाशसामग्य्रुत्तरकालेनानतिव्याप्तये अभावपदम् । कुत एतदित्यतस्तत्र प्राक्पदसूचितयुक्तिमाह ॥ प्रतियोगीति ॥ न तु प्रागस्तीतीतिशब्दो हेत्वर्थः । एतेन मूले तृतीया हेतावित्यपि व्याख्यातं भवति ।&lt;/p&gt;</description>
    </item>
    <item>
      <title>१७ प्रागभावप्रध्वंसपरम्परया अनवस्थाशङ्का तन्निरासश्च</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/17_prAgabhAvapradhvaMsaparamparayA_anava/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/17_prAgabhAvapradhvaMsaparamparayA_anava/</guid>
      <description>&lt;h2 id=&#34;नचव-परगभवपरधवस-परधवसपरगभव-इत-परवह-परसजयत&#34;&gt;नचैवं प्रागभावप्रध्वंसः प्रध्वंसप्रागभाव इति प्रवाहौ प्रसज्येते&lt;/h2&gt;&#xA;&lt;p&gt;&lt;strong&gt;प्रागभावप्रध्वंसपरम्परया अनवस्थाशङ्का तन्निरासश्च&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;नचैवं प्रागभावप्रध्वंसः प्रध्वंसप्रागभाव इति प्रवाहौ प्रसज्येते । प्रतियोगिन एव प्रागभावप्रध्वंसत्वेन प्रध्वंसप्रागभावत्वेन चाङ्गीकृतत्वात् । तर्हि घटप्रध्वंसो नाम प्रागभावनिवृत्तेर्निवृत्तिरिति प्रागभावोन्मज्जनप्रसङ्ग इति चेन्न । घटवद् घटप्रध्वंसस्यापि तद्विरोधित्वात् ।&lt;/p&gt;&#xA;&lt;p&gt;निरवधिकोऽभावः सदाभावः । सदाऽभावोऽस्तीति कृत्वा । अथात्यन्ताभाव इति प्रसिद्धसंज्ञातिक्रमेण सदाभाव इति संज्ञान्तरकरणं किमर्थम् । लक्षणस्याप्युद्देशेनैव सूचनार्थम् । यच्चान्यैरत्यन्ताभावस्वरूपमुक्तं संसर्गप्रतियोगिकाभावोऽत्यन्ताभाव इति यथैतद्धटैतद्भूतलसंसर्गाभाव इति तदपि निराकर्तुमेतत् । तस्य निरवधिकत्वाभावात् । तर्ह्युदाहृतश्चतुर्थः स्यादिति चेन्न । तस्यापि यथासम्भवं प्रागभावादिष्वन्तभार्वात् ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;प्रागभावनाशः प्रतियोगिनोऽन्यः प्रध्वंसप्रागभावोऽपि तथेत्युपेत्य शङ्कते ॥ न चैवमिति ॥ प्रागभावप्रध्वंसयोर्नाशप्रागभावाङ्गीकार इत्यर्थः । कुत एतदित्यतस्तृतीयार्थमाह ॥ सदाऽभावोऽस्तीति कृत्वेति ॥ यथा सम्भवमिति ॥ यदि घटसंसर्गो भावी तदा प्रागभावः । यदि भूतस् तदा ध्वंसः । न कदापि चेत्तदात्यन्ताभाव इत्येवं यथासम्भवमित्यर्थः ।&lt;/p&gt;</description>
    </item>
    <item>
      <title>१८ अभावविभागे मतान्तरद्वयम्, तन्निरासश्च</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/18_abhAvavibhAge_matAntaradvayam_tannirA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/18_abhAvavibhAge_matAntaradvayam_tannirA/</guid>
      <description>&lt;h2 id=&#34;एक-बरवत-ससरगभवऽनयनयभवशचत-दववध-एवभव-इत&#34;&gt;एके ब्रुवते, संसर्गाभावोऽन्योन्याभावश्चेति द्विविध एवाभाव इति&lt;/h2&gt;&#xA;&lt;p&gt;&lt;strong&gt;अभावविभागे मतान्तरद्वयम्, तन्निरासश्च&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;एके ब्रुवते, संसर्गाभावोऽन्योन्याभावश्चेति द्विविध एवाभाव इति । अन्ये तु प्राक्प्रध्वंसात्यन्तान्योन्याभावात्मा चतुर्विध इति । तदुभयं निराकर्तुमिष्यते इत्युक्तम् । अन्योन्याभावो हि भेद एव । स च स्वरूपमेवेत्यन्यत्रोपपादितम् । कार्यकारणयोः संसर्गस्यान्यत्र निराकृतत्वेन प्रागभावप्रध्वंसाभावयोः संसर्गाभावत्वानुपपत्तेश्चेति ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;॥ द्विविध एवेति ॥ संसर्गाभावोऽपि प्रागभावादिभेदेन त्रिविध इत्यपि ध्येयम् ॥ अन्यत्रेति ॥ तत्वविवेकादौ ।&lt;/p&gt;&#xA;&lt;p&gt;भावाभावस्वरूपत्वान्नान्योन्याभावता पृथक् ।&lt;/p&gt;&#xA;&lt;p&gt;इत्यादिनेति भावः । प्रागभावादेस्संसर्गाभावत्वं वदतां मतं निराह ॥ कार्येति ॥ तन्तुपटयोस्संसर्गप्रतियोगिकः प्राचीनः प्रागभावः । उदीचीनः प्रध्वंसः । उभावपि तन्त्वादिसमवायिकारणनिष्ठतया प्रतियोगिना समानदेशौ भिन्नकालीनाविति मतमयुक्तम् । उपादानोपादेययोरभेदप्रतिपादनेन संसर्गस्य अन्यत्र तत्वविवेकादौ निरस्तत्वेनेत्यर्थः ।&lt;/p&gt;</description>
    </item>
    <item>
      <title>१९ भावविभागः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/19_bhAvavibhAgaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/19_bhAvavibhAgaH/</guid>
      <description>&lt;h2 id=&#34;चतनचतनतवन-भवऽप-दववध-मत&#34;&gt;चेतनाचेतनत्वेन भावोऽपि द्विविधो मतः&lt;/h2&gt;&#xA;&lt;p&gt;&lt;strong&gt;भावविभागः&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;भावं विभज्य दर्शयति ॥ चेतनेति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;चेतनाचेतनत्वेन भावोऽपि द्विविधो मतः ॥ २ ॥&lt;/strong&gt;&lt;/em&gt;&lt;/p&gt;&#xA;&lt;p&gt;न केवलमभावो भेदवान् । किन्तु भावोऽपीत्यपिशब्दः ।&lt;/p&gt;&#xA;&lt;p&gt;&lt;strong&gt;चेतनाचेतनलक्षणं&lt;/strong&gt;&lt;/p&gt;&#xA;&lt;p&gt;चेतयतीति चेतनः । अनेवंविधोऽचेतनः । तेन विष्णोश्चेतनत्वमभावस्याचेतनत्वं च ज्ञातव्यम् । सर्वमचेतनञ्चेतनार्थमिति चेतनस्य प्राधान्यात्पूर्वमुद्देशः ।&lt;/p&gt;&#xA;&lt;p&gt;&lt;strong&gt;सर्वचैतन्यवादनिरासः&lt;/strong&gt;&lt;/p&gt;&#xA;&lt;p&gt;मृदब्रवीदित्यादिवचनात्सर्वं चेतनमेवेति मतनिरासाय मत इत्युक्तम् । तच्चाभिमान्यधिकरणे निरस्तम् । चेतनादिविभागस्य नित्यादिविभागादभ्यर्हितत्वात्स एवादावुदाहृतः ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;॥ चेतयतीति ॥ स्वार्थे णिच् । चिती संज्ञाने । चेतते सम्यग्जानातीति बहुलग्रहणात्कर्तरि ल्युट् । यद्वा हेतुमत्येव णिच् । परान् बोधयतीत्यर्थः । चिती संज्ञान इत्यतो ण्यन्तात् ‘ण्यासश्रन्थो युज्’ इति ण्यन्तात्स्त्रियां युच्प्रत्यये अनादेशे णेरनिटीति णिलोपे चेतनेति रूपम् । अर्श आद्यच्प्रत्यये चेतना संज्ञा तद्वांश्चेतन इति रूपमिति भावः । अनेवंविधो ज्ञानहीन इत्यर्थः ॥ तेनेति ॥ एवं निर्वचनेनेत्यर्थः ॥ चेतनार्थमिति ॥ तददृष्टजत्वादिति भावः । अथातो विभूतयोऽस्य पूरुषस्येत्युक्तदिशा भगवद्भोगार्थत्वाद्वेति भावः ॥ अभिमान्यधिकरण इति ॥ अभिमानिव्यपदेशस्तु विशेषानुगतिभ्यामिति युक्तिपादीयतृतीयाधिकरणे मृदब्रवीद् आपोऽब्रुवन् तत्तेज एक्षत, ओषधयस्संवदन्त, इत्यादिवाक्यमप्रमाणम् । मृदादिकं न वक्तृत्वादिमज् जडत्वान्मृत्वादिति युक्तिविरुद्धत्वादिति प्राप्ते’ निर्दोषवेदवाक्यस्य निरवकाशयुक्तेश्चाप्रामाण्यायोगात् प्रमाणभूतोभयान्यथानुपपत्त्या मृदादिशब्दानां तदभिमानिचेतनपरत्वस्यावश्यं कल्प्यत्वादित्युक्तत्वान्न मृदादिजडस्यैव वक्तृत्वादिना चेतनत्वं कल्प्यमिति निरस्तमित्यर्थः ॥ अभ्यर्हितत्वादिति ॥ नित्यानित्यविभागेनेति वक्ष्यमाणविभागस्याचेतनविषयत्वाच्चेतनस्योक्तदिशा प्राधान्याद्वा मोक्षोपयोगत्वाद्वा अभ्यर्हितत्वमिति भावः ।&lt;/p&gt;</description>
    </item>
    <item>
      <title>२० चेतनविभागस् तल्लक्षणं च</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/20_chetanavibhAgaH_tallaxaNaM_cha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/20_chetanavibhAgaH_tallaxaNaM_cha/</guid>
      <description>&lt;h2 id=&#34;दखसपषट-तदसपषटमत-दवधव-चतनम&#34;&gt;दुःखस्पृष्टं तदस्पृष्टमिति द्वेधैव चेतनम्&lt;/h2&gt;&#xA;&lt;p&gt;&lt;strong&gt;चेतनविभागस् तल्लक्षणं च&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;यथोद्देशं चेतनविभागमाह ॥ दुःखस्पृष्टमिति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;दुःखस्पृष्टं तदस्पृष्टमिति द्वेधैव चेतनम् ।&lt;/strong&gt;&lt;/em&gt;&lt;/p&gt;&#xA;&lt;p&gt;कदाचिद्दुःखसम्बद्धमेव दुःखस्पृष्टम् । कदापि दुःखासम्बद्धं तदस्पृष्टम् ।&lt;/p&gt;&#xA;&lt;p&gt;&lt;strong&gt;मूलगतैवकारकृत्यं&lt;/strong&gt;&lt;/p&gt;&#xA;&lt;p&gt;कल्पितत्वाद्दुःखादीनां न किञ्चिद्दुःखस्पृष्टमित्येके । ईश्वरातिरिक्तं सर्वमपि दुःखस्पृष्टमेवेत्यन्ये । तदुभयनिरासायैवकारः । आद्यस्य प्रत्यक्षविरुद्धत्वाद् द्वितीयस्यागमविरुद्धत्वात् । परमेश्वरस्य दुःखास्पृष्टत्वं स्वातन्त्र्येणैव सिद्धम् ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;॥ आगमेति ॥ तत्वविवेकरूपागमेत्यर्थः ।&lt;/p&gt;&#xA;&lt;p&gt;नित्यानन्दज्ञानबला देवा नैवं तु दानवाः ।&lt;/p&gt;&#xA;&lt;p&gt;इत्याद्यगमेति वार्थः । यद्वा ‘द्वौ वा व सृत्यनुपक्रमौ प्रकृतिश्च परमश्च । द्वावेतौ नित्यमुक्तौ’ इत्याद्यागमेत्यर्थः ।&lt;/p&gt;&#xA;&lt;h3 id=&#34;ततवसङखयनटकटपपण&#34;&gt;&lt;strong&gt;तत्वसङ्ख्यानटीकाटिप्पणी&lt;/strong&gt;&lt;/h3&gt;&#xA;&lt;p&gt;उद्देशेनैव लक्षणं लब्धमित्याशयेनाह– कदाचिदिति ॥ मुक्तेष्वव्याप्तिपरिहारायाह– कदाचिदिति ॥ तेष्वेवातिव्याप्तिपरिहारायाह– कदापीति ॥ केचित्तु सर्वदा दुःखसम्बन्धस्यासम्भवात्कदाचिदिति । संसारिणि सुषुप्तावतिव्याप्तिपरिहाराय कदापीत्युक्तमित्याहुः । तन्न । दुःखशब्देन चेतनप्रकृति(सं)बन्धरूपायास्संसृतेर्विवक्षितत्वेनाव्याप्त्यति- व्याप्त्योरभावात् । अत एव तत्त्वविवेके ‘सृतियुगि’ति व्यवहृतम् । श्रीरूपास्वतन्त्रचेतनस्यादुःखस्पृष्टत्वलाभेऽपि ईश्वरस्य दुःखास्पृष्टत्वं न लब्धमित्यपेक्षायामाह– परमेश्वरस्येति ॥ स्वातन्त्र्येणैवेति ॥ दुःखित्वविरुद्धस्वातन्त्र्येणोद्देशादित्यर्थः ।&lt;/p&gt;</description>
    </item>
    <item>
      <title>२१ दुःखास्पृष्टस्पृष्टदुःखचेतनयोः क्रमेणोद्देशः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/21_duHkhAspRShTaspRShTaduHkhachetanayoH_/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/21_duHkhAspRShTaspRShTaduHkhachetanayoH_/</guid>
      <description>&lt;h2 id=&#34;नतयदख-रमऽनय-त-सपषटदख-समसतश&#34;&gt;नित्यादुःखा रमाऽन्ये तु स्पृष्टदुःखाः समस्तशः&lt;/h2&gt;&#xA;&lt;p&gt;&lt;strong&gt;दुःखास्पृष्टस्पृष्टदुःखचेतनयोः क्रमेणोद्देशः&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;यद्यप्यनयोर्दुःखास्पृष्टं चेतनं प्रधानं तथाप्यभावस्य भावनिरूप्यत्वाद् दुःखस्पृष्टस्य प्रथममुद्देशः । तथापि प्राधान्यक्रमस्य मुख्यत्वात्तदनुसारेण द्वे अपि निर्दिशति ॥ नित्यादुखेति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;नित्यादुःखा रमाऽन्ये तु स्पृष्टदुःखाः समस्तशः ॥ ३ ॥&lt;/strong&gt;&lt;/em&gt;&lt;/p&gt;&#xA;&lt;p&gt;अन्ये चेतनाः । एके तु व्यष्टिसमष्टिभेदेन जीवान्परिकल्प्य गरुडानन्त विष्वक्सेनादीन्समष्टिजीवानपि नित्यादुःखानाचक्षते । तन्निरासाय समस्तश इत्युक्तम् । अत्र चाऽगमानां प्रामाण्यम् । अत एव दुःखास्पृष्टे प्रभेदाभावाद्दुःखस्पृष्टापेक्षयैव धाप्रत्ययः पूर्वोक्तो ज्ञातव्यः ।&lt;/p&gt;&#xA;&lt;h3 id=&#34;भववरणनम&#34;&gt;&lt;strong&gt;भाववर्णनम्&lt;/strong&gt;&lt;/h3&gt;&#xA;&lt;p&gt;आगमानामिति ॥ ‘दुःखासम्पीडनत्वान् मध्यमो वायुरुच्यते । दुःखस्य योगतो भोगाद् रुद्रवीन्द्रादयोऽधमाः ॥’ इति मूलभूतागमानामित्यर्थः ।&lt;/p&gt;</description>
    </item>
    <item>
      <title>२२ स्पृष्टदुःखचेतनविभागस्तल्लक्षणं च</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/22_spRShTaduHkhachetanavibhAgastallaxaNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/22_spRShTaduHkhachetanavibhAgastallaxaNa/</guid>
      <description>&lt;h2 id=&#34;सपषटदख-वमकतशच-दखससथ-इत-दवध&#34;&gt;स्पृष्टदुःखा विमुक्ताश्च दुःखसंस्था इति द्विधा&lt;/h2&gt;&#xA;&lt;p&gt;&lt;strong&gt;स्पृष्टदुःखचेतनविभागस्तल्लक्षणं च&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;अत एव तद्विभागमाह ॥ स्पृष्टदुःखा इति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;स्पृष्टदुःखा विमुक्ताश्च दुःखसंस्था इति द्विधा ।&lt;/strong&gt;&lt;/em&gt;&lt;/p&gt;&#xA;&lt;p&gt;विमुक्ता दुःखात् । दुःखसंस्था वर्तमानदुःखाः । चशब्दो दुःखसंस्था इत्यतः परं योज्यः । अत्र प्राधान्यक्रमेणोद्देशः ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;॥ अत एवेति ॥ धाप्रत्ययेनावान्तरभेदस्य सूचनादेवेत्यर्थः ॥&lt;/p&gt;&#xA;&lt;h3 id=&#34;ततवसङखयनटकटपपण&#34;&gt;&lt;strong&gt;तत्वसङ्ख्यानटीकाटिप्पणी&lt;/strong&gt;&lt;/h3&gt;&#xA;&lt;p&gt;अत एव तद्विभागमिति ॥ धाल्प्रत्ययेन दुःखस्पृष्टेष्वेवावान्तरभेदस्य ज्ञापितत्वादेव तज्जिज्ञासायामित्यर्थः । विमुक्तशब्देन रमाया अपि प्राप्तिं परिहर्तुमाह– दुःखादिति ॥ तथा च दुःखध्वंसाधिकरणा इत्यर्थः । सृतियुक्तत्वरूपं दुःखसंस्थत्वं मुक्तेषु कदाचित् सृतियुक्तेषु गतमत आह– वर्तमानेति ॥ एत एव चानयोर्लक्षणे । एवमुत्तरत्रापि संज्ञानिरुक्त्यैव (लक्षणं) लभ्यत इति द्रष्टव्यम् । स्पृष्टदुःखानां साधारणतया समुच्चेयत्वाभावादाह– चशब्द इति ॥&lt;/p&gt;</description>
    </item>
    <item>
      <title>२३ दुःखसंस्थचेतनविभागस्तल्लक्षणं च</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/23_duHkhasaMsthachetanavibhAgastallaxaNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/23_duHkhasaMsthachetanavibhAgastallaxaNa/</guid>
      <description>&lt;h2 id=&#34;दखससथ-मकतयगय-अयगय-इत-च-दवध&#34;&gt;दुःखसंस्था मुक्तियोग्या अयोग्या इति च द्विधा&lt;/h2&gt;&#xA;&lt;p&gt;&lt;strong&gt;दुःखसंस्थचेतनविभागस्तल्लक्षणं च&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;दुःखसंस्थानां प्रभेदमाह ॥ दुःखसंस्था इति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;दुःखसंस्था मुक्तियोग्या अयोग्या इति च द्विधा ॥ ४ ॥&lt;/strong&gt;&lt;/em&gt;&lt;/p&gt;&#xA;&lt;p&gt;अयोग्या मुक्तेः । अयोग्या इत्यतःपरं चशब्दो ज्ञातव्यः । अत्रापि तदेवोद्देशक्रमे निमित्तम् । ननु च प्राधान्याद्विमुक्तभेदः प्रथमं वक्तव्यः । सत्यं, योग्यायोग्यभेदस्य दुःखसंस्थेष्वेव भावात्तदभिधानानन्तरं मुक्तियोग्यभेदकथनस्य सौकर्यात्क्रमोल्लङ्घनम् ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;अत्रापि तदेवेति ॥ प्राधान्यमेवेत्यर्थः ॥ दुःखसंस्थेष्वेवेति ॥ न तु मुक्तेष्विति भावः । योग्यतायाः स्वभावत्वेन मुक्तेष्वपि मुक्तियोग्यतायाः सत्वान्मुक्तियोग्यभेदकथनस्येत्युक्तावविरोधः । यद्वा एवं विमुक्तियोग्या इत्येतदभिप्रायमिदम् ।&lt;/p&gt;</description>
    </item>
    <item>
      <title>२४ मुक्तचेतनविभागस्तल्लक्षणं च</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/24_muktachetanavibhAgastallaxaNaM_cha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/24_muktachetanavibhAgastallaxaNaM_cha/</guid>
      <description>&lt;h2 id=&#34;दवरषपतपनर-इत-मकतसत-पञचध&#34;&gt;देवर्षिपितृपनरा इति मुक्तास्तु पञ्चधा&lt;/h2&gt;&#xA;&lt;p&gt;&lt;strong&gt;मुक्तचेतनविभागस्तल्लक्षणं च&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;इदानीं मुक्तानां प्रभेदमाह ॥ देवेति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;देवर्षिपितृपनरा इति मुक्तास्तु पञ्चधा ।&lt;/strong&gt;&lt;/em&gt;&lt;/p&gt;&#xA;&lt;p&gt;पान्तीति पाश्चक्रवर्तिनः । नरा मनुष्योत्तमाः । तुशब्दोऽवधारणे । तेन ये मोक्षे तारतम्यं न मन्यन्ते तन्मतं निराचष्टे । गन्धर्वादीनां केषाञ्चिदेष्वेवान्तर्भावात् केषाञ्चिदविवक्षितत्वान्न ग्रन्थान्तरविरोधः ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;॥ पान्तीति पा इति ॥ पा रक्षणे, पचाद्यचू आतो लोप इटि चेत्याकारलोपः ॥ केषाञ्चिदिति ॥ देवगन्धर्वाणां कर्मजाजानजदेवानां चेत्यर्थः ॥ केषाञ्चिदिति ॥ मनुष्यगन्धर्वादीनामित्यर्थः ॥ ग्रन्थान्तरेति ॥ तैत्तिरीयादिग्रन्थान्तरेत्यर्थः ।&lt;/p&gt;&#xA;&lt;h3 id=&#34;ततवसङखयनटकटपपण&#34;&gt;&lt;strong&gt;तत्वसङ्ख्यानटीकाटिप्पणी&lt;/strong&gt;&lt;/h3&gt;&#xA;&lt;p&gt;पितृपत्वमेकोपाधिरिति भ्रान्तिं वारयितुमाह– पान्तीतीति ॥ ननु गन्धर्वादीनामपि मुक्तेर्ग्रन्थान्तरे उक्तत्वाद्विभागन्यूनतेत्यत आह– गन्धर्वादीनामिति ॥ आदिपदेनाप्सरसां ग्रहणम् । एषु ऋषिपितृपादिषु । केषाञ्चिदिति ॥ असुरगन्धर्वादीनामित्यर्थः ।&lt;/p&gt;</description>
    </item>
    <item>
      <title>२५ मुक्तविभागस्य मुक्तियोग्येष्वतिदेशः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/25_muktavibhAgasya_muktiyogyeShvatidesha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/25_muktavibhAgasya_muktiyogyeShvatidesha/</guid>
      <description>&lt;h2 id=&#34;एव-वमकतयगयशच&#34;&gt;एवं विमुक्तियोग्याश्च&lt;/h2&gt;&#xA;&lt;p&gt;&lt;strong&gt;मुक्तविभागस्य मुक्तियोग्येष्वतिदेशः&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;दुःखसंस्था मुक्तियोग्यायोग्यभेदाद्द्विधा इत्युक्तम् । तत्र मुक्तप्रभेदं योग्येष्वतिदिशति ॥ एवमिति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;एवं विमुक्तियोग्याश्च &amp;hellip;&amp;hellip;.।&lt;/strong&gt;&lt;/em&gt;&lt;/p&gt;&#xA;&lt;p&gt;देवर्ष्यादिभेदेन पञ्चधा इत्यस्यानुकर्षणार्थश्चकारः ।&lt;/p&gt;&#xA;&lt;h3 id=&#34;ततवसङखयनटकटपपण&#34;&gt;&lt;strong&gt;तत्वसङ्ख्यानटीकाटिप्पणी&lt;/strong&gt;&lt;/h3&gt;&#xA;&lt;p&gt;मुक्तप्रभेदमिति ॥ मुक्तप्रभेदप्रकारमित्यर्थः ।&lt;/p&gt;&#xA;&lt;h3 id=&#34;ततवसङखयनववरणम&#34;&gt;&lt;strong&gt;तत्वसङ्ख्यानविवरणम्&lt;/strong&gt;&lt;/h3&gt;&#xA;&lt;p&gt;मुक्तप्रभेदमिति । मुक्तानां देवर्ष्यादिप्रभेदं प्रकारमित्यर्थः ।&lt;/p&gt;&#xA;&lt;h3 id=&#34;ततवसङखयनटपपणम&#34;&gt;&lt;strong&gt;तत्वसङ्ख्यानटिप्पणम्&lt;/strong&gt;&lt;/h3&gt;&#xA;&lt;p&gt;इत्युक्तमिति ॥ दुःखसंस्था मुक्तियोग्या अयोग्या इत्यादिना । मुक्तप्रभेदं देवर्षीत्यादिरूपम् । योग्येषु मुक्तियोग्येषु । चशब्दकृत्यमाह ॥ देवर्ष्यादीति ॥ अनुकर्षणार्थः । बहुव्रीहिः ।&lt;/p&gt;&#xA;&lt;h3 id=&#34;भवचनदरक&#34;&gt;&lt;strong&gt;भावचन्द्रिका&lt;/strong&gt;&lt;/h3&gt;&#xA;&lt;p&gt;मुक्तप्रभेदं मुक्तप्रभेदप्रकारम् ।&lt;/p&gt;&#xA;&lt;h3 id=&#34;कश-टपपण&#34;&gt;&lt;strong&gt;काशी टिप्पणी&lt;/strong&gt;&lt;/h3&gt;&#xA;&lt;p&gt;मुक्तियोग्यविभागस्याप्रकृतत्वशङ्कां वारयितुमाह ॥ दुःखसंस्था इति ॥ तत्र द्विधेत्युक्त्या तद्विभागोऽपि सूचित इति भावः । तत्र तयोर्मध्ये । योग्येष्विति सम्बन्धः । चशब्दस्यायोग्यसमुच्चायकत्वायोगादाह ॥ देवर्ष्यादीति ॥ यद्यपि एवमित्यस्यैव देवर्ष्यादिभेदेन पञ्चधेत्यर्थकत्वसम्भवस् तथापि न तस्य समुच्चयार्थकत्वम् । यथा मुक्तास्तथा मुक्तियोग्या इत्युपमार्थत्वमेवाभिप्रेतम् । अन्यथा चशब्दवैयर्थ्यादिति भावेनानुकर्षः कृतः । यद्वा एवमित्यस्य देवर्ष्यादिभेदेनेति व्याख्यानम् । चशब्दात्पञ्चधेत्यनुकर्ष इति व्याख्येयमतो नान्यतरवैयर्थ्यम् । अत एव देवर्ष्यादिभेदेनेत्यर्थानुवाद एव कृतो न तु देवर्षिपितृपनरा इति शब्दानुवाद इत्यवधेयम् ।&lt;/p&gt;</description>
    </item>
    <item>
      <title>२६ मुक्त्ययोग्यचेतनविभागः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/26_muktyayogyachetanavibhAgaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/26_muktyayogyachetanavibhAgaH/</guid>
      <description>&lt;h2 id=&#34;तमग-सतससथत-इत-दवध-मकतययगय&#34;&gt;तमोगाः सृतिसंस्थिता इति द्विधा मुक्त्ययोग्याः&lt;/h2&gt;&#xA;&lt;p&gt;&lt;strong&gt;मुक्त्ययोग्यचेतनविभागः&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;मुक्त्ययोग्यविभागमाह ॥ तमोगा इति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;&amp;hellip;&amp;hellip;तमोगाः सृतिसंस्थिताः ॥ ५ ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;इति द्विधा मुक्त्ययोग्याः &amp;hellip;&amp;hellip;&amp;hellip;..।&lt;/strong&gt;&lt;/em&gt;&lt;/p&gt;&#xA;&lt;p&gt;तमोगास्तमोयोग्याः । न तु प्राप्ततमसः । वक्ष्यमाणविभागविरोधात् । सृतिसंस्थिता नित्यसंसारिणः । अयोग्यतातिशयानुसारेणोद्देशः ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;॥ वक्ष्यमाणेति ॥ दैत्येत्यादिवक्ष्यमाणेत्यर्थः ॥ अयोग्यतेति ॥ मुक्तितत्साधनादावयोग्यतातिशयेत्यर्थः ।&lt;/p&gt;&#xA;&lt;h3 id=&#34;ततवसङखयनववरण&#34;&gt;&lt;strong&gt;तत्वसङ्ख्यानविवरणं&lt;/strong&gt;&lt;/h3&gt;&#xA;&lt;p&gt;तमोयोग्याः प्रकीर्तिता इति वक्ष्यमाणमूलानुसारेण तमोगा इत्यस्यार्थमाह ॥ तमोयोग्या इति । ननु तमोगा इत्यस्य तमसि स्थिताः प्राप्ततमस इति यावदित्येवार्थः कस्मान्न स्यादित्यत आह ॥ न तु प्राप्ततमस इति । कुत इत्यत आह ॥ वक्ष्यमाणेति । दैत्यरक्षःपिशाचका इत्यादिना तमोयोग्यानां विभागस्य वक्ष्यमाणत्वेन तद्विरोधप्रसङ्गादित्यर्थः । सृतिसंस्थापेक्षया तमोयोग्यानामादावुद्देशे निमित्तमाह ॥ अयोग्यतातिशयेति । नित्यसंसार्यपेक्षया अयोग्यताप्रयुक्तदुःखातिशयानुसारेणेत्यर्थः ।&lt;/p&gt;</description>
    </item>
    <item>
      <title>२७ तमोयोग्यचेतनविभागः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/27_tamoyogyachetanavibhAgaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/27_tamoyogyachetanavibhAgaH/</guid>
      <description>&lt;h2 id=&#34;दतयरकषपशचक--मरतयधमशचतरधव-तमयगय-परकरतत&#34;&gt;दैत्यरक्षःपिशाचकाः । मर्त्याधमाश्चतुर्धैव तमोयोग्याः प्रकीर्तिताः&lt;/h2&gt;&#xA;&lt;p&gt;&lt;strong&gt;तमोयोग्यचेतनविभागः&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;तमोयोग्यानां प्रभेदमाह ॥ दैत्येति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;&amp;hellip;. &amp;hellip;.. &amp;hellip;&amp;hellip;&amp;hellip;&amp;hellip;.दैत्यरक्षःपिशाचकाः ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;मर्त्याधमाश्चतुर्धैव तमोयोग्याः प्रकीर्तिताः ॥ ६ ॥&lt;/strong&gt;&lt;/em&gt;&lt;/p&gt;&#xA;&lt;p&gt;मर्त्याधमा इत्यतः परमितिशब्दोऽध्याहार्यः । अप्रसिद्धत्वादस्य भेदस्याश्रद्धेयत्वं निवारयितुमेवशब्दः । प्रकीर्तिता इति अत्राऽगमसम्मतिमाचष्टे । स चान्यत्रोदाहृतो द्रष्टव्यः ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;॥ स चान्यत्रोदाहृत इति ॥ प्रजा ह तिस्त्रो अत्यायमीयुरित्यैतरेयभाष्ये । तथा तृतीयस्कन्धे एकादशतात्पर्ये च ।&lt;/p&gt;&#xA;&lt;p&gt;जाताऽतिकृष्णा तद्देहाद्दैत्यरक्षःपिशाचकः ।&lt;/p&gt;&#xA;&lt;p&gt;इत्युदाहृत इत्यर्थः ।&lt;/p&gt;&#xA;&lt;h3 id=&#34;ततवसङखयनटकटपपण&#34;&gt;&lt;strong&gt;तत्वसङ्ख्यानटीकाटिप्पणी&lt;/strong&gt;&lt;/h3&gt;&#xA;&lt;p&gt;दैत्यादिषु प्रत्येकचातुर्विध्यान्वयभ्रमं वारयितुमाह – इतिशब्दोऽध्याहार्य इति ॥&lt;/p&gt;&#xA;&lt;h3 id=&#34;ततवसङखयनववरण&#34;&gt;&lt;strong&gt;तत्वसङ्ख्यानविवरणं&lt;/strong&gt;&lt;/h3&gt;&#xA;&lt;p&gt;दैत्यादिषु प्रत्येकं चातुर्विध्यान्वयभ्रमं वारयितुमाह ॥ इतिशब्दोऽध्याहार्य इति । तथा च तमोयोग्या दैत्यरक्षःपिशाचकाः । मर्त्याधर्माश्चेति चतुर्धेत्युक्तया दैत्यादीनां प्रत्येकं चतुर्विधत्वभ्रमो निरस्त इति ज्ञातव्यम् ॥ एवशब्द इति । अवधारणेनाश्रद्धेयत्वं निवारितमिति ज्ञातव्यम् । अप्रसिद्धत्वपरिहाराय प्रकीर्तिता इत्युक्तं तदभिप्रायमाह ॥ प्रकीर्तिता इति । अत्र तमोयोग्यानामेवं चातुर्विध्ये ।&lt;/p&gt;</description>
    </item>
    <item>
      <title>२८ प्रकारान्तरेण तमोयोग्यचेतनविभागः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/28_prakArAntareNa_tamoyogyachetanavibhAg/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/28_prakArAntareNa_tamoyogyachetanavibhAg/</guid>
      <description>&lt;h2 id=&#34;त-च-परपतनधतमस-सतससथ-इत-दवध&#34;&gt;ते च प्राप्तान्धतमसः सृतिसंस्था इति द्विधा&lt;/h2&gt;&#xA;&lt;p&gt;&lt;strong&gt;प्रकारान्तरेण तमोयोग्यचेतनविभागः&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;चतुर्विधा अप्येते प्रत्येकं द्विधा इत्याह ॥ ते चेति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;ते च प्राप्तान्धतमसः सृतिसंस्था इति द्विधा ।&lt;/strong&gt;&lt;/em&gt;&lt;/p&gt;&#xA;&lt;p&gt;ते च चतुर्विधा अपि । सृतिसंस्थाः संसारे वर्तमाना नाधुनापि तमः प्राप्ताः । योग्यतायाश्चैतन्यस्वभावत्वेन तमोयोग्यानामयं विभागो नानुपपन्नः ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;ननु योग्यविभागत्वं प्राप्ततमस्कानामयुक्तम् । फलप्राप्तौ योग्यताया विनाशादित्यत आह ॥ योग्यताया इति ॥&lt;/p&gt;&#xA;&lt;h3 id=&#34;ततवसङखयनटकटपपण&#34;&gt;&lt;strong&gt;तत्वसङ्ख्यानटीकाटिप्पणी&lt;/strong&gt;&lt;/h3&gt;&#xA;&lt;p&gt;ननु तमोयोग्यतायाः सृतिसंस्थमात्रवृत्तित्वात्कथमन्धतमसम्प्राप्ता अपि तमोयोग्यमध्ये विभज्यन्त इत्यत आह– योग्यताया इति ॥ चैतन्यविशेषस्य चान्धन्तमःप्राप्तिकालेऽपि सत्त्वान्नोक्तविभागानुपपत्तिरित्यर्थः ।&lt;/p&gt;&#xA;&lt;h3 id=&#34;ततवसङखयनववरण&#34;&gt;&lt;strong&gt;तत्वसङ्ख्यानविवरणं&lt;/strong&gt;&lt;/h3&gt;&#xA;&lt;p&gt;ननु सहकारिविरहप्रयुक्तकार्याभावरूपा योग्यता वनस्थे कोमलदण्डादौ दृष्टा । एतादृशी च योग्यता सृतिसंस्थेष्वेवास्ति । न तु प्राप्तान्धतमसेषु । तत्र सहकारिणामेव सत्त्वेन तद्विरहप्रयुक्तकार्याभावाभावात् । अतः प्राप्तान्धतमसानां कथं तमोयोग्यप्रभेदरूपत्वमित्यत आह ॥ योग्यताया इति । सिद्धान्ते योग्यता शक्तिश्च चैतन्यस्वरूपमेव । तथा च चैतन्यस्वरूपमेव योग्यता न पूर्वोक्ता । यथोक्तम् । ‘‘स्वभावाख्या योग्यता या हठाख्ये’’ति । तथा च प्राप्तान्धतमसेष्वपि चैतन्यस्वरूपस्यानपायेन योग्यताया अनपायात् प्राप्तान्धतमसानामपि तमोयोग्यस्वरूपत्वं नानुपन्नमित्यर्थः ॥&lt;/p&gt;</description>
    </item>
    <item>
      <title>२९ अचेतनविभागः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/29_achetanavibhAgaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/29_achetanavibhAgaH/</guid>
      <description>&lt;h2 id=&#34;नतयनतयवभगन-तरधवचतन-मतम&#34;&gt;नित्यानित्यविभागेन त्रिधैवाचेतनं मतम्&lt;/h2&gt;&#xA;&lt;p&gt;&lt;strong&gt;अचेतनविभागः&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;एवं चेतनविभागं विस्तरेणाभिधायावसरप्राप्तमचेतनविभागमाह ॥ नित्यानित्येति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;नित्यानित्यविभागेन त्रिधैवाचेतनं मतम् ॥ ७ ॥&lt;/strong&gt;&lt;/em&gt;&lt;/p&gt;&#xA;&lt;p&gt;अत्राप्यचेतनमेवैवं विभागवदित्यर्थानभ्युपगमात् पूर्वोक्ततत्वानामपि प्रमाणान्तरेण नित्यत्वादिग्रहणं न विरुद्धम् । नित्यानित्यविभागेनेत्यस्य नित्यानित्यत्वेन तद्विभागेन चेत्यर्थः । तथा च नित्यानित्यं नित्यमनित्यं चेत्यचेतनं त्रिविधमित्युक्तं भवति ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;॥ पूर्वोक्तेति ॥ चेतनानां नित्यत्वम् अत्यन्ताभावध्वंसयोर्नित्यत्वं प्रागभावस्यानित्यत्वम् अन्योन्याभावस्य च यथाधिकरणं नित्यत्वमनित्यत्वं चेत्यादि ध्येयमित्यर्थः ।&lt;/p&gt;&#xA;&lt;h3 id=&#34;ततवसङखयनटकटपपण&#34;&gt;&lt;strong&gt;तत्वसङ्ख्यानटीकाटिप्पणी&lt;/strong&gt;&lt;/h3&gt;&#xA;&lt;p&gt;नित्यानित्यविभागेनेत्यादिना विधाद्वयस्यैव लाभात् त्रिधेति कथमुक्तमित्यत आह– नित्यानित्यविभागेनेत्यस्येति ॥ तथा च नित्यानित्यत्वञ्च विभागश्च नित्यानित्यविभाग इति द्वन्द्वैकवद्भाव इत्युक्तं भवति ।&lt;/p&gt;&#xA;&lt;h3 id=&#34;ततवसङखयनववरणम&#34;&gt;&lt;strong&gt;तत्वसङ्ख्यानविवरणम्&lt;/strong&gt;&lt;/h3&gt;&#xA;&lt;p&gt;अवसरप्राप्तमिति । चेतनाचेतनयोर्मध्ये चेतनस्याभ्यर्हितत्वेन तन्निरूपणानन्तरं प्राप्तमित्यर्थः । नन्वेवं सति स्वतन्त्रतत्वस्य विष्णोर्नित्यत्वं नोक्तं स्यात् । तस्यास्वतन्त्रप्रभेदरूपत्वात् । परतन्त्रतत्वेऽपि चेतनानां नित्यत्वं नोक्तं स्यात् । तस्याचेतनप्रभेदरूपत्वात् । तथा ध्वंसात्यन्ताभावयोर्नित्यत्वं प्रागभावस्यानित्यत्वमपि नोक्तं स्यात् । तस्य भावप्रभेदरूपाचेतनप्रभेदरूपत्वादित्यत आह ॥ अत्रापीति । एवम् अचेतनं नित्यादिभेदेन त्रिविधमेव न पुनरेकविधं नापि चतुर्विधमित्येवार्थोऽभिमतो न पुनरचेतनमेव नित्यादिविभागवदिति । तथा च पूर्वोक्तानां विष्ण्वादितत्वानां नित्यत्वादिकं न विरुद्धमित्यर्थः । ननु नित्यानित्यविभागेनेत्यादिना विधाद्वयस्यैव लाभात् त्रिधेति कथमुक्तमित्यत आह ॥ नित्यानित्यविभागेनेत्यस्येति ॥ तद्विभागेनेति । नित्यानित्यस्य विभागेन पार्थक्यकरणेन । तथा च नित्यत्वेनानित्यत्वेन चेत्यर्थः । तथा च नित्यानित्यं च विभागश्च नित्यानित्यविभागमिति द्वन्द्वैकवद्भावमित्युक्तं भवति ॥&lt;/p&gt;</description>
    </item>
    <item>
      <title>३० नित्यान्यचेतनानि</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/30_nityAnyachetanAni/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/30_nityAnyachetanAni/</guid>
      <description>&lt;h2 id=&#34;नतय-वद&#34;&gt;नित्या वेदाः&lt;/h2&gt;&#xA;&lt;p&gt;&lt;strong&gt;नित्यान्यचेतनानि&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;क्रमेण त्रयं दर्शयिष्यन्नित्यं तावद्दर्शयति ॥ नित्या इति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;नित्या वेदाः&amp;hellip;&amp;hellip;. &amp;hellip;&amp;hellip;. &amp;hellip;&amp;hellip;. ।&lt;/strong&gt;&lt;/em&gt;&lt;/p&gt;&#xA;&lt;p&gt;अत्र नित्यत्वं नाम कूटस्थतया आद्यन्तशून्यत्वम् । तच्च वेदानां ‘नित्या वेदाः समस्ताश्च’ इत्यादि प्रमाणसिद्धम् । अत्र वेदा इत्युपलक्षणम् । पञ्चाशद्वर्णानामव्याकृताकाशस्य च तथा भावात् ।&lt;/p&gt;&#xA;&lt;h3 id=&#34;भववरणन&#34;&gt;&lt;strong&gt;भाववर्णनं&lt;/strong&gt;&lt;/h3&gt;&#xA;&lt;p&gt;नित्यत्वं क्रमाद्यन्तशून्यत्वं, अत्र हेतुः ॥ कूटस्थतयेति ॥ अपरिणामितयेत्यर्थः ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;॥ कूटस्थतयाऽऽद्यन्तशून्यत्वमिति ॥ कूटवद् आकाशवन् निर्विकारतया स्थिततयेत्यर्थः । यद्यप्यानुपूर्व्याः कृत्रिमत्वेन सजातीयानुपूर्वीकत्वमात्रेण प्रवाहतोऽनादित्वमेव । न कूटस्थत्वम् । तथैव तत्वनिर्णयटीकोक्तेः । तथाप्यध्यापकाद्युच्चरितवेदस्य तथात्वेऽपि ईश्वरबुद्धिस्थक्रमापेक्षयैतदुक्तिः । उक्तं हि तत्वनिर्णये ‘सर्वज्ञत्वादीश्वरस्य तद्बुद्धौ सर्वदा प्रतीयमानत्वात्’ इति । तथा तत्वनिर्णयोक्तप्रमाणशेषे ‘‘नित्या वेदास्समस्ताश्च शाश्वता विष्णुबुद्धिगाः ।’’ इति विष्णुबुद्धिगतत्वमुक्तम् ।&lt;/p&gt;</description>
    </item>
    <item>
      <title>३१ नित्यानित्यान्यचेतनानि</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/31_nityAnityAnyachetanAni/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/31_nityAnityAnyachetanAni/</guid>
      <description>&lt;h2 id=&#34;परणदय-कल-परकतरव-च--नतयनतय-तरध-परकत&#34;&gt;पुराणाद्याः कालः प्रकृतिरेव च । नित्यानित्यं त्रिधा प्रोक्तं&lt;/h2&gt;&#xA;&lt;p&gt;&lt;strong&gt;नित्यानित्यान्यचेतनानि&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;नित्यानित्यं विभागेनाऽह ॥ पुराणाद्या इति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;&amp;hellip;&amp;hellip;.पुराणाद्याः कालः प्रकृतिरेव च ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;नित्यानित्यं त्रिधा प्रोक्तं&amp;hellip;&amp;hellip;.. ॥&lt;/strong&gt;&lt;/em&gt;&lt;/p&gt;&#xA;&lt;p&gt;पुराणाद्याः पौरुषेयग्रन्था एका विधा । कालोऽपरा । प्रकृतिरन्या ।&lt;/p&gt;&#xA;&lt;p&gt;नित्यत्वादिप्रकारत्रैविध्योक्तिर्&lt;/p&gt;&#xA;&lt;p&gt;ननु च त्रिधेति प्रकारत्रैविध्यमुक्तम् । न चात्र कश्चित्प्रकारो दर्शितः । किं तु वस्तुनिर्देश एव कृतः । नैष दोषः । यन्न सर्वथा कूटस्थं नाप्यनित्यमेव तदुच्यते नित्यानित्यम् । तस्य तिस्रो विधास्सम्भवन्ति । उत्पत्तिमत्त्वे सति विनाशाभावः । एकदेशे उत्पत्तिविनाशावेकदेशिन स्तदभावः । स्वरूपेणोत्पत्त्याद्यभावेऽप्यवस्थागमापायवत्त्वं चेति । तदेतद्विधात्रयमुक्तवस्तुत्रयेऽस्तीति तस्यैव ग्रहणं कृतम् ।&lt;/p&gt;</description>
    </item>
    <item>
      <title>३२ नित्यत्वादिप्रकारत्रैविध्यपरीक्षा</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/32_nityatvAdiprakAratraividhyaparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/32_nityatvAdiprakAratraividhyaparIxA/</guid>
      <description>&lt;h2 id=&#34;ननवव-सतयवनतरभदरवधनतरमपयतपरकषत-शकयमतयत-एवतयकतम&#34;&gt;नन्वेवं सत्यवान्तरभेदैर्विधान्तरमप्युत्प्रेक्षितुं शक्यमित्यत एवेत्युक्तम्&lt;/h2&gt;&#xA;&lt;p&gt;&lt;strong&gt;नित्यत्वादिप्रकारत्रैविध्यपरीक्षा&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;नन्वेवं सत्यवान्तरभेदैर्विधान्तरमप्युत्प्रेक्षितुं शक्यमित्यत एवेत्युक्तम् । तत्रोपपादकाकाङ्क्षायां प्रोक्तमित्याह । शास्त्रीयविधानामत्रैवान्तर्भावोऽन्यासामनादरणीयत्वं चेति ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;॥ अवान्तरभेदैरिति ॥ वर्णात्मना अविकारित्वेऽपि क्रमरूपेण तथात्वेनाविकारिविकाररूपैका विधा । अंशैराशुविनाशादिमत्त्वेऽप्यंशिनस्तदभाव इत्याशुविनाशादितदभावादि रूपा अंशांशिरूपा वा अपरा विधा । कारणात्मना सत्त्वेऽपि कार्यात्मनाऽसत्त्वेन सदसत्कारणकार्यरूपाऽन्या विधेत्यादिरूपेण नित्यानित्यविधातो विधान्तरमित्यर्थः ।&lt;/p&gt;&#xA;&lt;h3 id=&#34;ततवसङखयनटकटपपण&#34;&gt;&lt;strong&gt;तत्वसङ्ख्यानटीकाटिप्पणी&lt;/strong&gt;&lt;/h3&gt;&#xA;&lt;p&gt;अत एवेति ॥ आगमबलादेवेत्यर्थः ।&lt;/p&gt;&#xA;&lt;h3 id=&#34;ततवसङखयनववरण&#34;&gt;&lt;strong&gt;तत्वसङ्ख्यानविवरणं&lt;/strong&gt;&lt;/h3&gt;&#xA;&lt;p&gt;तदुपपादनप्रकारमेव दर्शयति ॥ शास्त्रीयेति । या विधा अत्रोत्प्रेक्ष्यन्ते ताः किं शास्त्रीया उत तद्भिन्ना एवेति विकल्प्य आद्यपक्षस्योत्तरमुक्तं शास्त्रीयेति । द्वितीयस्योत्तरमन्यासामिति ।&lt;/p&gt;&#xA;&lt;h3 id=&#34;ततवसङखयनटपपण&#34;&gt;&lt;strong&gt;तत्वसङ्ख्यानटिप्पणं&lt;/strong&gt;&lt;/h3&gt;&#xA;&lt;p&gt;ननु भावरूपाज्ञाने उत्पत्तिरहितत्वे सति विनाशित्वरूपविधान्तरस्य सत्वाद् वेदावान्तरप्रभेदे उत्पत्तिमत्त्वे सति विनाशाभावरूपसामान्यधर्मे सति क्रमव्यत्यासाभावरूपविधान्तरसद्भावात्तत्कुतो मूलकृन्नोदाजहार । यदि च तयोर्न लक्ष्यता तर्हि तत्रातिव्याप्तिः स्यात् । किं च ‘‘मूलप्रकृतिरविकृति’’रित्यादि साङ्ख्याद्युक्तविधान्तरस्याप्यत्राकथनान्न्यूनता स्यादित्याशङ्क्य परिहरति ॥ नन्विति ॥ अवान्तरभेदैः पूर्वोक्तभेदकधर्मैः । उत्प्रेक्षितुं विना मानं बुद्ध्या कल्पयितुम् । उक्तं प्रकृतिरेवेत्यत्र । उपपादकाकाङ्क्षायां नियामकाकाङ्क्षायाम् । प्रोक्तं प्रकर्षेणोक्तम् । आह भगवानानन्दतीर्थमुनिः । तेनापि किमुक्तमासीदित्यत आह ॥ शास्त्रीयेति ॥ शास्त्रशब्दात् ‘‘वृद्धाच्छ’’ इति छप्रत्यये तस्येयादेशे रूपम् । अविद्याया द्वितीये, वेदावान्तरप्रभेदस्य प्रथमेऽन्तर्भाव इत्यत्रैवान्तर्भाव इत्यर्थः । अत्र कण्ठतोऽनुक्तिस्तु तत्वविवेके पुराणस्येव बोध्या । अन्यासां साङ्ख्याद्युत्प्रेक्षितानाम् ॥ अनादरणीयत्वमिति ॥ अप्रामाणिकत्वादिति भावः ।&lt;/p&gt;</description>
    </item>
    <item>
      <title>३३ अनित्यविभागः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/33_anityavibhAgaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/33_anityavibhAgaH/</guid>
      <description>&lt;h2 id=&#34;अनतय-दववध-मतम-अससषट-च-ससषट&#34;&gt;अनित्यं द्विविधं मतम् असंसृष्टं च संसृष्टं&amp;hellip;&lt;/h2&gt;&#xA;&lt;p&gt;&lt;strong&gt;अनित्यविभागः&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;अनित्यं विभज्य दर्शयति ॥ अनित्यमिति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;&amp;hellip;.. &amp;hellip;.. अनित्यं द्विविधं मतम् ॥ ८ ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;असंसृष्टं च संसृष्टं&amp;hellip;. &amp;hellip;.. &amp;hellip;&amp;hellip; ॥&lt;/strong&gt;&lt;/em&gt;&lt;/p&gt;&#xA;&lt;p&gt;सम्यक्सृष्टं संसृष्टम् । अतथाभूतमसंसृष्टम् ।&lt;/p&gt;&#xA;&lt;p&gt;&lt;strong&gt;अनित्यविभागपरीक्षा&lt;/strong&gt;&lt;/p&gt;&#xA;&lt;p&gt;सम्यक्ताया इयत्ताऽभावात्त्रैविध्याद्यपि किं न स्यादित्यतो मतमित्युक्तम् । तत्(तच्च)वक्ष्यामः ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;॥ वक्ष्याम इति ॥ सूक्ष्मरूपेणेत्यादिनेति भावः ।&lt;/p&gt;&#xA;&lt;h3 id=&#34;ततवसङखयनटकटपपण&#34;&gt;&lt;strong&gt;तत्वसङ्ख्यानटीकाटिप्पणी&lt;/strong&gt;&lt;/h3&gt;&#xA;&lt;p&gt;मतमितीति ॥ मननविषयीकृतम् । युक्तमिति यावत् । तच्चेति ॥ द्वैविध्यमननञ्चेत्यर्थः । वक्ष्याम इति ॥ नन्वेषां चतुर्विंशतितत्वानामित्यादिनाऽनुपदमेवेति भावः ।&lt;/p&gt;&#xA;&lt;h3 id=&#34;ततवसङखयनववरण&#34;&gt;&lt;strong&gt;तत्वसङ्ख्यानविवरणं&lt;/strong&gt;&lt;/h3&gt;&#xA;&lt;p&gt;त्रैविध्याद्यपीति । नित्यानित्यवत् सम्यगसम्यक्सृष्टं किञ्चिद्वस्त्वङ्गीकृत्येति भावः ॥ मतमिति । मननविषयीकृतं युक्तियुक्तमितीति यावत् ॥ तच्चेति । द्वैविध्यं मतत्वं चेत्यर्थः ॥ वक्ष्याम इति । नन्वेषां चतुर्विंशतितत्वानामित्यादिनाऽनुपदमेवेति भावः ।&lt;/p&gt;</description>
    </item>
    <item>
      <title>३४ असंसृष्टविभागः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/34_asaMsRShTavibhAgaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/34_asaMsRShTavibhAgaH/</guid>
      <description>&lt;h2 id=&#34;अससषट-महनहम--बदधरमन-खन-दश-मतर-भतन-पञच-च&#34;&gt;असंसृष्टं महानहम् । बुद्धिर्मनः खानि दश मात्रा भूतानि पञ्च च&lt;/h2&gt;&#xA;&lt;p&gt;&lt;strong&gt;असंसृष्टविभागः&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;तत्रासंसृष्टं निर्दिशति ॥ असंसृष्टमिति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;&amp;hellip;.. &amp;hellip;&amp;hellip; &amp;hellip;.. असंसृष्टं महानहम् ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;बुद्धिर्मनः खानि दश मात्रा भूतानि पञ्च च ॥ ९ ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;strong&gt;संसृष्टविभागः&lt;/strong&gt;&lt;/p&gt;&#xA;&lt;p&gt;संसृष्टं निर्दिशति ॥ संसृष्टमिति ॥&lt;/p&gt;&#xA;&lt;p&gt;&lt;strong&gt;तत्वसङ्ख्यानम्&lt;/strong&gt;&lt;/p&gt;&#xA;&lt;p&gt;&lt;em&gt;&lt;strong&gt;संसृष्टमण्डं तद्गं च समस्तं संप्रकीर्तितम् ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;strong&gt;संसृष्टासंसृष्टविभागपरीक्षा&lt;/strong&gt;&lt;/p&gt;&#xA;&lt;p&gt;नन्वेषां चतुर्विंशतितत्वानामसंसृष्टत्वं नाम यद्येकदेशेनोत्पत्तिस्तर्ह्य नुत्पन्नस्यासत्त्वादुत्पन्नमेव तत्वम् । तच्च संसृष्टमेवेति न द्वैविध्यं न च प्रकारान्तरमस्तीति । मैवम् । सूक्ष्मरूपेण नित्यानां महदादीनां प्रकृत्याद्यंशैरुपचयमात्रं क्रियत इति तान्यसंसृष्टानि । न चैवं ब्रह्माण्डं तदन्तर्गतानीति संसृष्टानि । एषामपि मूलरूपं नित्यमिति चेन्न । साक्षान्मूलरूपस्य विवक्षितत्वात् । एवं सति महदादीनां नित्यानित्यत्वं कथं न स्यादिति चेत्स्यादेवं यदि सूक्ष्मरूपे महदादिव्यवहारः स्यात् किं तु प्रकृतिरेव सोच्यते ।&lt;/p&gt;</description>
    </item>
    <item>
      <title>३५ महदादिस्वरूपसद्भावे प्रमाणसूचनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/35_mahadAdisvarUpasadbhAve_pramANasUchan/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/35_mahadAdisvarUpasadbhAve_pramANasUchan/</guid>
      <description>&lt;h2 id=&#34;कचनमहददसवरपमव-नभयपचछनत&#34;&gt;केचिन्महदादिस्वरूपमेव नाभ्युपच्छन्ति&lt;/h2&gt;&#xA;&lt;p&gt;&lt;strong&gt;महदादिस्वरूपसद्भावे प्रमाणसूचनम्&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;केचिन्महदादिस्वरूपमेव नाभ्युपच्छन्ति । दूरेणोक्तविशेषम् । तेषामतिबहुतरागमविरोधं दर्शयितुं संप्रकीर्तितमित्युक्तम् । आगमाश्चान्यत्र द्रष्टव्याः । विस्तरभिया नेहोदाह्रियन्ते ।&lt;/p&gt;&#xA;&lt;h3 id=&#34;ततवसङखयनटकभवदप&#34;&gt;&lt;strong&gt;तत्वसङ्ख्यानटीकाभावदीपः&lt;/strong&gt;&lt;/h3&gt;&#xA;&lt;p&gt;॥ केचिदिति ॥ तार्किकादयः । उक्तविशेषम् असंसृष्टत्वादिकम् । उपसर्गद्वयार्थो बहुतरेति ॥ अन्यत्रेति ॥&lt;/p&gt;&#xA;&lt;p&gt;पञ्चभिः पञ्चभिर्ब्रह्म चतुर्भिर्दशभिस्तथा ।&lt;/p&gt;&#xA;&lt;p&gt;एतच्चतुर्विंशतिकं गणं प्राधानिकं विदुः ॥&lt;/p&gt;&#xA;&lt;p&gt;इत्याद्यनुव्याख्यानादावित्यर्थः ।&lt;/p&gt;&#xA;&lt;h3 id=&#34;ततवसङखयनटकटपपण&#34;&gt;&lt;strong&gt;तत्वसङ्ख्यानटीकाटिप्पणी&lt;/strong&gt;&lt;/h3&gt;&#xA;&lt;p&gt;सम्प्रेत्युपसर्गद्वयार्थो– अतिबहुतरेति ॥ सम्यक् निश्चितप्रामाण्यकबहुतरागमैरित्यर्थः ।&lt;/p&gt;&#xA;&lt;h3 id=&#34;ततवसङखयनववरण&#34;&gt;&lt;strong&gt;तत्वसङ्ख्यानविवरणं&lt;/strong&gt;&lt;/h3&gt;&#xA;&lt;p&gt;संप्रेत्युपसर्गद्वयाभिप्रायं वक्तुमाह ॥ केचिदिति । संप्रेत्युपसर्गद्वयार्थोऽतिबहुतरेति । संसम्यङ्निश्चितप्राबल्यकबहुतरागमैरित्यर्थः । उक्तं विशेषम् असंसृष्टत्वादिरूपं दूरेण नाभ्युपगच्छन्तीति सम्बन्धः । तथा च महदादितत्वस्वरूपस्याभावेन तस्यासंसृष्टत्वादिरूपो विशेषो दूरनिरस्त इति भावः ॥ आगमाश्चेति ।&lt;/p&gt;</description>
    </item>
    <item>
      <title>३६ अस्वतन्त्रजगतः सृष्ट्यादिविषये विष्ण्वायत्तत्वकथनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/36_asvatantrajagataH_sRShTyAdiviShaye_vi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/03-tattva-sankhyAnam/02_TIkA_TippaNi/36_asvatantrajagataH_sRShTyAdiviShaye_vi/</guid>
      <description>&lt;h2 id=&#34;वषणनऽसय-समसतसय-समसवयसयगत&#34;&gt;विष्णुनाऽस्य समस्तस्य समासव्यासयोगतः&lt;/h2&gt;&#xA;&lt;p&gt;&lt;strong&gt;अस्वतन्त्रजगतः सृष्ट्यादिविषये विष्ण्वायत्तत्वकथनम्&lt;/strong&gt;&lt;/p&gt;&#xA;&lt;h2 id=&#34;टक&#34;&gt;&lt;strong&gt;टीका&lt;/strong&gt;&lt;/h2&gt;&#xA;&lt;p&gt;यदीदं विष्णुव्यतिरिक्तं भावाभावादिभेदभिन्नं जगदस्वतन्त्रं तर्हि कस्मिन्नायत्तं कस्मिंश्च विषये ? इत्याकाङ्क्षायामाह ॥ सृष्टि इति ॥&lt;/p&gt;&#xA;&lt;h1 id=&#34;ततवसङखयनम&#34;&gt;&lt;strong&gt;तत्वसङ्ख्यानम्&lt;/strong&gt;&lt;/h1&gt;&#xA;&lt;p&gt;&lt;em&gt;&lt;strong&gt;सृष्टिः स्थितिः संहृतिश्च नियमोऽज्ञानबोधने ॥ ११ ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;बन्धो मोक्षः सुखं दुःखमावृतिर्ज्योतिरेव च ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;विष्णुनाऽस्य समस्तस्य समासव्यासयोगतः ॥ १२ ॥&lt;/strong&gt;&lt;/em&gt;&lt;/p&gt;&#xA;&lt;p&gt;नियमो व्यापारेषु प्रेरणम् । बन्धः प्रकृतेः । मोक्षो बन्धात् । आवृतिर् ज्योतिषी बाह्यतमप्रकाशौ । एवकारो विष्णुनेत्यनेन सम्बद्ध्यते । अस्य समस्तस्यास्वतन्त्रस्य भवन्तीति शेषः ।&lt;/p&gt;&#xA;&lt;p&gt;नन्वेतत्पूर्वविरुद्धम् । समस्तस्य सृष्टिसंहारोक्तौ नित्यत्वोक्तिविरोधः । अचेतनस्य बोधविरोध इत्यादि । तत्रोक्तं समासेति । समासः सङ्क्षेपः व्यासो विस्तारस् तावेव योगौ उपायावुक्तार्थघटनायां ततः । इदमुक्तं भवति । उक्तधर्मेषु यत्र तत्वेऽल्पीयांसः सम्भवन्ति तत्र तावन्तो विष्ण्वधीना ज्ञातव्याः । यत्र तु बहवस्तत्र तावन्तः । सर्वथा स्वरूपस्वभावावस्य तदधीनाविति । तत्र स्थितिनियमौ सर्वस्य । सृष्टिसंहृती नित्यानित्यस्यानित्यस्य च । अज्ञानं भावरूपं दुःखस्पृष्टस्य । ज्ञानाभावस्तु सर्वस्य । बोधनं चेतनस्य । सुखं प्राप्ततमसो विना । दुःखं दुःखास्पृष्टं विनेत्यादि द्रष्टव्यम् । पदार्थानां सृष्ट्याद्यन्यतोऽपि प्रतीयते अत एवेत्युक्तम् । सकलसत्तादेस्तदधीनत्वात्तत्तद्वस्तु निमित्तमात्रमेव । स्वातन्त्र्येण विष्णुरेवास्येश्वर इति ।&lt;/p&gt;</description>
    </item>
  </channel>
</rss>
