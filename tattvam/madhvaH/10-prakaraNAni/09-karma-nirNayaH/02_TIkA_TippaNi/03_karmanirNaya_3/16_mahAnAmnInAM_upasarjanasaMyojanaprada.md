+++
title = "१६ महानाम्नीनाम् उपसर्जनसंयोजनप्रदर्शकसूत्रकथनम्"
upstream_url = "https://dvaitavedanta.in/category-details/19246/945/thasha/9-kara/taka-t/karama/mahana"
+++
## महानाम्नीनां पञ्चाक्षरानुपसर्गानुपसृजत्येकादशाक्षरेषु पादेषु

## महानाम्नीनाम् उपसर्जनसंयोजनप्रदर्शकसूत्रकथनम्

## **मूलम्** 

५४- मूलम्- महानाम्नीनां पञ्चाक्षरानुपसर्गानुपसृजत्येकादशाक्षरेषु पादेषु। एवाह्येवा अपाः पूर्वेषां हरिवस्सुतानाम् एवाहीन्द्रम् अथो इदं सवनं केवलन्ते । एवाहि शक्रो ममद्धि सोमं मधुमन्तमिन्द्र वशा हि शक्रः सत्रा वृषञ्जठर आवृषस्वेति ॥

### **टीका**

टीका- 'अपाः पूर्वेषाम्' इत्यनया योग उक्तः । तन्नोपपद्यते । तस्यास्त्रिष्टुत्वेन पोलशिनि प्रवेशायोगादित्याशङ्कापरिहारार्थं ' महानाम्नीनां पञ्चाक्षरान्' इत्यादि ब्राह्मणम् । तदक्षरार्थः स्पष्ट एवेत्यतस् तदनूद्य तदुक्त- मुपसर्जनसंयोजनप्रकारमेवाऽश्वलायनसूत्रेण दर्शयति-महानाम्नीनामिति ॥ 'सर्वेभ्या वो' इत्यादि पूर्ववदेव ॥

### **भावदीपः**

(रा.टि.) खण्डशेषमवतारयति-अपा इत्यादिना ॥ 'अपाः पूर्वयां हरिवः सुतानामिति यजति' इति पूर्वब्राह्मणवाक्येनोक्त इत्यर्थः । इत्यादीति ॥ 'उपसर्गानुपसृजत्येकादशाक्षरेषु पाठेषु सर्वेभ्यो वा एपच्छन्दोभ्यः सन्निर्मिती यत्षोलशी तद्व्यन्महानाम्नीनां पञ्चाक्षरानुपसर्गानुपसृजत्येकादशाक्षरेषु पादेषु सर्वेभ्य एवैनं तच्छन्दोभ्यः सन्निर्मिमीते सर्वेभ्यइछन्दोभ्यः सन्निर्मितेन पोलशिना रानोति य एवं वेद' इत्यादिपदार्थः । तदुक्तमिति ॥ ब्राह्मणोक्तमित्यर्थः । पूर्ववदेवेति । 'सर्वेभ्यो वा एष लोकेभ्यः' इतिवदित्यर्थः । तथाहि-यद् यः षोलशी क्रतुर् एषः पूर्वैः पुरुषैर्महानाम्युपसर्गसंयोजनेन प्रसन्नेभ्यः सर्वेभ्य एव छन्दोभ्यः सर्वच्छन्दोगतभगवद्रूपेभ्यः सन्निर्मितो वै तत् तस्मादद्यापि यद् यदि कचिन् महानाम्नीनां पञ्चाक्षरानुपसर्गानुपसृजत्येकादशाक्षरेषु पादेषु, सोऽपि सर्वेभ्यवछन्दोभ्यः सन्निर्मितेन षोडशिना राध्नोति समृद्धो भवति ॥

### **गूढवाक्यार्थपञ्चिका**

(छ. टि.) यत्तु महानाम्नीनामिति खण्डान्ते पञ्चाक्षरोपसर्गान् एकादशाक्षरेषु पादेषु संयोजयेदित्युच्यते तत्र एतद्विशेषसंयोजनज्ञापकआश्वलायनसूत्रम् उदाहृतं तत्संगमयितुमाह-अपाः पूर्वेषामिति ॥ ननु सर्वेभ्यो वा एष इत्यादिवाक्ययोजना कथमित्यत आह-पूर्ववदेवेति ॥ प्रथमभागस्यसर्वेभ्यो वा एष लोकेभ्य इति वाक्यवदित्यर्थः । तथाहि । एकादशाक्षरेषु पादेषु पञ्चाक्षरोपसर्गसंयोजनं कृतवतः प्रशंसा क्रियते । सर्वेभ्यो वा इति ॥ पूर्वैः पुरुषैः सर्वच्छन्दोऽन्तर्गतानां सर्वछन्दः प्रतिपाद्यानां भगवद्रूपाणां प्रतिपादक- महानाम्युपसर्गसंयोजनेन प्रसन्नेभ्यः सर्वेभ्यश् छन्दोभ्यस् तदन्तर्गतेभ्यस् तत्प्रतिपाद्येभ्यो वा भगवद्रूपेभ्य एषः सनिर्मितो वै । कः । यद् यः षोलशीक्रतुस् तत् तस्मात् । अद्यापि यत् । यदि महानाम्नीनां पञ्चाक्षरानुपसर्गानेकादशाक्षरेषु पादेषु उपसृजति कश्चित् । तत् तर्हि सोऽपि सर्वेभ्यश्छन्दोभ्यस् तदन्तर्गतेभ्यस् तत्प्रतिपाद्येभ्यो वा भगवद्रूपेभ्य एव एनं षोलशिनं क्रतुं सन्निर्मिमीते । ततःकिम् । उक्तेभ्यश् छन्दोभ्यः सन्निर्मितेन षोलशिना राप्नोति । किम् ऋतु-निर्माणमात्रेण मुक्तो भवति । न । किन्तु य एवं वेदेति । एवं क्रतुनिर्माता सन् भगवद्रूपेभ्य एव क्रतुर्निर्माणज्ञानवान् उपासनावान् चेत्तर्ह्येव राध्नोतीत्यर्थः ॥ छ ॥
