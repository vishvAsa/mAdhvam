<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ प्रथमः परिच्छेदः १ on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/</link>
    <description>Recent content in &#43;०१ प्रथमः परिच्छेदः १ on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/index.xml" rel="self" type="application/rss+xml" />
    <item>
      <title>०१ मङ्गलाचरणम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/01_mangalAcharaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/01_mangalAcharaNam/</guid>
      <description>&lt;h2 id=&#34;सदगमकवजञय-समततकषरकषरम--नरयण-सद-वनद-नरदषशषसदगणम&#34;&gt;सदागमैकविज्ञेयं समतीतक्षराक्षरम् । नारायणं सदा वन्दे निर्दोषाशेषसद्गुणम्&lt;/h2&gt;&#xA;&lt;h2 id=&#34;मङगलचरणम&#34;&gt;&lt;strong&gt;मङ्गलाचरणम्&lt;/strong&gt;&lt;/h2&gt;&#xA;&lt;h2 id=&#34;मल&#34;&gt;&lt;strong&gt;मूल&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;सदागमैकविज्ञेयं समतीतक्षराक्षरम् ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;नारायणं सदा वन्दे निर्दोषाशेषसद्गुणम् ॥ १ ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;तततवमञजर&#34;&gt;&lt;strong&gt;तत्त्वमञ्जरी&lt;/strong&gt;&lt;/h3&gt;&#xA;&lt;p&gt;श्रीनारायणपण्डिताचार्यविरचिता तत्त्वमञ्जरी&lt;/p&gt;&#xA;&lt;p&gt;वन्दे नारायणं देवं प्रोद्यत्प्रद्योतनप्रभम् ।&lt;/p&gt;&#xA;&lt;p&gt;निरस्तोरुतमस्तोमं स्वच्छातुच्छगुणोदयम् ॥&lt;/p&gt;&#xA;&lt;p&gt;श्रीमदानन्दतीर्थार्यपादपांसुः पुनातु नः ।&lt;/p&gt;&#xA;&lt;p&gt;चूडामणिः सुरेन्द्राणां सतां चिन्तामणिः सदा ॥&lt;/p&gt;&#xA;&lt;p&gt;पूर्णानन्दात्मनेऽनन्तज्ञानविज्ञानरोचिषे ।&lt;/p&gt;&#xA;&lt;p&gt;विशुद्धतत्त्वतनवे नमो वेदान्तमूर्तये ॥&lt;/p&gt;&#xA;&lt;p&gt;त्रिविक्रमार्यवर्येभ्यो गुरुभ्योऽस्तु नमस्कृतिः ।&lt;/p&gt;&#xA;&lt;p&gt;यत्कृपाकल्पकलता सर्वदा सर्वदाऽपि नः ॥&lt;/p&gt;&#xA;&lt;p&gt;श्रीमदानन्दतीर्थीयो विष्णोः सत्तत्त्वनिर्णयः ।&lt;/p&gt;&#xA;&lt;p&gt;व्याख्यायते यथाप्रज्ञं सज्जनोऽत्रानुमोदताम् ॥&lt;/p&gt;&#xA;&lt;h3 id=&#34;टक&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;श्रीजयतीर्थविरचिता टीका&lt;/p&gt;&#xA;&lt;p&gt;विश्वस्योदयमातनोति तदनु त्राणं विधत्ते पुनः&lt;/p&gt;&#xA;&lt;p&gt;सौख्याप्तीतरहानिसाधनमलं वक्ति श्रुतीर्व्यञ्जयन् ।&lt;/p&gt;&#xA;&lt;p&gt;स्वापं प्रापयति श्रमापहृतये कल्पावसाने च यस्&lt;/p&gt;</description>
    </item>
    <item>
      <title>०२ मङ्गलवादः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/02_mangalavAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/02_mangalavAdaH/</guid>
      <description>&lt;h2 id=&#34;टक&#34;&gt;टीका&lt;/h2&gt;&#xA;&lt;h3 id=&#34;टक-1&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;विघ्नविघातादिसाधनतयाऽविगीतशिश्वचारपरम्पराद्यवगतं नारायणवन्दनं स्वयमन्तराय-विधुरोऽपि भगवानानन्दतीर्थमुनिः शिष्यान् ग्राहयितुं प्रकरणादौ निबध्नाति- सदागमैकविज्ञेय-मिति ॥ सदा वन्दे इत्यनेन मम नारायणवन्दनं न प्रत्यूहविरहादिप्रयोजनोद्देशेनेति सूचयति । न अनिर्धारितस्वरूपस्य वन्दनं युक्तं, न च लक्षणेन विना निर्धारणमित्यतो नारायणस्य लक्षणान्याह- निर्दोषेति ॥ निर्दोषश्चासावशेषसद्गुणश्चेति विग्रहः । अत्र निर्दोषग्रहणेन पारतन्त्र्यराहित्यादीनि, अशेषसद्गुणमित्यनेन परिपूर्णानन्दत्वादीनि च अनन्तानि लक्षणानि सूचितानि । तदर्थमेव अशेषेत्युक्तम् । दुःखादीनामपि गुणत्वेन व्यवहारात् सदिति । अथवा उत्पत्त्यादिराहित्यं गुणानां सच्छब्देनाऽचश्व्े । एतल्लक्षणसम्भावनार्थमुक्तम्- समतीतेति ॥ क्षराक्षरपदाभ्यां जडमप्युप-लक्ष्यते । सम्यगतीते अतिक्रान्ते क्षराक्षरे येन असौ तथोक्तः । जडजीवप्रकृतिभ्योऽत्यन्तविलक्ष-णम् । एतैर्लक्षणैर् अनया च सम्भावनयाऽन्वितो नारायणः कुतः प्रतिपत्तव्य इत्यत उक्तम्- आगमविज्ञेयमिति ॥ आगमैर् विशिष्टतया विलक्षणतया च ज्ञेयम् । प्रत्यक्षानुमानाभ्याम् अन्यथापि ज्ञायत इत्यत उक्तम्- एकेति ॥ आगमानपेक्षस्य प्रत्यक्षादेर् नारायणस्य सदोषत्वादौ प्रवृत्त्यनुपपत्तेस् तदपेक्षायां च उपजीव्यविरोधेन न तस्य तत्र प्रामाण्यमिति भावः । तथाऽपि पाशुपताद्यागमैर् अन्यथाऽपि ज्ञायत इत्यत उक्तम्- सदिति ॥ अयोग्यजनव्यामोहनाय प्रणीतानां तेषां दुरागमत्वान् न तदुक्तप्रकारेण ज्ञेयः । ‘दोषैकदृक् पुरोभागी, ह्लादैकमयीम्’ इत्यादिप्रयोगदर्शनात् सङ्ख्यार्थस्यैव एकशब्दस्य पूर्वकालैकेति पूर्वनिपातो न केवलार्थस्य ।&lt;/p&gt;</description>
    </item>
    <item>
      <title>०३ निर्दोषत्वविचारः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/03_nirdoShatvavichAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/03_nirdoShatvavichAraH/</guid>
      <description>&lt;h2 id=&#34;लघपरभ&#34;&gt;लघुप्रभा&lt;/h2&gt;&#xA;&lt;h3 id=&#34;लघपरभ-1&#34;&gt;&lt;strong&gt;लघुप्रभा&lt;/strong&gt;&lt;/h3&gt;&#xA;&lt;p&gt;ननु वन्दनम् अभिवादनं स्तुतिर्वा । नाऽद्यः । तस्य ‘नमो भवाय’ इत्यादाविव गुणाभिधानमन्तराऽपि सम्भवात् । न द्वितीयः । गुणविशिष्टगुण्यभिधानरूपस्तुतेर्गुणान्तरोपादानेनापि सम्भवान् नियमेनैतद्वि-शेषणत्रयोपादानवैयर्थ्यम् इत्याशङ्क्य तदुपयोगकथनेन तत्त्रयस्यावश्यम्भावमुद्भावयति- नानिर्धारित-स्वरूपेत्यादिना ॥ नानिर्धारितस्येत्येवोक्तेऽसम्भवः । केनापि रूपेण सर्वस्यापि निश्चितत्वात् । न हि सर्वेणापि रूपेण सर्वं सन्दिग्धम् । किन्तु यत्र सादृश्यादिप्रतिबन्धस् तेनैव रूपेण । अतो नानिर्धारितस्वरूपस्येत्युक्तम् । स्वम्- असाधारणं रूपं- धर्मो यस्येति । रूपशब्दस्य स्वपरसाधारणत्वात् स्वेति । तथा च स्मृतिः ‘यस्य गोत्रं न जानाति नाम रूपं त्रिपूरुषम् । तस्य कन्याप्रणयनं नमस्कारं च वर्जयेत्’ इति ॥ लक्षणेनेति ॥ ‘पृथग्वि-नानानाभिस्तृतीयाऽन्यतरस्याम्’ इति विनायोगे तृतीया । निर्दोषत्वस्य गुणविशेषणत्वे सच्छब्देन पुनरुक्तिम्, धर्मात्मनैव निर्दोषत्वभ्रमं च, तदर्थान्तरोक्तावपि लक्षणैक्यभ्रमं च, लक्षणैक्ये च लक्षणान्याहेत्यवतारासङ्गतिम्, ‘वर्जितः सर्व’ इत्युदाहरिष्यमाणमानानामसङ्गतिं च परिहर्तुं विवक्षितसमासे विग्रहं ग्राहयति- निर्दोषश्चासा-विति ॥ तथाऽपि लक्षणद्वयमेव स्यादित्यतः समस्यमानपदे प्रत्येकमनन्तलक्षणपरतया व्याचश्व्े- निर्दोष-ग्रहणेनेत्यादिना ॥&lt;/p&gt;</description>
    </item>
    <item>
      <title>०४ द्वित्वविचारः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/04_dvitvavichAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/04_dvitvavichAraH/</guid>
      <description>&lt;h2 id=&#34;लघपरभ&#34;&gt;लघुप्रभा&lt;/h2&gt;&#xA;&lt;h3 id=&#34;लघपरभ-1&#34;&gt;&lt;strong&gt;लघुप्रभा&lt;/strong&gt;&lt;/h3&gt;&#xA;&lt;p&gt;अत्र सद्गुणपदेन लक्षणकथनतात्पर्यकेण द्वित्वाद्यनेकत्वसङ्ख्या न ग्राह्या । तस्या भगवन्मात्रवृत्तित्वाभावेन लक्षणत्वायोगात् । तथा हि । अनेकत्वसङ्ख्या तावदेकत्वसमाहार इत्येकः पक्षः । ‘एकत्वाभावे अनेकत्वमपि न स्यात् । तत्समाहाररूपत्वात्तत्कार्यत्वाद्वा तस्य’ इति सुधोक्तेः । अस्याः पूर्वपक्षस्थत्वेऽपि अदूषितत्वादिह टीकायां सिद्धान्तस्थत्वाद् बाधकाभावाच्च स्वपक्षत्वज्ञापकत्वम् । न च द्वित्वत्रित्वयोरविशेषापत्तिर्बाधिका । एकत्वद्वयत्रयसमाहाररूपत्वेन विशेषोपपत्तेः । न चैकत्वद्वयसमाहारो द्वित्वमित्यत्रैकत्वे प्रतीयमानद्वित्व-स्यातिरिक्तसङ्ख्यात्वेनासमाहाररूपत्वे पूर्वमेव तथा कल्पयितुं शक्यत्वेनैकत्वान्तरसमाहाररूपत्वे अनवस्थेति वाच्यम् । एकत्वमेकमिति प्रतीत्या एकत्वे एकत्वान्तरस्य प्रामाणिकत्वात् । एकत्वगतैकत्वस्य तत्स्वरूप-त्वाच्च ।&#xA;उत्पत्तेरुत्पत्त्यन्तराभावेऽपि स्वयैव स्वोत्पत्तिव्यवहारवदेकत्वेऽपि एकमिति व्यवहारस्य स्वेनैवोप-पत्तेश्च । न चैकधर्मिकत्वापत्तिः, नानाधर्मिकत्वानापत्तिश्चेति वाच्यम् । समाहाररूपत्वेन नानावृक्षसमाहार-रूपवनस्यैकवृक्षीयदेशमात्रानाश्रितत्वतद्घटिताधिकदेशाश्रितत्ववदुपपत्तेः । भेदस्येवैकानुयोगिकत्वमन्यप्रति-योगिकत्वमनेकत्वसङ्ख्याया इति तु न मन्तव्यम् । घटः पटाद्भिन्न इतिवत् पटाद् द्वौ इत्याद्यप्रतीतेः । ‘अनेकत्व-सङ्ख्या तावद् अनेकाश्रिता । एकैकस्मिन् द्वित्वादेः शङ्कितुमशक्यत्वात् । न हि द्वित्वादिकमेकैकप्रतीतौ प्रती-यते । न च प्रतियोगिनिरूप्यत्वं धर्मितयैवानेकेषामनुभवात्’ इति सुधोक्तेश्च । ‘न ह्येकत्वानेकत्वे स्वरूपेण विरुद्धे, एकस्यैव घटस्यान्यापेक्षयाऽनेकत्वदर्शनात्’ इति सुधोक्तिः ‘स्वस्मिन्नेकोऽन्येन सहितोऽनेकः’ इतीहत्यटीकोक्तिश्च ध(र्मा)र्म्यन्तरापेक्षाभिप्रायके, न त्वन्यस्य प्रतियोगित्वाभिप्रायके । अनुभवविरोधाद् उक्तसुधाविरोधात्, समाहाररूपत्वायोगाच्च । एतत्पक्षेऽपि प्रत्येकमेकैकधर्मिकैकत्वप्रकारकप्रतीतिरूपापेक्षा-धीव्यङ्ग्यत्वम् अनुभवबलेन स्वीकार्यम् । तस्माद् बाधकाभावात् साधकसद्भावाच्च समाहारपक्षो युक्तः ।&lt;/p&gt;</description>
    </item>
    <item>
      <title>०५ क्षराक्षरपदलक्षणाविचारः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/05_xarAxarapadalaxaNAvichAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/05_xarAxarapadalaxaNAvichAraH/</guid>
      <description>&lt;h2 id=&#34;लघपरभ&#34;&gt;लघुप्रभा&lt;/h2&gt;&#xA;&lt;h3 id=&#34;लघपरभ-1&#34;&gt;&lt;strong&gt;लघुप्रभा&lt;/strong&gt;&lt;/h3&gt;&#xA;&lt;p&gt;अत्र पारतन्त्र्यस्य भगवदितररमादिसाधारण्येन तद्राहित्यस्य केवलस्य लक्षणत्वम्, रमादावविद्यमानानां चिन्ताश्रमादीनामभावानां त्वन्यप्रसादानधीनत्वविशेषितानां लक्षणत्वमित्यवधेयम् । आनन्दादीनामपि परिपूर्णत्वविशेषितानामेव लक्षणत्वमित्यभिप्रेत्य परिपूर्णानन्दत्वादीनीत्युक्तम्- अनन्तानि लक्ष-णानीति ॥ प्रत्येकं लक्षणत्वे सम्भवति दोषाभावानां गुणानां वा समुदायस्य तत्त्वाभिप्रायस्यास्वरसत्वात् । विशेषणविशेष्यभावे च व्यर्थविशेषणत्वाद्यापत्तेः । अशेषपदमपि न प्रत्येकमतिव्याप्तिवारणाभिप्रायकम् । किन्तु लक्षणानन्त्यसूचकमित्याह- तदर्थमेवेति ॥ व्यवहारादिति ॥ वैशेषिकादीनामिति शेषः । एवं च सत्पदं कल्याणपरं, गुणपदं भावधर्मपरमित्युक्तं भवति । वैशेषिकादिव्यवहारस्य भ्रममूलत्वाद् अनभिप्रेतार्थकल्पनस्य परजातिमति व्यवहृतसत्पदेऽपि तौल्यान्निर्दोषत्वेनोक्ते दुःखादीनामप्रसक्तेश्चारुच्या पक्षान्तरमाह - अथ वेति ॥ उत्पत्त्यादीत्यादिपदेन सान्तत्वसातिशयत्वादीनां ग्रहणम् । अत्र गुणपदस्य परिपूर्णज्ञानानन्दादिपरत्वे सदिति स्वरूपकथनम् । शुभधर्मपरत्वे त्वतिव्याप्तिवारकं निर्दोषत्वरूपसत्त्वम् । रमागुणानामुत्पत्त्यादि-किञ्चिद्दोषाभावेऽपि सातिशयत्वरूपापरिपूर्णत्वस्य सत्त्वेन दोषसामान्याभावरूपसत्त्वघटितलक्षणमनतिव्याप्त-मेव । एतदेवाभिप्रेत्य परिपूर्णानन्दत्वादीनीत्युक्तम् । दोषविवेचनाय चोत्पत्त्यादिराहित्यमित्युक्तिरित्यव-धेयम् । समतीतेत्यस्य कृत्यमाह- एतदिति ॥ जीवचित्प्रकृत्यतीतत्ववज्जडातीतत्वं किमिति नोक्तमित्यत उक्तम्- क्षराक्षरपदाभ्यामिति ॥ अत्र शङ्क्यते । सम्भावकं क्षराक्षराद्युत्तमत्वं वा तदन्यत्वमात्रं वा । आद्येऽपि विशिष्टस्य तत्त्वे, अक्षरोत्तमत्वमात्रस्यैव सम्भावकत्वसम्भवेन विशेषणवैयर्थ्यम् । प्रत्येकं तत्त्वे सम्भावकान्तर-वैयर्थ्यम् । क्षरोत्तमत्वस्याक्षरे सम्भाव्ययोग्यतारहिते, जडोत्तमत्वस्य क्षराक्षरयोः सत्त्वेन सम्भावकत्वायोगश्च । द्वितीये प्रत्येकमन्यत्वस्य परस्परसाधारण्येन विशिष्टस्यैव सम्भावकत्वे क्षरान्यत्वे सति अक्षरान्यत्वस्य जड-साधारण्येन तदन्यत्वे सतीत्यपि विशेषणीयमिति जडोपलक्षणा कार्या । तथाऽपि सा न युक्ता । मुख्यार्थान्व-यानुपपत्तेरभावात् । उपलक्ष्यतावच्छेद(कस्यैवा)कैक्याभावाच्च । क्षरशब्दप्रवृत्तिनिमित्तविनाशादेर्जडेऽपि सत्त्वेन मुख्यवृत्तेरेव युक्तेश्च । ‘साक्षाद्भूतस्य चोद्भवः’ इत्यनुव्याख्याने उत्पत्तेर्जडे मुख्यतोक्त्या तन्न्यायेन नाशस्यापि तत्रैव मुख्यत्वाच्च । ‘शरीरक्षरणात् क्षराः’ इति श्रुत्या जीवेष्वेव नाशस्यामुख्यत्वोक्तेश्च । ‘यद्यपीयमप्यमुख्या’ इति टीकायां देहोत्पत्तेरमुख्यत्वोक्त्या तन्नाशस्याप्यमुख्यत्वस्य ग्राह्यत्वाच्च । तस्माल्लक्षणा न युक्ता । साऽप्येक-पदस्य सम्भवे पदद्वयस्य न युक्ता । अत एव बाधलक्षणे ‘वाजपेये रथघोषेण माहेन्द्रस्तोत्रमुपाकरोति’ इत्यत्र द्वन्द्वाश्रयेण रथघोषाभ्यां प्रकृतिप्राप्तयोर्दर्भमन्त्रयोः क्रमेण बाध इति प्राप्ते, इतरेतरद्वन्द्वस्यैकवचनायोगेनासम्भवे समाहारद्वन्द्वस्य पदद्वयलक्षणावत एकपदलक्षणायुक्ततत्पुरुषापेक्षया जघन्यत्वात्तत्पुरुष एवेति सिद्धान्तितम् । मुख्यार्थस्योपलक्षणत्वाभावेन अपिपदस्य सर्वथाऽयुक्तिश्चेति चेत् ।&lt;/p&gt;</description>
    </item>
    <item>
      <title>०६ पदपूर्वनिपातविचारः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/06_padapUrvanipAtavichAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/06_padapUrvanipAtavichAraH/</guid>
      <description>&lt;h2 id=&#34;लघपरभ&#34;&gt;लघुप्रभा&lt;/h2&gt;&#xA;&lt;h3 id=&#34;लघपरभ-1&#34;&gt;&lt;strong&gt;लघुप्रभा&lt;/strong&gt;&lt;/h3&gt;&#xA;&lt;p&gt;विग्रहं ग्राहयति- सम्यगतीते इति ॥ यद्यपि ‘द्वितीया श्रितातीत’ इति तत्पुरुषो युक्तः । समासप्राब-ल्यात् । अतिपूर्वकस्येणः प्रतियोगितानिरूपितानुयोगिताकभेदोऽर्थः । आधेयत्वं द्वितीयार्थः । निष्ठा च कर्तरि, इति द्वितीयासमासे&#xA;क्षराक्षरवृत्तिप्रतियोगितानिरूपितानुयोगिताकवैलक्षण्यस्य ऋजुगत्या सिद्धेश्च । कर्मणि निष्ठामुपेत्य तृतीयार्थबहुव्रीहौ तु वक्रेण सिद्धिः । तथाऽपि स नाऽश्रयणीयः । समासशास्त्रे द्वितीयायाः प्रथमानिर्दिष्टत्वेन क्षराक्षरशब्दयोः पूर्वनिपातापत्तेः । समासविधौ तदन्तग्रहणनिषेधेन समतीतशब्देन द्वितीया-तत्पुरुषायोगाच्च । विवक्षितार्थबोधस्त्वर्थात् । समासशक्तिमते आरूढो वानरो यमिति विग्रहे वृक्षकर्मकारोहणकर्ता वानर इति बोधेऽपि, आरूढवानर इति समासे बोधानुसारेण वानरकर्तृकारोहणकर्मणि शक्तिवत्, विग्रहे स्ववृत्तिभेदप्रतियोगिताके क्षराक्षरे इति बोधेऽपि समासशक्तिबलात् क्षराक्षरवृत्तिप्रतियोगिताकभेदवानीश्वर इति बोधः साक्षादपीति न कोऽपि दोषः । अधिकं गुरुप्रभायाम् ।&lt;/p&gt;</description>
    </item>
    <item>
      <title>०७ विशेषणत्रयमङ्गलयोस्साफल्यविचारः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/07_visheShaNatrayamangalayossAphalyavich/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/07_visheShaNatrayamangalayossAphalyavich/</guid>
      <description>&lt;h2 id=&#34;टक&#34;&gt;टीका&lt;/h2&gt;&#xA;&lt;p&gt;&lt;strong&gt;विशेषणत्रयमङ्गलयोस्साफल्यविचारः&lt;/strong&gt;&lt;/p&gt;&#xA;&lt;h3 id=&#34;टक-1&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;शृङ्गे कर्णे वा गृहीत्वा गामिव न आगमो नारायणं गमयति, किन्तु लक्षणमुखेनैव । लक्षणमपि नाप्रमितं लक्ष्यनिर्धारणस्येष्टे । सन्ति हि तेऽप्यर्थाः, ये प्रमाणप्रतीता अपि असम्भावनया अपोद्यन्ते । यथा देवगवानामुत्तानानां वहनम् । अत्र च युगपदणुत्वमहत्त्वादीनामसम्भावनया अपवादो मा शङ्कीति लक्षणसम्भावनाप्रमाणानां त्रयाणामपि कथनं युक्तम्, प्रामाणिकत्वा-च्चास्यार्थस्य ।&lt;/p&gt;&#xA;&lt;p&gt;कृतदेवतावन्दनानामपि या चिकीर्षितापरिसमाप्तिः सा भक्त्यादिवैगुण्यनिमित्ता । या तु अकृतदेवतावन्दनानामपि समाप्तिः सा अदृष्टान्तरायत्तेति कल्प्यते । श्रेयांसि बहुविघ्नानीति विघ्नानां सम्भावितत्वात् पाक्षिकस्यापि दोषस्य परिहार्यत्वात् तन्निरासार्थः प्रयत्नो युक्त एवेति ।&lt;/p&gt;&#xA;&lt;h3 id=&#34;भवबध&#34;&gt;&lt;strong&gt;भावबोधः&lt;/strong&gt;&lt;/h3&gt;&#xA;&lt;p&gt;॥ प्रामाणिकत्वाच्चेति ॥ न केवलं शिष्टैः समाप्तिमुद्दिश्य मङ्गलस्यानुष्ठितत्वात् । किन्तु यागस्वर्गयोः कार्यकारणभावस्येव मङ्गलसमाप्त्योः कार्यकारणभावरूपार्थस्य श्रुतिसिद्धत्वाच्चेत्यर्थः । स्वर्गयागादिकार्यकारण-भावसमुच्चयार्थमस्य चेति वा सम्बन्धः । ननु मङ्गलस्य विघ्नध्वंसद्वारा समाप्तिकारणत्वे स्वात्मनो विघ्नसद्भावा-निश्चयान्मङ्गलमननुष्ठेयं स्यादित्यत आह- श्रेयांसीति ॥ विघ्नसंशयवतोऽपि मङ्गले अधिकारादिति भावः ।&lt;/p&gt;</description>
    </item>
    <item>
      <title>०८ ग्रन्थारम्भणीयत्वसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/08_granthArambhaNIyatvasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/08_granthArambhaNIyatvasamarthanam/</guid>
      <description>&lt;h2 id=&#34;वशषणन-यनह-कथतन-सदकतभ--सधयषयम-तनयव-करमत-सजजनसवद--२-&#34;&gt;विशेषणानि यानीह कथितानि सदुक्तिभिः । साधयिष्यामि तान्येव क्रमात् सज्जनसंविदे ॥ २ ॥&lt;/h2&gt;&#xA;&lt;p&gt;&lt;strong&gt;ग्रन्थारम्भणीयत्वसमर्थनम्&lt;/strong&gt;&lt;/p&gt;&#xA;&lt;h2 id=&#34;मलम&#34;&gt;&lt;strong&gt;मूलम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;विशेषणानि यानीह कथितानि सदुक्तिभिः ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;साधयिष्यामि तान्येव क्रमात् सज्जनसंविदे ॥ २ ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;तततवमञजर&#34;&gt;&lt;strong&gt;तत्त्वमञ्जरी&lt;/strong&gt;&lt;/h3&gt;&#xA;&lt;p&gt;वस्तु निर्दिशति - विशेषणानीत्यादिना ॥ सदुक्तिभिः सदागमैः । निर्दोषोप-पत्त्युक्तिभिश्च । अत्र सज्जनसंविद इति सज्जनोऽधिकारी, मोक्षैकफला नारायणसंवित् प्रयोजनं चोच्यते । विषयस्तु नारायणमिति प्रथमत एव । सम्बन्धः संवेद्यसंवेदकादिलक्षणः ।&lt;/p&gt;&#xA;&lt;h3 id=&#34;टक&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;स्यादेतत् । प्रकरणमेवेदं नाऽरम्भणीयं विषयप्रयोजनसम्बन्धशून्यत्वात् । प्रतीतघट-स्वरूपप्रतिपादकवाक्यवत् काकदन्तपरीक्षाग्रन्थवच्च । स हि शास्त्रस्य विषयो भवति, योऽज्ञातः सन्दिग्धो विपर्यस्तो वा । अस्य च विषयत्वेन अभिमतो नारायणः सर्वसम्मत एव । नहि नारायणपदमनर्थकं कोऽप्यङ्गीकरोति । नाप्यस्य प्रकरणस्य प्रयोजनमस्ति, ऐहिकपारत्रिकयोः कृष्यादियागादिसाधनान्तरसाध्यत्वात्, एतेन सम्बन्धाभावाच्च । मोक्षस्यापि कर्मसाध्यत्वात्, एतत्सम्बन्धाभावाच्च, सकलैहिकपारत्रिकभोगपरित्यागात्मकस्य तस्य अपुरुषार्थत्वेन निरधि-कारिकत्वापत्तेश्चेत्यत आह- विशेषणानीति ॥ लक्षणत्वेन निर्दोषत्वम्, अशेषसद्गुणत्वम्, यथा कामधेनुप्रभृतीनां लोकविलक्षणत्वात् प्रासादोद्गिरणादिकं नासम्भवि, तथा भगवतोऽपीति दर्शनार्थं सर्वतोऽत्यन्तविलक्षणत्वम्, तत्र प्रमाणाकाङ्क्षायां वेदादिवेद्यत्वं, तस्य विरोधपरिहाराय दुरागमाद्यवेद्यत्वमिति यानि इह आद्यपद्ये नारायणस्य विशेषणानि कथितानि तान्येव इह ग्रन्थे साधयिष्यामि, तत्प्रसक्तं चान्यत् । न तु स्वरूपमात्रम् । एतद्विशेषणवति च नारायणे सन्त्येव अज्ञानसन्देहविप्रतिपत्तय इत्यनेन विषयो दर्शितः । प्रकरणस्य विषयेण सह प्रतिपाद्यप्रति-पादकत्वलक्षणः सम्बन्धश्चोक्तः । स तु न युक्तः । साधकप्रमाणाभावात् । न तावदनुमानादिना सदागमैकविज्ञेयत्वादिविशिष्टतया नारायणः साधयितुं शक्यते स्ववचनविरोधात् । नापि वेदादिभिः सदागमैः, तत्प्रामाण्यमनभ्युपगच्छतः सौगतार्हतादीन् प्रति तदुपन्यासायोगाद् इत्यत आह- सदुक्तिभिरिति ॥ सदागमैः । तत्प्रामाण्यं च साधयिष्यामीति भावः ।&lt;/p&gt;</description>
    </item>
    <item>
      <title>०९ सदागमस्वरूप निष्कर्षः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/09_sadAgamasvarUpa_niShkarShaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/09_sadAgamasvarUpa_niShkarShaH/</guid>
      <description>&lt;h2 id=&#34;ऋगदय-भरत-इत-पपपलदशरत&#34;&gt;ऋगाद्या भारतं &amp;hellip;इति पिप्पलादश्रुतिः&lt;/h2&gt;&#xA;&lt;p&gt;सदागमस्वरूप निष्कर्षः&lt;/p&gt;&#xA;&lt;h2 id=&#34;मलम&#34;&gt;&lt;strong&gt;मूलम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;‘ऋगाद्या भारतं चैव पञ्चरात्रमथाखिलम् ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;मूलरामायणं चैव पुराणं चैतदात्मकम् ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;ये चानुयायिनस्त्वेषां सर्वे ते च सदागमाः ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;दुरागमास्तदन्ये ये तैर्न ज्ञेयो जनार्दनः ॥&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;ज्ञेय एतैस्सदायुक्तैर्भक्तिमद्भिः सुनिष्ठितैः ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;न च केवलतर्केण नाक्षजेन न केनचित् ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;केवलागमविज्ञेयो भक्तैरेव न चान्यथा ॥’ इति ब्रह्माण्डे ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;‘नावेदविन्मनुते दं बृहन्तं सर्वानुभुमात्मानं साम्पराये’ इति तैत्तिरीयश्रुतिः ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;‘नैषा तर्केण मतिरापनेया प्रोक्ताऽन्येनैव सुज्ञानाय प्रेष्ठ’ इति कठश्रुतिः ।&lt;/strong&gt;&lt;/em&gt;&lt;/p&gt;&#xA;&lt;p&gt;&lt;em&gt;&lt;strong&gt;‘नेन्द्रियाणि नानुमानं वेदा ह्येवैनं वेदयन्ति तस्मादाहुर्वेदा इति’ इति पिप्पलादश्रुतिः ।&lt;/strong&gt;&lt;/em&gt;&lt;/p&gt;</description>
    </item>
    <item>
      <title>१० वेदाप्रामाण्यनिश्चय निरासः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/10_vedAprAmANyanishchaya_nirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/10_vedAprAmANyanishchaya_nirAsaH/</guid>
      <description>&lt;h2 id=&#34;न-चतष-वचननमवपरमणयम&#34;&gt;न चैतेषां वचनानामेवाप्रामाण्यम्&lt;/h2&gt;&#xA;&lt;p&gt;&lt;strong&gt;वेदाप्रामाण्यनिश्चय निरासः&lt;/strong&gt;&lt;/p&gt;&#xA;&lt;h2 id=&#34;मलम&#34;&gt;&lt;strong&gt;मूलम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;- न चैतेषां वचनानामेवाप्रामाण्यम् ।&lt;/strong&gt;&lt;/em&gt;&lt;/p&gt;&#xA;&lt;h3 id=&#34;तततवमञजर&#34;&gt;&lt;strong&gt;तत्त्वमञ्जरी&lt;/strong&gt;&lt;/h3&gt;&#xA;&lt;p&gt;अत्राऽहुः - ईश्वरादिविषयो वेदोऽप्रमाणम्; प्रमाणान्तरायोग्यार्थत्वात्, खपुष्पाद्यस्तित्व-विषयवाक्यवत् । अथवा, आप्ताप्रणीतत्वात्, उन्मत्तवाक्यवत्, इत्यत आह - न चेति ॥&lt;/p&gt;&#xA;&lt;h3 id=&#34;टक&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;अत्राऽहुः । यदनृतं तदप्रमाणं दृश्व्ं यथोन्मत्तवाक्यम् । अनृतं च ‘पुत्रकामः पुत्रेष्ट्या यजेत’ इत्यादिवेदवाक्यम् । कृतायामपि इष्टौ पुत्रजन्मानुपलम्भात् । एवं ‘मृदब्रवीत्’ इत्यादि, अनुमान-विरुद्धत्वात् । स्वव्याहतं चाप्रमाणं दृष्टम् । स्वव्याहतं च ‘उदिते होतव्यम् अनुदिते होतव्यम्’ इत्यादि । पुनरुक्तं चाप्रमाणम् । पुनरुक्तं च वेदवाक्यं, शाखान्तरोक्तस्य शाखान्तरेऽभिधानात् । एकस्यामपि शाखायां वाक्यावृत्तिदर्शनात् । ‘त्रिः प्रथमामन्वाह त्रिरुत्तमाम्’ इति स्वयमेव विधा-नाच्च । निरर्थकं चाप्रमाणम् । निरर्थकं च ‘सृण्येव’ इत्यादि । प्रमाणान्तरसिद्धार्थं च न प्रमाणम् । तथाविधं च ‘अग्निर्हिमस्य भेषजम्’ इत्यादि वेदवाक्यम् । एवं पुराणेऽपि अनृतत्वादीनि ज्ञातव्यानि (द्रष्टव्यानि) । तद्दृष्टान्तेन अशेषस्यापि वेदादिभागस्याप्रामाण्यमनुमातव्यम् । किञ्च संवादरहितं विप्रलम्भकादिवाक्यमप्रमाणम् । तथाविधं च वेदादिकम् । एवञ्च वेदपुराणयोरप्रामाण्यात् तदन्तर्गतानामुदाहृतवाक्यानाम् अप्रामाण्यमेव । एतेषां वचनानामेव अप्रामाण्ये सति कथमेतद्बलाद् विष्णोस्सदागमैकविज्ञेयत्वसिद्धिः । एवमेव वेदादिभिर् निर्दोषत्वादिसिद्धिरपि परास्तेत्यत आह- न चैतेषामिति ॥ चशब्दस्समुच्चये । एतच्छङ्कापरिहारसमुच्चितस्यैव उदाहृतप्रमाणस्य विवक्षित-साधकत्वात् । एवमुत्तरत्रापि बोद्धव्यम् ।&lt;/p&gt;</description>
    </item>
    <item>
      <title>११ वेदाप्रामाण्याभावनिश्चयसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/11_vedAprAmANyAbhAvanishchayasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/11_vedAprAmANyAbhAvanishchayasamarthanam/</guid>
      <description>&lt;h2 id=&#34;अपरषयतवदवदसय&#34;&gt;अपौरुषेयत्वाद्वेदस्य&lt;/h2&gt;&#xA;&lt;p&gt;&lt;strong&gt;वेदाप्रामाण्याभावनिश्चयसमर्थनम् ।&lt;/strong&gt;&lt;/p&gt;&#xA;&lt;h2 id=&#34;मलम&#34;&gt;&lt;strong&gt;मूलम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;- अपौरुषेयत्वाद् वेदस्य ।&lt;/strong&gt;&lt;/em&gt;&lt;/p&gt;&#xA;&lt;h3 id=&#34;तततवमञजर&#34;&gt;&lt;strong&gt;तत्त्वमञ्जरी&lt;/strong&gt;&lt;/h3&gt;&#xA;&lt;p&gt;पुरुषकृतत्वे ह्यज्ञानमूलत्वादिना प्रामाण्याभावशङ्का स्यात् । वेदस्य त्वपौरुषेयत्वात् सा न स्यात् । अत्रायमाशयः - वेदोऽप्रमाणं न भवितुमर्हति; अपौरुषेयवाक्यत्वात् । यदप्रमाणं तन्नापौरुषेयवाक्यं, यथोन्मत्तवाक्यमिति ।&lt;/p&gt;&#xA;&lt;h3 id=&#34;टक&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;अस्त्वेवं तर्हि हेतूनां सन्दिग्धासिद्धत्वादिना वेदाप्रामाण्यानिश्चयः । तथाऽपि तत्सन्देहोऽ-स्त्येव, वैगुण्यादिनिमित्तत्वादेरनिश्चितत्वात् । तथाच भवतोऽभिमतसिद्धये वेदपुराण-वचनोदाहरणमयुक्तमित्यत आह- अपौरुषेयत्वादिति ॥ वचनानामिति प्रकृतत्वेऽपि वेदस्येति पुनर्वचनम्, पुराणवचनस्यापि प्रकृतत्वात् तस्यापि पक्षीकारे भागासिद्धिप्रसङ्गात् तत्परित्यागेन तावदत्र वेदस्यैव पक्षीकरणज्ञापनार्थम् ।&lt;/p&gt;&#xA;&lt;p&gt;इदमुक्तं भवति । करणानामप्रामाण्यं खल्वबोधकत्वं विपरीतबोधकत्वं वा । तत्र शब्दस्या-बोधकत्वं द्वेधा सम्भवति, पदाभिमतानां निरभिधेयत्वेन साभिधेयत्वेऽप्यन्वयाभावेन चेति । विपरीतबोधकत्वं तु विपरीतान्वयेन । तदिदं स्वतन्त्रवक्तृपुरुषदोषाधीनं नतु स्वभाव इति अप्रामाण्यस्य परतस्त्वं व्युत्पादयन्तो वक्ष्यामः । पुरुषो ह्यज्ञानाद् विपरीतज्ञानात् प्रमादाद् अपटुकरणत्वाद्वा निरभिधेयान् निरन्वयान् वा शब्दान् प्रयुङ्क्ते । प्रमादात् करणापटुत्वाद् विपरीतज्ञानाद् विप्रलम्भकत्वाद्वा विपरीतान्वयान् । तदभावश्च द्वेधा सम्भवति, अपौरुषेयत्वेन वा वक्तुराप्तत्वेन वा, विवक्षितार्थतत्त्वज्ञानादेराप्तिशब्दार्थत्वात् । तत्र वेदस्यापौरुषेयत्वेन पुरुषदोषनिबन्धनदोषाभावात्, कारणाभावे च कार्यस्य शङ्कितुमशक्यत्वाद् अप्रामाण्याभावो निश्चीयते ।&lt;/p&gt;</description>
    </item>
    <item>
      <title>१२ इतिहासादिप्रामाण्यसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/12_itihAsAdiprAmANyasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/12_itihAsAdiprAmANyasamarthanam/</guid>
      <description>&lt;h2 id=&#34;इतहसपरण-पञचम-वदन-वद-इत-तदगहततवचच&#34;&gt;‘इतिहासपुराणः पञ्चमो वेदानां वेदः’ इति तद्गृहीतत्वाच्च&lt;/h2&gt;&#xA;&lt;p&gt;&lt;strong&gt;इतिहासादिप्रामाण्यसमर्थनम् ।&lt;/strong&gt;&lt;/p&gt;&#xA;&lt;h2 id=&#34;मलम&#34;&gt;&lt;strong&gt;मूलम्&lt;/strong&gt;&lt;/h2&gt;&#xA;&lt;p&gt;&lt;em&gt;&lt;strong&gt;- ‘इतिहासपुराणः पञ्चमो वेदानां वेदः’ इति तद्गृहीतत्वाच्च ॥&lt;/strong&gt;&lt;/em&gt;&lt;/p&gt;&#xA;&lt;h3 id=&#34;तततवमञजर&#34;&gt;&lt;strong&gt;तत्त्वमञ्जरी&lt;/strong&gt;&lt;/h3&gt;&#xA;&lt;p&gt;तद्गृहीतत्वात् तेन वेदेनैव साधितप्रामाण्येन वेदसमत्वेनैव परिगृहीतत्वात् स्मृति-वचनानामपि नाप्रामाण्यम् । एवं सप्रतिसाधनं तदनुमानम् । तस्य हेतुरप्यसिद्धः । न हि प्रमाणान्त-रायोग्यार्थत्वमीश्वरवादिवेदस्य । क्षित्यादिकं सकर्तृकम्, कार्यत्वात्, घटवदित्यनुमानयोग्यार्थ-त्वात् ।&lt;/p&gt;&#xA;&lt;h3 id=&#34;टक&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;अस्त्वेवं वेदस्यापौरुषेयत्वेनाप्रामाण्यकारणदोषाभावादप्रामाण्याभावनिश्चयः प्रामाण्य-निश्चयश्च । तत एव फलविसंवादादेरवश्यं वैगुण्यादिनिमित्तत्वस्य कल्पनीयत्वेन परोक्तहेतूना-मसिद्धत्वनिश्चयोऽपि । पुराणवाक्यस्य तु कथम्? नहि तदप्यपौरुषेयतयाऽङ्गीक्रियते । तथात्वे पूर्ववाक्ये वेदस्येति नोच्येतेत्यत आह- इतिहासेति ॥ इतिहासश्च पुराणं चेति द्वन्द्वैकवद्भावः । नपुंसकत्वं तु नाऽश्रितम् । पुराणशब्दस्य विशेष्यलिङ्गत्वाद्ग्रन्थविशेषणत्वेन पुंलिङ्गत्वमेवाऽश्रि-तम् । इतिहासपुराणो वेदो, वेदानाम् ऋगादीनां, पञ्चमः पञ्चत्वसङ्ख्यापूर(को)णो वेद इति । तेन अप्रामाण्यशङ्काशून्येन प्रमाणतया निश्चितेन वेदेन वेदसमानतया गृहीतत्वात् पुराणवचनस्या-प्यप्रामाण्याभावादिनिश्चयाद् युक्तं तदुदाहरणमिति । अत्र यद्यपि सामान्येनोक्तम्, तथाऽपि प्रमाणान्तरबलाद् वेदानुकूलयोरेवेतिहासपुराणयोर्ग्रहणमिति ज्ञातव्यम् । ननु आप्तोक्तत्वेनैव पुराणस्याप्रामाण्याभावादिनिश्चयः किं न क्रियत इति चेन्न । आप्तिनिश्चयस्याप्यन्ततो वेदानुसरण-मन्तरेणाशक्यत्वात् । एतेन वेदादिभिर्विष्णोर्निर्दोषत्वादिसिद्धिरपि समाहिता ।&lt;/p&gt;</description>
    </item>
    <item>
      <title>१३ अपौरुषेयवाक्यासम्भावनानिरासः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/13_apauruSheyavAkyAsambhAvanAnirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/13_apauruSheyavAkyAsambhAvanAnirAsaH/</guid>
      <description>&lt;h2 id=&#34;नचपरषयसरवसमयभमतधरमदयसदध&#34;&gt;नचापौरुषेयं&amp;hellip;सर्वसमयाभिमतधर्माद्यसिद्धेः&lt;/h2&gt;&#xA;&lt;p&gt;&lt;strong&gt;अपौरुषेयवाक्यासम्भावनानिरासः&lt;/strong&gt;।&lt;/p&gt;&#xA;&lt;h2 id=&#34;मलम&#34;&gt;&lt;strong&gt;मूलम्&lt;/strong&gt;&lt;/h2&gt;&#xA;&lt;ul&gt;&#xA;&lt;li&gt;नचापौरुषेयं वाक्यमेव नास्तीति वाच्यम् । तदभावे सर्वसमयाभिमतधर्माद्यसिद्धेः ॥&lt;/li&gt;&#xA;&lt;/ul&gt;&#xA;&lt;h3 id=&#34;तततवमञजर&#34;&gt;&lt;strong&gt;तत्त्वमञ्जरी&lt;/strong&gt;&lt;/h3&gt;&#xA;&lt;p&gt;वाक्यस्यापौरुषेयत्वमेवासिद्धमित्यत आह- न चापौरुषेयमिति ॥&lt;/p&gt;&#xA;&lt;h3 id=&#34;टक&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;अत्राऽहुर्वेद प्रामाण्यवादिनो बाह्याश्च । वेदस्यापौरुषेयत्वं न युक्तम् । घटत्वनीरूपत्वयोरिव वाक्यत्वापौरुषेयत्वयोः परस्परपरिहारेणैव वृत्त्युपलब्धेर्द्वयोरेकत्रासम्भावितत्वात् । नच तत्साधनमपि युक्तम् । सम्भावितस्यैव साधनार्हत्वात् । यथोक्तम्- ‘सम्भावितः प्रतिज्ञाया अर्थः साध्येत हेतुना । न तस्य हेतुभिस्त्राणमुत्पतन्नेव यो मृतः’ इति । नहि मम कर्णं प्रविश्य गजो गर्जतीत्येतत् साधनार्हं, किन्त्वनादरणीयमेवेत्यत आह- नचेति ॥ अपौरुषेयं वाक्यमेव नास्तीत्यनेन वाक्यत्वापौरुषेयत्वयोः परस्परपरिहारेणैव वृत्तिरित्याचष्टे । अतो वेदोऽपौरुषेय इत्येतदसम्भावित-मेवेति वाक्यशेषः । इतः परः ‘अपौरुषेयत्वं च स्वत एव’ इत्यतः प्राक्तनो ग्रन्थः सम्भाव-नार्थः । कुतो न वाच्यमित्यत आह- तदभाव इति ॥ धर्मादिकं तावदतीन्द्रियं वस्तु सर्व-समयानामभिमतम् । ततस्तत्तत्समयिभिः प्रामाणिकत्वेन तदङ्गीकरणीयम् । प्रामाणिकतयाऽ-भ्युपगतस्यैवार्थस्य शास्त्रसिद्धान्तत्वात् । नचापौरुषेयं वाक्यं विना धर्मादिसाधकं प्रमाणमस्ति । अतोऽपौरुषेयवाक्याभावे धर्माद्यसिद्धिप्रसङ्गाद् अप्रामाणिकस्य च सर्वशास्त्राभिमतत्वायोगात् सर्वैस्समयिभिर्धर्मादिनिश्चयार्थं किमप्यपौरुषेयं वाक्यमङ्गीकार्यम् । ततश्च वाक्यत्वापौरुषेयत्वयोः क्वचित् समावेशे सर्वैरङ्गीकर्तव्ये कुतो ‘वेदोऽपौरुषेयः’ इत्येतदसम्भावितम् इति ॥&lt;/p&gt;</description>
    </item>
    <item>
      <title>१४ चार्वाकस्याशास्त्रित्वसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/14_chArvAkasyAshAstritvasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/14_chArvAkasyAshAstritvasamarthanam/</guid>
      <description>&lt;h2 id=&#34;यसय-त-नभमत-नस-समय-समयपरयजनभवत&#34;&gt;यस्य तौ नाभिमतौ नासौ समयी समयप्रयोजनाभावात्&lt;/h2&gt;&#xA;&lt;p&gt;&lt;strong&gt;चार्वाकस्याशास्त्रित्वसमर्थनम्&lt;/strong&gt;&lt;/p&gt;&#xA;&lt;h2 id=&#34;मलम&#34;&gt;&lt;strong&gt;मूलम्&lt;/strong&gt;&lt;/h2&gt;&#xA;&lt;ul&gt;&#xA;&lt;li&gt;यस्य तौ नाभिमतौ नासौ समयी समयप्रयोजनाभावात् ॥&lt;/li&gt;&#xA;&lt;/ul&gt;&#xA;&lt;h3 id=&#34;तततवमञजर&#34;&gt;&lt;strong&gt;तत्त्वमञ्जरी&lt;/strong&gt;&lt;/h3&gt;&#xA;&lt;p&gt;यस्य लोकायतिकस्य तौ धर्माधर्मौ नाभिमतौ नासौ समयी । प्रत्यक्षेणानवगतमप्यर्थं समाययति अवगमयतीति हि समयः । अत्र तु तादृशसमयप्रयोजनाभावात् ।&lt;/p&gt;&#xA;&lt;h3 id=&#34;टक&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;येषां वैशेषिकादीनां बौद्धादीनां चातीन्द्रियं धर्मादिकं वस्त्वभिमतं तान् प्रत्यापाद्यताम-पौरुषेयवाक्याभ्युपगमः । यस्य तु लोकायतस्य धर्माद्यभिमानो नास्ति न तं प्रत्यापादनं युक्तम् । तस्य स्वाभिमतप्रमेयस्य प्रत्यक्षेणैव सिद्धेरतीन्द्रियस्यानङ्गीकृतत्वेनाऽपादकाभावात् । तथाच लोकायतं प्रति नासम्भावनापरिहारोऽस्तीत्याशङ्क्य, तेनापि धर्माद्यभ्युपगमं कारयित्वा तत्साधकापौरुषेयवाक्यमङ्गीकारयिष्यामीत्याशयवानाह - यस्येति ॥&lt;/p&gt;&#xA;&lt;p&gt;ननु ‘कर्तृकरणयोस्तृतीया’ इति प्राप्तां तृतीयां बाधित्वा ‘कर्तृकर्मणोः कृति’ इति प्राप्तायाः षष्ठ्याः ‘न लोकाव्ययनिष्ठा’ इति पुनः प्रतिषेधे तृतीयया भवितव्यं देवदत्तेन भुक्तमिति यथा, यस्येति तु कथम् ? उच्यते । अभिमताविति ‘मतिबुद्धिपूजार्थेभ्यश्च’ इति वर्तमाने क्तः । ‘क्तस्य च वर्तमाने’ इति प्रतिषेधबाधकत्वेन षष्ठीविधानात् सैवात्र युक्ता देवदत्तस्येष्टमिति यथा इति ।&lt;/p&gt;</description>
    </item>
    <item>
      <title>१५ चार्वाकमतेन लोकापकार समर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/15_chArvAkamatena_lokApakAra_samarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/15_chArvAkamatena_lokApakAra_samarthanam/</guid>
      <description>&lt;h2 id=&#34;नच-तन-लकपकर-&#34;&gt;नच तेन लोकोपकारः ..&lt;/h2&gt;&#xA;&lt;p&gt;&lt;strong&gt;चार्वाकमतेन लोकापकार समर्थनम्&lt;/strong&gt;&lt;/p&gt;&#xA;&lt;h2 id=&#34;मलम&#34;&gt;&lt;strong&gt;मूलम्&lt;/strong&gt;&lt;/h2&gt;&#xA;&lt;ul&gt;&#xA;&lt;li&gt;&lt;em&gt;&lt;strong&gt;नच तेन लोकोपकारः । धर्माधर्माभावज्ञाने परस्परहिंसादिनाऽपकारस्यैव प्राप्तेः&lt;/strong&gt;&lt;/em&gt; ॥&lt;/li&gt;&#xA;&lt;/ul&gt;&#xA;&lt;h3 id=&#34;तततवमञजर&#34;&gt;&lt;strong&gt;तत्त्वमञ्जरी&lt;/strong&gt;&lt;/h3&gt;&#xA;&lt;p&gt;धर्माद्यभावज्ञापनेन तदनुष्ठानादिक्लेशनिवारणाल्लोकोपकारः प्रयोजनमित्यत आह - न च तेनेति ॥&lt;/p&gt;&#xA;&lt;h3 id=&#34;टक&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;ननु धर्माद्यनङ्गीकारेऽपि न शास्त्रस्य विषयादिशून्यत्वमापद्यते । धर्माद्यभावस्यैव विषय-त्वात् । नच धर्मादिकं पश्वादिभिरिव स्वभावत एवाप्रतिपन्नमिति किं तदभावप्रतिपादनेनेति वाच्यम् । वेदादिजनितया भ्रान्त्या धर्मादिसद्भावस्य प्रसक्तत्वेन ‘नायं सर्पः’ इतिवत् तदभाव-प्रतिपादनस्योपपन्नत्वात् । फल च लोकस्य निरङ्कुशः कामोपभोगो दुःखनिवृत्तिश्च । यद्यपि शास्त्रं न कामान् ददाति । तेषामर्थादिनैव लभ्यत्वात् । नापि भोजयति । रागत एव तत्सम्भवात् । नाप्यौषधादिवद् दुःखं शमयति । तथाऽपि धर्मादिसद्भावभ्रान्त्या केचित् कामोपभोगोपरुद्धाः । कृच्छ्रचान्द्रायणाद्यनुष्ठाननिमित्तं दुःखं च प्रसक्तम् । धर्माद्यभावप्रतिपादनेन तु भ्रान्तौ निवृत्तायां यथेष्टकामोपभोगो दुःखाद्यनुदयश्च स्यात् । शास्त्रप्रणेतुस्तु लोकोपकारः फलम् । उपकृताश्च लोका अस्माकमयं कामोपभोगोपरोधं धर्माद्यनुष्ठानादिक्लेशं च निवारितवानित्यनुरागिणो भवन्ति । ‘जनानुरागप्रभवाश्च सम्पदः’ इति । तत्राऽह- नच तेनेति ॥ तेन शास्त्रप्रणेत्रा, तेन शास्त्रेण प्रणीतेन लोकोपकारः कृतो भवतीति न च वाच्यमित्यर्थः । लोकप्रयोजनादिप्रतिषेधस्याप्युप-लक्षणमेतत् । कुतो नेत्यत आह- धर्मेति ॥ ज्ञाने लोकस्य लोकायतशास्त्रेणोत्पादिते सति, हिंसादिना प्राप्तेन ।&lt;/p&gt;</description>
    </item>
    <item>
      <title>१६ चार्वाकसमयानर्थक्यसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/16_chArvAkasamayAnarthakyasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/16_chArvAkasamayAnarthakyasamarthanam/</guid>
      <description>&lt;h2 id=&#34;नचपकरण-तसय-परयजनम-&#34;&gt;नचोपकारेण तस्य प्रयोजनम् ..&lt;/h2&gt;&#xA;&lt;p&gt;&lt;strong&gt;चार्वाकसमयानर्थक्यसमर्थनम्&lt;/strong&gt;&lt;/p&gt;&#xA;&lt;h2 id=&#34;मलम&#34;&gt;&lt;strong&gt;मूलम्&lt;/strong&gt;&lt;/h2&gt;&#xA;&lt;ul&gt;&#xA;&lt;li&gt;&lt;em&gt;&lt;strong&gt;नचोपकारेण तस्य प्रयोजनम् । अदृष्टाभावात् । अतो धर्माद्यभावं वदता स्वसमयस्याऽनर्थक्यमङ्गीकृतमेवेति नासौ समयी ॥&lt;/strong&gt;&lt;/em&gt;&lt;/li&gt;&#xA;&lt;/ul&gt;&#xA;&lt;h3 id=&#34;तततवमञजर&#34;&gt;&lt;strong&gt;तत्त्वमञ्जरी&lt;/strong&gt;&lt;/h3&gt;&#xA;&lt;p&gt;उक्तार्थं निगमयति- अत इति ॥&lt;/p&gt;&#xA;&lt;h3 id=&#34;टक&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;नन्वपकुर्वन्तु सर्वे; तथाऽपि हितबुद्ध्या शास्त्रं प्रणीतवतोऽस्योपकारित्वमस्त्येव । नहि पङ्कमग्नां गामुद्दिधीर्षुर्यदि गवा शृङ्गेण हन्यते तर्हि गोरपकारी भवतीति चेत् । तदा वक्तव्यम् । स तादृगुपकारः किं शास्त्रं प्रणयतः स्वयमेव प्रयोजनरूप उत तेनान्यत् प्रयोजनं भवति । नाऽद्यः । सुखप्राप्त्यादीतरत्वात् । द्वितीयेऽपि किं दृश्व्ं प्रयोजनमदृश्व्ं वा । आद्यं दूषयति- नचेति ॥ तस्य शास्त्रप्रणेतुः । उक्तप्रकारेण सर्वविद्वेषविषयत्वात् प्रणाडिकान्तराभावादिति भावः । द्वितीयाभावे हेतुमाह- अदृष्टेति ॥ न केवलं शास्त्रप्रणेतुः प्रयोजनाभावः किन्तु तस्यापि हिंसादिप्राप्तिरवर्जनीया, अदृश्वभावादेवेति । सङ्क्षेपकरणे कारणं सूचयन् चार्वाकस्यासमयित्वापादनमुपसंहरति- अत इति ॥ अविद्यमानोऽर्थो विषयः प्रयोजनं च यस्य तदनर्थकं तस्य भाव आनर्थक्यम् । अङ्गीकृतमेव अङ्गीकृतप्रायमेव । अदृश्व्विषयाद्यभावस्य स्वयमेवाङ्गीकृतत्वेनार्धं तावदवसितं भारस्य । दृष्टविषयादिनिरासश्चायत्नसाध्य इति प्रतिवादिनो नात्रात्यन्तं कृत्यमित्युपसंह्रियत इति भावः । असौ धर्माद्यभावमभ्युपगच्छन्न समयी स्यात् । अतः समयित्वलोभात् तेनापि विषयत्वेन धर्मादिकमङ्गीकार्यम् । तत्सिद्धेरन्यथाऽनुपपत्त्याऽपौरुषेयं वाक्यमपीति वाक्यशेषः ।&lt;/p&gt;</description>
    </item>
    <item>
      <title>१७ उदयनोक्तधर्मादिसिद्धिप्रकारनिरासः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/17_udayanoktadharmAdisiddhiprakAranirAsa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/17_udayanoktadharmAdisiddhiprakAranirAsa/</guid>
      <description>&lt;h2 id=&#34;टक&#34;&gt;टीका&lt;/h2&gt;&#xA;&lt;p&gt;&lt;strong&gt;उदयनोक्तधर्मादिसिद्धिप्रकारनिरासः&lt;/strong&gt;&lt;/p&gt;&#xA;&lt;h3 id=&#34;टक-1&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;ननु न प्रयोजनाधीना प्रमेयव्यवस्थितिः किन्तु प्रमाणाधीना । नहि देवदत्तः पिपासित इत्येतावता मरौ वारि सिद्ध्यति । नच धर्मादौ प्रमाणमस्ति । प्रत्यक्षेण तदनवगमात् । अनुमानादीनां च प्रामाण्याभावात् ।&lt;/p&gt;&#xA;&lt;p&gt;अत्राऽहोदयनः । यद्यदृश्व्ं न स्यान् न परलोकार्थी कश्चिदिष्टापूर्तयोः प्रवर्तेत । नहि निष्फले दुःखैकफले वा कदाचित् कश्चिदेकोऽपि प्रेक्षापूर्वकारी घटते प्रागेव जगदिति । अत्र प्रश्व्व्यं किमनेन प्रमाणमुक्तमिति । अनुमानमर्थापत्तिर्वेति चेन्न । प्रत्यक्षैकप्रमाणवादिनं प्रति तदुपन्यासस्या-नुचितत्वात् । किञ्चैवं चैत्यवन्दनादिकमपि धर्मादिसाधनं स्यात् । तत्रापि हि शक्यते वक्तुम्- अन्यथा न कश्चिच्चैत्यवन्दनादौ घटेतेति । नैतदेवम् । यतो हेतुदर्शनादर्शनाभ्यां विशेषोऽस्ति । जीविकादिकं तत्र हेतुरस्ति नचात्र कश्चिदिति चेन्न । सर्वेषां चैत्यवन्दनादेर्जीविकादिमूलकत्व-कल्पनेऽनुभवविरोधात् । केषाञ्चित् तथात्वस्येष्टापूर्तयोरपि समत्वात् । तस्माच्चैत्यवन्दनादिकमिव इष्टापूर्तमप्यन्धपरम्परया विप्रलम्भेन वा प्राप्तमिति । प्रयोजनाभावान्नैवंविधं विप्रलम्भनं सम्भवतीति चेन्न । परचित्तवृत्तिगुरुतरप्रयोजनस्य इदानीन्तनैरस्माभिरपाकर्तुमशक्यत्वात् । त्वयाऽपि कथमिदं निश्चितमिति चेत्, न मयाऽपि निश्चितं किन्तु शङ्क्यत एव । तावताऽप्यनुमानादेरन्यथासिद्धि-शङ्काकलङ्कितस्य न प्रवृत्तिरिति ।&lt;/p&gt;</description>
    </item>
    <item>
      <title>१८ स्वमतेन धर्मादिसिद्धिप्रकारः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/18_svamatena_dharmAdisiddhiprakAraH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/18_svamatena_dharmAdisiddhiprakAraH/</guid>
      <description>&lt;h2 id=&#34;टक&#34;&gt;टीका&lt;/h2&gt;&#xA;&lt;p&gt;&lt;strong&gt;स्वमतेन धर्मादिसिद्धिप्रकारः&lt;/strong&gt;&lt;/p&gt;&#xA;&lt;h3 id=&#34;टक-1&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;उच्यते । किमेवं वदतो धर्मादौ सन्देह उताऽभावनिश्चयः । आद्ये न तत्र प्रवर्तेत नापि निवर्तेत । द्वितीये कुतोऽसाविति वाच्यम् । घटाद्यभावनिश्चय इव प्रत्यक्षेणैव धर्माद्यभावनिश्चय इति चेन्न । अयोग्यतया चक्षुषा रसस्येव प्रत्यक्षेण सतोऽप्यग्रहणोपपत्तेः । ननु किं योग्यताविशेषणेन यन्नोपलभ्यते तन्नास्त्येवेति चेत् । स्यादेतदेवं यद्यत्र वादिनो न विप्रतिपद्येरन्, यदि च चक्षुरादिना रसादिकमयोग्यतया न गृह्यत इति न स्यात् । सत्यां तु वादिविप्रतिपत्तौ सति चायोग्यतया क्वचिदनुपलम्भे प्रत्यक्षानुपलब्धिः संशयमेव सम्पादयति । किमनुपलम्भान्नास्त्येव धर्मादिकमुत वाद्यन्तरोक्तरीत्या चक्षुषाऽनुपलभ्यमानोऽपि रसो रसनेनेवायोग्यतया प्रत्यक्षेणानुपलभ्यमानमपि प्रमाणान्तरादस्तीति । नहि न्यायमतिक्रम्य स्वसमयमात्रेण संशयोत्तारो युज्यते । तथाचैतत्संशय-निरासार्थमप्यागमादिकं प्रमाणमङ्गीकार्यम् । तथा सति तेनैव सुकरं धर्मादिसाधनम् ।&lt;/p&gt;</description>
    </item>
    <item>
      <title>१९ पौरुषेयवाक्येन धर्मादिसिद्धिनिरासः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/19_pauruSheyavAkyena_dharmAdisiddhinirAs/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/19_pauruSheyavAkyena_dharmAdisiddhinirAs/</guid>
      <description>&lt;h2 id=&#34;नच-परषयण-वकयन-ततसदध-&#34;&gt;नच पौरुषेयेण वाक्येन तत्सिद्धिः ..&lt;/h2&gt;&#xA;&lt;p&gt;&lt;strong&gt;पौरुषेयवाक्येन धर्मादिसिद्धिनिरासः&lt;/strong&gt;&lt;/p&gt;&#xA;&lt;h2 id=&#34;मलम&#34;&gt;&lt;strong&gt;मूलम्&lt;/strong&gt;&lt;/h2&gt;&#xA;&lt;ul&gt;&#xA;&lt;li&gt;&lt;em&gt;&lt;strong&gt;नच पौरुषेयेण वाक्येन तत्सिद्धिः । अज्ञानविप्रलम्भयोः प्राप्तेः । नच तदर्थत्वेन सर्वज्ञः कल्प्येत । अन्यत्राऽदृष्टस्य सर्वज्ञत्वस्य कल्पनम्&lt;/strong&gt;, तस्य तत्कृतत्वकल्पनं चेति कल्पनागौरवप्राप्तेः ।&lt;/em&gt;**&lt;/li&gt;&#xA;&lt;/ul&gt;&#xA;&lt;h3 id=&#34;तततवमञजर&#34;&gt;&lt;strong&gt;तत्त्वमञ्जरी&lt;/strong&gt;&lt;/h3&gt;&#xA;&lt;p&gt;आप्तवाक्याद् धर्मादिसिद्धिरित्यत आह - न च पौरुषेयेति ॥ धर्मादिः कस्यचित् प्रत्यक्षः वस्तुत्वाद् घटवद् इत्यादिना सर्वज्ञः कल्प्यत इत्यत आह - न च तदर्थत्वेनेति ॥ तदर्थत्वेन धर्मादिसिद्ध्यर्थत्वेन । विमतो धर्मदृङ् न भवति पुरुषत्वाच् चैत्रवदिति सप्रतिसाधनत्वं च ।&lt;/p&gt;&#xA;&lt;h3 id=&#34;टक&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;नन्वस्त्वेवं धर्मादिकम् । तच्च बुद्धर्षभेश्वरकपिलादिपुरुषवचसैव सेत्स्यति । तत्किमपौरुषेय-वाक्याङ्गीकारेणेत्यत आह- नच पौरुषेयेणेति ॥ तत्सिद्धिर् धर्मादिनिश्चयः । तत्र हेतुमाह- अज्ञानेति ॥ विवक्षितार्थतत्त्वज्ञानाभावोऽज्ञानम् । ज्ञात्वाऽपि परप्रतारणं विप्रलम्भः । मिथ्या-ज्ञानप्रमादापटुकरणत्वानामप्युपलक्षणमेतत् । प्राप्तेः पुरुषेषु सम्भवात् । पुरुषाणां बहुलमज्ञान-विप्रलम्भाद्युपलम्भेन बुद्धर्षभादिष्वपि तत्सम्भावनयाऽऽश्वासानुपपत्तेर्न तद्वाक्येन धर्मादि-निश्चयस्सम्भवति ।&lt;/p&gt;</description>
    </item>
    <item>
      <title>२० आर्हतोक्तसार्वज्ञसिद्धिप्रकारनिरासः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/20_ArhatoktasArvajnasiddhiprakAranirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/20_ArhatoktasArvajnasiddhiprakAranirAsaH/</guid>
      <description>&lt;h2 id=&#34;टक&#34;&gt;टीका&lt;/h2&gt;&#xA;&lt;p&gt;&lt;strong&gt;आर्हतोक्तसार्वज्ञसिद्धिप्रकारनिरासः&lt;/strong&gt;&lt;/p&gt;&#xA;&lt;h3 id=&#34;टक-1&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;आर्हतास्त्वाहुः । कश्चिदात्मा सकलपदार्थसाक्षात्कारी तद्ग्रहणस्वभावत्वे सति प्रक्षीण-प्रतिबन्धकत्वात् । यदेवं तदेवं यथाऽपगततिमिरादिप्रतिबन्धं लोचनविज्ञानं रूपसाक्षात्कारीति । तदसत् । सकलपदार्थसाक्षात्कारित्वस्यान्यत्रादृष्टत्वेनाप्रसिद्धविशेषणत्वात् । तद्ग्रहणस्वभावत्वं च किं विवक्षितस्यैवाऽत्मनोऽङ्गीक्रियते सर्वेषां वा । नाऽद्यः । अन्यत्रादृष्टत्वेन आत्मत्वात्तत्रापि तदभावसाधनसौलभ्यात् । न द्वितीयः । अस्मदादौ तत्स्वभावत्वस्य प्रमाणादृष्टत्वात् । व्याप्तिज्ञानं सर्वविषयं सर्वात्मनां स्वभावो दृश्यत इति चेन्न । परोक्षसामान्यज्ञानस्वभावत्वेनाऽपरोक्ष-विशेषज्ञानसाधनस्याऽतिप्रसङ्गित्वात्, अन्यत्र रूपसाक्षात्कारस्वभावेऽपि लोचनविज्ञाने रस-साक्षात्कारित्वस्याऽदृष्टत्वात्, तत्स्वभावत्वस्याऽसिद्धत्वादेव प्रतिबन्धककल्पनानुपपत्तेस्तत्प्रक्षय-स्याप्यनुपपत्तिरेव । नहि तेजसोऽन्यत्र दाहप्रतिबन्धकत्वं दृष्टम् ।&lt;/p&gt;&#xA;&lt;p&gt;किञ्च अन्यत्रादृष्टस्याऽऽवरणप्रक्षयस्य विवक्षितेऽप्यात्मनि कुतस्सिद्धिः । आवरणत्वादेवेति चेन्न । कस्यचित्तिमिरादेर्यावदाव्रियमाणभावित्वात् । कमनीयकान्तास्पर्शादावपि रागाद्यनुदयात् प्रक्षीणप्रतिबन्धकत्वसिद्धिरिति चेन्न । रागाद्यभावस्याप्यन्यत्राऽदृष्टस्य कल्पकाभावात् । बाह्यविक्रियाऽभावेन तदभावानुमानमिति चेन्न । जगद्वशीकरणार्थं धैर्येण स्थगनसम्भवात् । अन्यत्र दृश्वन्ते च सकलपदार्थसाक्षात्कारित्वं तत्स्वभावत्वं चादृष्टमेव । यद् यद्ग्रहणस्वभावत्वे सति प्रक्षीणप्रतिबन्धकं तत्तत्साक्षात्कारीति व्याप्तिरिति चेन्न । तथाऽपि विज्ञानस्य साक्षात्कारत्वेन साक्षात्कारित्वाभावात् । किञ्च सकलपदार्थसाक्षात्कारित्वस्य अन्यत्रादृष्टस्यात्रापि आत्म-त्वादेवाभावः किं न साध्यत इति ।&lt;/p&gt;</description>
    </item>
    <item>
      <title>२१ बौद्धोक्तसार्वज्ञसिद्धिप्रकार निरासः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/21_bauddhoktasArvajnasiddhiprakAra_nirAs/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/21_bauddhoktasArvajnasiddhiprakAra_nirAs/</guid>
      <description>&lt;h2 id=&#34;टक&#34;&gt;टीका&lt;/h2&gt;&#xA;&lt;p&gt;&lt;strong&gt;बौद्धोक्तसार्वज्ञसिद्धिप्रकार निरासः&lt;/strong&gt;&lt;/p&gt;&#xA;&lt;h3 id=&#34;टक-1&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;ननु धर्मादिकं कस्यचित् प्रत्यक्षं वस्तुत्वाद् घटवदिति सामान्यतः सार्वज्ञादिसिद्धिरिति । मैवम् । अत्र किं धर्मादेः प्रत्यक्षत्वमात्रं साध्यते उतैकपुरुषप्रत्यक्षत्वम् । आद्येऽर्थान्तरत्वम् । कस्यचित् केनचित्प्रत्यक्षीकृतत्वेनापि प्रतिज्ञातार्थस्य सिद्धेः । न द्वितीयः । दृष्टान्तेऽदृष्टत्वात् । नहि (नच) पक्षातिरिक्तस्य सर्वस्यैकपुरुषप्रत्यक्षत्वं सम्मतम् । एको घट एकस्य प्रत्यक्ष इति चेत् । तर्ह्येको धर्म एकस्य प्रत्यक्षोऽपरस्याधर्म इत्येवं प्रतिज्ञातार्थस्योपपत्तेरर्थान्तरतातादवस्थ्यात् । धर्मं पश्यन्नधर्मं कथं न पश्यतीति चेत् । किमियं सम्भावना अथानुमानम् । नाऽद्यः । असाधकत्वात् । न द्वितीयः। व्याप्त्यभावात् । योऽशक्यमेकं करोति सोऽपरमपीति व्याप्तिरिति चेन्न । वराहगृध्रादिषु दूरस्थ-शब्दरूपग्रहणसमर्थेष्वपि तथाविधरसादिग्रहणसामर्थ्यस्यादृष्टत्वात् । अस्तु वा विप्रतिपन्नमेकस्यैव प्रत्यक्षम् । तथाऽपि कुतः सार्वज्ञसिद्धिः । नहि स एव सम्प्रतिपन्नं पश्यतीत्यत्र प्रमाणमस्ति । कैमुत्यन्यायसिद्धं तदिति चेन्न । तद्बीजाभावात् । यो ह्यशक्यं करोति स सुकरं करोत्येवेति चेन्न । कण्टकान् भक्षयितरि उश्व््रे कदलीफलभक्षणस्यादृश्व्त्वात् । धर्मादिज्ञानेनैव प्रकृतोपयोगात् किं कीटकसङ्ख्यापरिज्ञानेनेति चेन्न ।&#xA;धर्मादिसाध्यसाधनाद्यपरिज्ञाने धर्मादिज्ञानस्यानुपयुक्त-त्वादिति ।&lt;/p&gt;</description>
    </item>
    <item>
      <title>२२ तार्किकोक्तसार्वज्ञसिद्धिप्रकारनिरासः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/22_tArkikoktasArvajnasiddhiprakAranirAsa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/22_tArkikoktasArvajnasiddhiprakAranirAsa/</guid>
      <description>&lt;h2 id=&#34;टक&#34;&gt;टीका&lt;/h2&gt;&#xA;&lt;p&gt;&lt;strong&gt;तार्किकोक्तसार्वज्ञसिद्धिप्रकारनिरासः&lt;/strong&gt;&lt;/p&gt;&#xA;&lt;h3 id=&#34;टक-1&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;ननु क्षित्यादिकं सकर्तृकं कार्यत्वाद् घटवदिति क्षित्यादेः कर्तरि सिद्धे तस्य सार्वज्ञमपि सिद्धमेव । उपादानादिसाक्षात्कारवत एव कर्तृत्वात् । सर्वस्यापि क्षित्याद्युपादानादौ प्रविष्टत्वादिति चेन्न । घटादीनां कर्तरि कुलालादौ तदुपादानादिविषयसाक्षात्कारस्यादृष्टत्वात् । नहि कुलालो घटं पलपरिमाणेयत्ताविशेषवन्तं तन्निमित्तं वा कालं देशमदृश्व्ं तदाश्रयं वा पुरुषं तत्प्रयोजनविशेषं वा साक्षात्करोति । किञ्च घटादौ सपक्षेऽदृष्टस्यैककर्तृकत्वस्य क्षित्यादौ कुतस्सिद्धिः? यतस्तस्य सार्वज्ञं स्यात् । कल्पनालाघवादिति चेन्न । अतिबहुतरकार्यजातस्यानेककर्तृताया एवोचितत्वादित्यलं प्रपञ्चेन ।&lt;/p&gt;&#xA;&lt;h3 id=&#34;भवदप&#34;&gt;&lt;strong&gt;भावदीपः&lt;/strong&gt;&lt;/h3&gt;&#xA;&lt;p&gt;सिद्धमेवेत्युक्तं व्यनक्ति- उपादानादीति ॥ दृष्टान्ताभावेन वा अदृष्टकल्पनारूपतर्कपराहत्या वा सार्वज्ञसिद्धिं निराह- घटादीनामिति ॥ तदुपादानादीत्यतद्गुणसंविज्ञानबहुव्रीहिः । मृत्पिण्डगतपलपरिमाणा-ज्ञानाभिप्रायेण वा तदुपादानादीत्युक्तम् । तदेव व्यनक्ति- न हीति । तदाश्रयमिति ॥ यद्भोजकादृष्टजन्यं तं पुरुषमित्यर्थः ॥ तत्प्रयोजनेति ॥ जलाहरणतैलाहरणधान्याहरणादिरूपमित्यर्थः। प्रकारान्तरेण सार्वज्ञसिद्धिं निराह- किञ्चेति ॥ अन्यत्रादृश्व्स्यैककर्तृकत्वस्येति मूले शेषमुपेत्य योजयति- घटादौ सपक्षेऽदृष्टस्येति ॥&lt;/p&gt;</description>
    </item>
    <item>
      <title>२३ अपौरुषेयवाक्यानङ्गीकारे कल्पनागौरवम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/23_apauruSheyavAkyAnangIkAre_kalpanAgaur/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/23_apauruSheyavAkyAnangIkAre_kalpanAgaur/</guid>
      <description>&lt;h2 id=&#34;टक&#34;&gt;टीका&lt;/h2&gt;&#xA;&lt;p&gt;&lt;strong&gt;अपौरुषेयवाक्यानङ्गीकारे कल्पनागौरवम्&lt;/strong&gt;&lt;/p&gt;&#xA;&lt;h3 id=&#34;टक-1&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;एवं सार्वज्ञासिद्धौ तस्याविप्रलम्भकत्वमप्यप्रामाणिकं कल्प्यमेव । सार्वज्ञेऽपि कुतो विप्रलम्भाभावः । रागाद्यभावादिति चेन्न । तद्रहितेष्वपि बुद्धादिष्वीश्वरावतारेषु दर्शनात् । वीत-रागाणामपि ज्ञानाङ्कुरसंरक्षणार्थं छलादिना प्रतिवादिप्रतारणस्य सर्वैरङ्गीकृतत्वाच्च । एवं पटुकरणत्वादिकं कल्प्यमेव ; नतु प्रामाणिकम् । किञ्चास्तु कश्चित्सर्वज्ञोऽविप्रलम्भकश्च । तथाऽपि धर्मादिप्रतिपादकवाक्यविशेषस्य तत्कृतत्वं कुतस्सिद्धम् । नन्वेवम्भूतः स्वीयहिताहितप्राप्ति-परिहारसाधनमविदुषो नानाविधव्यसनसागरनिमग्नान् जन्तूनवलोकयन् नानुपदिश्य स्थातुमर्हतीति चेन्न । एवम्भूतानामपि सिद्धानामुदासीनानामङ्गीकृतत्वात् । उपदिशतु वाऽसौ ; सोऽयमुपदेश इति तु कल्प्यमेव ।&lt;/p&gt;&#xA;&lt;p&gt;तदेवं कल्पनागौरवप्रसङ्गेन न पौरुषेयेण वाक्येन धर्मादिनिश्चयः शक्यः । नहि लोके विना प्रमाणेन कस्यचित् पुरुषस्याऽऽप्तत्वं प्रकल्प्य तत्प्रणीततां च कस्यचिद्वाक्यस्य कल्पयित्वा प्रेक्षावन्तस्तदर्थनिश्चयं कुर्वन्ति । कुर्वाणा वा किं स्वात्मन्येव तत्सर्वं न कल्पयेयुः । तस्मात् पौरुषेय-वाक्येन धर्माद्यसिद्धेस्तत्प्रतिपादकं किमप्यपौरुषेयं वाक्यमङ्गीकृत्य बुद्धर्षभादयस्तदर्थस्यानुवादका इति तैस्तैर्वादिभिर्धर्मादिनिश्चयमभिलषद्भिरभ्युपेयम् । यथाऽऽहुः- ‘शौद्धोदनिप्रभृतयः सम्प्रदाय-प्रवर्तकाः’ इति ।&lt;/p&gt;</description>
    </item>
    <item>
      <title>२४ वेदापौरुषेयत्वसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/24_vedApauruSheyatvasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/24_vedApauruSheyatvasamarthanam/</guid>
      <description>&lt;h2 id=&#34;अपरषयवकयङगकर-न-कञचतकलपयम&#34;&gt;अपौरुषेयवाक्याङ्गीकारे न किञ्चित्कल्प्यम्&lt;/h2&gt;&#xA;&lt;p&gt;&lt;strong&gt;वेदापौरुषेयत्वसमर्थनम्&lt;/strong&gt;&lt;/p&gt;&#xA;&lt;h2 id=&#34;मलम&#34;&gt;&lt;strong&gt;मूलम्&lt;/strong&gt;&lt;/h2&gt;&#xA;&lt;ul&gt;&#xA;&lt;li&gt;&lt;em&gt;&lt;strong&gt;अपौरुषेयवाक्याङ्गीकारे न किञ्चित्कल्प्यम्&lt;/strong&gt;&lt;/em&gt; ।&lt;/li&gt;&#xA;&lt;/ul&gt;&#xA;&lt;h3 id=&#34;टक&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;ननु प्रसिद्धानि बौद्धादिवाक्यानि परित्यज्य धर्मादिप्रतिपादकं किञ्चिद् बपौरुषेयं वाक्यं कल्प्यमिति साम्यमेवेत्यत आह- अपौरुषेयेति ॥ पौरुषेयवाक्येन धर्मादिनिश्चयमिच्छता यथा बहुतरं सार्वज्ञादि कल्प्यं तथाऽपौरुषेयवाक्याङ्गीकारे न किञ्चिद् बहुतरं कल्प्यम् । किन्त्वपौरु-षेयवाक्यमेकमेव । तथाच धर्मादिनिश्चयस्यावश्यमङ्गीकार्यत्वे बहुकल्पनापक्षपरित्यागेनाल्प-कल्पनापक्षाऽश्रयणमेव ज्यायः । यथाऽहुः- ‘यत्राल्पीयांसो दोषाः स पक्षः’ इति । तथाऽपि दुष्टस्य कथमङ्गीकार इति चेत् किं कार्यं गत्यन्तराभावात् । अयं च परेषामेव । यथा नास्माकं दोषस्तथाऽ-नुपदमेव वक्ष्यते । एवं सर्वसमयिभिरपौरुषेयवाक्यस्यावश्यमङ्गीकार्यत्वाद् ‘वेदोऽपौरुषेयः’ इति वाक्यं नासम्भावितार्थमिति सिद्धम् ।&lt;/p&gt;</description>
    </item>
    <item>
      <title>२५ वेदपौरुषेयत्वप्रमाणनिरासः</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/25_vedapauruSheyatvapramANanirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/25_vedapauruSheyatvapramANanirAsaH/</guid>
      <description>&lt;h2 id=&#34;नच-लककवकयवत-सकरतकतवम-&#34;&gt;नच लौकिकवाक्यवत् सकर्तृकत्वम् ..&lt;/h2&gt;&#xA;&lt;p&gt;&lt;strong&gt;वेदपौरुषेयत्वप्रमाणनिरासः&lt;/strong&gt;&lt;/p&gt;&#xA;&lt;h2 id=&#34;मलम&#34;&gt;&lt;strong&gt;मूलम्&lt;/strong&gt;&lt;/h2&gt;&#xA;&lt;ul&gt;&#xA;&lt;li&gt;नच लौकिकवाक्यवत् सकर्तृकत्वम् । तस्याकर्तृकत्वप्रसिद्ध्यभावात् ।&lt;/li&gt;&#xA;&lt;/ul&gt;&#xA;&lt;h3 id=&#34;तततवमञजर&#34;&gt;&lt;strong&gt;तत्त्वमञ्जरी&lt;/strong&gt;&lt;/h3&gt;&#xA;&lt;p&gt;विमतं वेदवाक्यं सकर्तृकं वाक्यत्वाद् लौकिकवाक्यवदिति च न वक्तव्यमित्याह - न च लौकिकवाक्यवदिति ॥ तत्र चोपाधिदोषमाह - तस्येति ॥ अकर्तृकत्वप्रसिद्ध्यभावस्तु स्यादेवोपाधिः । सकर्तृकत्वलक्षणसाध्यव्यापकत्वात् । वाक्यत्वलक्षणसाधनस्याव्यापकत्वात् । अनेन चात्र प्रत्यनुमानं सूचितम् । तथा हि - वेदवाक्यमकर्तृकम्; अकर्तृकत्वप्रसिद्धिमत्त्वात्, ईश्वरवदिति । न च हेत्वसिद्धिराशङ्कनीया । अहरहर्व्यवह्रियमाणत्वे सति अस्मर्यमाणकर्तृक-स्याकर्तृकत्वप्रसिद्धिमत्त्वसम्भवात् ।&lt;/p&gt;&#xA;&lt;h3 id=&#34;टक&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;एवं वेदस्याकर्तृकत्वेऽनुमानमभिधाय तत्स्थेम्नेऽनुकूलतर्कोऽप्यभिहितः । तत्र शङ्कते । असिद्धं वेदस्याप्रमितकर्तृकत्वम् । वेदः सकर्तृको वाक्यत्वाल्लौकिकवाक्यवदित्याद्यनुमानेन वेदकर्तुः प्रमितत्वादिति । तत्राऽह- नच लौकिकेति ॥ वेदस्य वाक्यत्वादिहेतुनाऽनुमेयमिति शेषः । कुत इत्यत आह- तस्येति ॥ तस्य लौकिकवाक्यस्य । सकर्तृकत्वमिति वर्तते । पक्षीकृतस्य तु अकर्तृकत्वप्रसिद्धिमत्त्वादकर्तृकत्वमस्त्विति वाक्यशेषः ।&lt;/p&gt;</description>
    </item>
    <item>
      <title>२६ वेदत्वनिर्वचनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/26_vedatvanirvachanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/26_vedatvanirvachanam/</guid>
      <description>&lt;h2 id=&#34;टक&#34;&gt;टीका&lt;/h2&gt;&#xA;&lt;p&gt;&lt;strong&gt;वेदत्वनिर्वचनम्&lt;/strong&gt;&lt;/p&gt;&#xA;&lt;h3 id=&#34;टक-1&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;ननु किमिदं वेदत्वं यद्भावाभावाभ्यां पक्षसपक्षयोः साध्यस्याभावो भावश्च व्यवस्था-प्यते । न तावद्वाक्यत्वम् अदृष्टविषयवाक्यत्वं वा । बौद्धादिवाक्यानामपि वेदत्वप्रसङ्गात् । नापि प्रमाणत्वे सत्यदृष्टविषयवाक्यत्वम् । मन्वादिवाक्यानामपि तत्प्राप्तेः । नाप्यपौरुषेयवाक्यत्वम् । व्यवस्थाप्यमानातिरिक्तव्यवस्थापकाभावप्रसङ्गात् । इत्याशङ्क्य तस्यावेदत्वादिति वक्तव्येऽवेद-शब्दार्थज्ञापनार्थं ‘तस्याकर्तृकत्वप्रसिद्धिरहितत्वात्’ इत्युक्तम् । तथाचाकर्तृकत्वप्रसिद्धिमत्त्वं वेदत्वं तदभावश्चावेदत्वं ताभ्यां साध्यविकल्पः शङ्क्यत इत्यभिहितं भवति । अकर्तृकत्वप्रसिद्धिमत्त्वं नाम प्रत्यक्षादिप्रमाणं विप्रलम्भादिकं वाऽस्य मूलं नोपलभ्यत इति प्रसिद्धिविषयत्वम् । एतच्च ‘अनुप-लभ्यमानमूलत्वे सति महाजनपरिगृहीतवाक्यत्वं वेदत्वम्’ इति वदता उदयनेनाप्यङ्गीकृतम् । तत्रानुपलभ्यमानमूलत्वग्रहणेन प्रत्यक्षादिमूलत्वस्य, महाजनपरिगृहीतत्वग्रहणेन विप्रलम्भादि-मूलत्वस्य च व्यावर्तितत्वात् । सर्वज्ञज्ञानमूलत्वं वदताऽपि तस्य प्रमाणत्वाभावाद् एवं वक्तुं शक्यत एव । एतच्चानुमानं वैशेषिकादीनाम् ।&#xA;तथाच सूत्रम् ‘बुद्धिपूर्वा वाक्यकृतिर्वेदः’ इति । अतस्तान् प्रत्येवं वेदशब्दार्थं निरुच्य तद्भावाभावाभ्यां साध्यविकल्पशङ्कोपपद्यते । विप्रलम्भादिमूलत्व-मभ्युपगच्छतः सौगतादीन् प्रति तु पक्षतावच्छेदकत्वेन यद्वेदत्वं तैरङ्गीक्रियते तद्भावाभावाभ्यामेव शङ्कनीयम् । एवञ्चाप्रयोजकोऽन्यथासिद्धो व्याप्यत्वासिद्धो वा वाक्यत्वादिहेतुरिति । सकर्तृकत्वाभावे प्रामाण्याभावप्रसङ्गः प्रमायाः परतन्त्रत्वादित्यादिबाधकं तूत्तरत्र निराकरिष्यते ।&lt;/p&gt;</description>
    </item>
    <item>
      <title>२७ स्वयम्प्रतिभातस्य वेदत्वसमर्थनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/27_svayampratibhAtasya_vedatvasamarthana/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/27_svayampratibhAtasya_vedatvasamarthana/</guid>
      <description>&lt;h2 id=&#34;न-च-कनचत-कतव-वद-&#34;&gt;न च केनचित् कृत्वा वेद &amp;hellip;&lt;/h2&gt;&#xA;&lt;p&gt;&lt;strong&gt;स्वयम्प्रतिभातस्य वेदत्वसमर्थनम्&lt;/strong&gt;&lt;/p&gt;&#xA;&lt;h2 id=&#34;मलम&#34;&gt;&lt;strong&gt;मूलम्&lt;/strong&gt;&lt;/h2&gt;&#xA;&lt;ul&gt;&#xA;&lt;li&gt;&lt;em&gt;&lt;strong&gt;न च केनचित् कृत्वा वेद इत्युक्तं वेदसमम् । परम्पराभावात् ।&lt;/strong&gt;&lt;/em&gt;&lt;/li&gt;&#xA;&lt;/ul&gt;&#xA;&lt;h3 id=&#34;तततवमञजर&#34;&gt;&lt;strong&gt;तत्त्वमञ्जरी&lt;/strong&gt;&lt;/h3&gt;&#xA;&lt;p&gt;नन्वेवमकर्तृकत्वप्रसिद्धिमतो वेदत्वनिश्चये केनचिदतिगूढतया कृत्वा वेद इत्युक्तमपि वेदसमं स्यात् । तस्याप्यकर्तृकत्वप्रसिद्धिमत्त्वादित्यत आह - न च केनचिदिति ॥ अध्यापक-परम्पराया अभावात् ; तन्मूलान्वेषणे तु अकर्तृकत्वप्रसिद्धिरेव न स्यात् ।&lt;/p&gt;&#xA;&lt;h3 id=&#34;टक&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;अकर्तृकत्वप्रसिद्धिमद्वाक्यत्वं वेदत्वमिति यद्वेदलक्षणमुक्तं तदयुक्तम् । गूढकर्तृकस्य कृताकर्तृकत्वप्रसिद्धिकस्यापि वाक्यस्य वेदत्वप्रसङ्गात् । अन्यथाऽतिव्यापकत्वादित्यत आह- नच केनचिदिति ॥ वेद इत्युक्तं कृताकर्तृकत्वप्रसिद्धिकं वाक्यं वेदसमं प्रसिद्धवेदवद्वेदत्वोपेतं प्रसज्यत इति शेषः । हेतुमाह- परम्परेति ॥ अकर्तृकत्वप्रसिद्धिमत्त्वं नाम अनुपलभ्यमानप्रत्यक्षादि-मूलत्वमित्युक्तम् । अस्य चाध्येतृपरम्पराऽभावेन यस्मिन् विच्छेदस्तदीयप्रत्यक्षादिमूलत्व-मनुमानेनोपलभ्यत एव । विमतं वाक्यम् एतत्प्रत्यक्षादिमूलम् अस्मिन् विच्छिन्नपरम्परत्वात् । यद्यस्मिन् विच्छिन्नपरम्परं वाक्यं तत्तत्प्रत्यक्षादिमूलं यथा सम्प्रतिपन्नमिति । अतो नोक्तं वेदलक्षणं गूढकर्तृकेऽस्तीति ।&lt;/p&gt;</description>
    </item>
    <item>
      <title>२८ वाक्यत्वहेतोस्सोपाधिकत्वसाधनम्</title>
      <link>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/28_vAkyatvahetossopAdhikatvasAdhanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/01_prathamaH_parichChedaH_1/28_vAkyatvahetossopAdhikatvasAdhanam/</guid>
      <description>&lt;h2 id=&#34;टक&#34;&gt;टीका&lt;/h2&gt;&#xA;&lt;p&gt;&lt;strong&gt;वाक्यत्वहेतोस्सोपाधिकत्वसाधनम्&lt;/strong&gt;&lt;/p&gt;&#xA;&lt;h3 id=&#34;टक-1&#34;&gt;&lt;strong&gt;टीका&lt;/strong&gt;&lt;/h3&gt;&#xA;&lt;p&gt;अथवा तस्याकर्तृकत्वेत्यनेन वेदत्वाभावो वाक्यत्वानुमानस्योपाधिरुच्यते । अत्र किमिदं वेदत्वं यदभाव उपाधित्वेनाभिप्रेयते, न तावद्वाक्यत्वादृश्व्विषयवाक्यत्वादृष्टविषयप्रमाणवाक्य-त्वानामन्यतमम्् । तदभावस्य साध्याव्यापकत्वात् । नाप्यपौरुषेयत्वम् । तदभावस्यैव साध्य-त्वात् । नापि वैदिकशब्दलक्षणोपेतत्वम् । तदभावस्य भारतादिषु साध्याव्यापकत्वात् । यथोक्तम्-&lt;/p&gt;&#xA;&lt;p&gt;‘विशुद्धत्वप्रसन्नत्वाक्लिष्टत्वश्राव्यतादयः ।&lt;/p&gt;&#xA;&lt;p&gt;वेदधर्मा हि दृश्यन्ते व्यासादिवचनेष्वपि ॥’ इति ।&lt;/p&gt;&#xA;&lt;p&gt;अध्ययननियमविशेषास्तु शाखाभेदेनाव्यवस्थिता नोपसङ्ग्रहीतुं शक्यन्ते । नियमसामान्यं तु भारतादावप्यस्तीति तदभावोऽपि साध्याव्यापक एव । नापि नियतक्रमवत्त्वम् । तस्यापि भारतादौ सद्भावात् । क्रमव्यत्यासे वेदत्वाभाववद् भारतत्वाभावात् । नापि वेदव्यवहारगोचरत्वम् । इतिहासपुराणादिष्वपि तद्भावात् । नापि मुख्यतस्तद्गोचरत्वम् । तदभावस्य पक्षेतरत्वात् । प्रतिपक्षपर्यवसाने चासाधारणत्वादित्याशङ्क्य, अवेदत्वादिति वक्तव्ये तन्निर्वचनार्थम् ‘अकर्तृकत्व-प्रसिद्धिरहितत्वात्’ इत्युक्तम् । अकर्तृकत्वप्रसिद्धिमत्त्वं वेदत्वं तद्रहितत्वादेव तस्य लौकिकवाक्यस्य सकर्तृकत्वं नतु वाक्यत्वप्रयुक्तमित्यर्थः । नन्वेतल्लक्षणं गूढकर्तृकेऽपि वाक्येऽस्तीति तस्यापि वेदत्वं प्राप्तम् । तथाच तदभावस्य साध्याव्यापकत्वमित्यत आह- नच केनचिदिति ॥ अकर्तृकत्व-प्रसिद्धिमत्त्वं नाम अनुपलभ्यमानोचितकारणत्वम् । वाक्यस्योचितं कारणं प्रत्यक्षादिकं विप्रलम्भा-दिकं वा । तच्च गूढकर्तृके परम्पराऽभावेनानुमानेनोपलभ्यत एवेति कथं तस्य वेदत्वप्राप्तिरित्यर्थः।&lt;/p&gt;</description>
    </item>
  </channel>
</rss>
