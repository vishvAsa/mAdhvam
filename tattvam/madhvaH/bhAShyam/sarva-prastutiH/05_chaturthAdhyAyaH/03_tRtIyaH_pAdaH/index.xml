<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ तृतीयः पादः on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/03_tRtIyaH_pAdaH/</link>
    <description>Recent content in &#43;०३ तृतीयः पादः on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/03_tRtIyaH_pAdaH/index.xml" rel="self" type="application/rss+xml" />
    <item>
      <title>०१ अर्चिराद्याधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/03_tRtIyaH_pAdaH/01_archirAdyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/03_tRtIyaH_pAdaH/01_archirAdyAdhikaraNam/</guid>
      <description>&lt;h2 id=&#34;ॐ-अरचरदन-ततपरथत-ॐ&#34;&gt;ॐ अर्चिरादिना तत्प्रथितेः ॐ&lt;/h2&gt;&#xA;&lt;p&gt;अथ चतुर्थाध्यायस्य तृतीयः पादः&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;मार्गो गम्यं चास्मिन्पाद उच्यते–&lt;/p&gt;&#xA;&lt;p&gt;॥ ॐ अर्चिरादिना तत्प्रथितेः ॐ ॥ १ ॥&lt;/p&gt;&#xA;&lt;p&gt;‘तेऽर्चिषमभिसम्भवन्त्यर्चिषोऽहरह्न आपूर्यमाणपक्षम्’ इत्यर्चिषः प्राथम्यं श्रूयते । ‘यदा ह वै पुरुषोऽस्माल्लोकात्प्रैति स वायुमागच्छति’ इति वायोः । तत्रार्चिषः प्राप्तिरेव प्रथमा ।&lt;/p&gt;&#xA;&lt;p&gt;‘द्वावेव मार्गौ प्रथितावर्चिरादिर्विपश्चिताम् ।&lt;/p&gt;&#xA;&lt;p&gt;धूमादिः कर्मिणां चैव सर्ववेदविनिर्णयात् ॥&lt;/p&gt;&#xA;&lt;p&gt;अग्निर्ज्योतिरिति द्वेधैवार्चिषः सम्प्रतिष्ठितिः ।&lt;/p&gt;&#xA;&lt;p&gt;अग्निं गत्वा ज्योतिरेति प्रथमं ब्रह्म संव्रजन् ॥ इति ॥&lt;/p&gt;&#xA;&lt;p&gt;एकस्मिंस्तु पुरे संस्थो द्विरूपोऽग्नेः सुतो महान्’ इति ब्रह्मतर्के ॥ १ ॥&lt;/p&gt;&#xA;&lt;p&gt;॥ इति अर्चिराद्याधिकरणम् ॥ १ ॥&lt;/p&gt;</description>
    </item>
    <item>
      <title>०२ वायुगत्यधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/03_tRtIyaH_pAdaH/02_vAyugatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/03_tRtIyaH_pAdaH/02_vAyugatyadhikaraNam/</guid>
      <description>&lt;h2 id=&#34;ॐ-वयशबददवशषवशषभयम-ॐ&#34;&gt;ॐ वायुशब्दादविशेषविशेषाभ्याम् ॐ&lt;/h2&gt;&#xA;&lt;p&gt;२. वायुगत्यधिकरणम्&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;ॐ वायुशब्दादविशेषविशेषाभ्याम् ॐ ॥ २ ॥&lt;/p&gt;&#xA;&lt;p&gt;अर्चिषो वायुं गच्छति । ‘स वायुमागच्छति’ इति सामान्यवचनात् । ‘स इतो गतो द्वितीयां गतिं वायुमागच्छति वायोरहरह्न आपूर्यमाणपक्षम्’ इति विशेषवचनाच्च ॥&lt;/p&gt;&#xA;&lt;h3 id=&#34;तततवपरदपक&#34;&gt;&lt;em&gt;&lt;strong&gt;तत्त्वप्रदीपिका&lt;/strong&gt;&lt;/em&gt;&lt;/h3&gt;&#xA;&lt;p&gt;अर्चिर्देवं गत्वा ततो वायुं गच्छति । न प्रथमत एव । उक्तन्यायेन ‘स वायुमागच्छति’ इत्यस्य सामान्यवचनत्वात् । अर्चिषो वायुमेव गच्छति च वायोर्द्वितीयप्राप्यत्वे विशेषवचनात् ॥&lt;/p&gt;&#xA;&lt;h3 id=&#34;तततवपरकशक&#34;&gt;&lt;em&gt;&lt;strong&gt;तत्त्वप्रकाशिका&lt;/strong&gt;&lt;/em&gt;&lt;/h3&gt;&#xA;&lt;p&gt;अत्र ब्रह्ममार्गे वायोर्द्वितीयप्राप्यत्वसमर्थनादस्ति शास्त्रादिसङ्गतिः । अन्यथा मार्गानिर्णया-दनुस्मृत्यसिद्धेः समर्थनीयमेतत् । प्रकृतो मार्गो विषयः । किं तत्र वायुर्द्वितीयप्राप्य उताहरिति सन्देहः । ‘वायुमागच्छति’ ‘अर्चिषोऽहः’ इति श्रुतिविप्रतिपत्तिः सन्देहबीजम् । उभयोरपि पूर्ववदधिकारिभेदेन मार्गभेदाद् द्वितीयप्राप्यत्वमिति पूर्वः पक्षः । श्रुतिद्वयस्यापि प्रामाण्यात् । न च पूर्ववद्व्यवस्थाऽत्र काचित् सम्भवति । तादृशप्रमाणाभावात् । अतो मार्गनिर्णयाभावा-त्तदनुस्मृत्ययोग इति । सिद्धान्तयत्सूत्रं पठित्वा व्याचष्टे ॥ वायुशब्दादिति ॥ न मार्गभेदेन द्वयोरपि द्वितीयप्राप्यत्वं मन्तव्यं किं त्वेक एव मार्गः । तत्रापि मार्गेऽर्चिषोऽनन्तरमेव वायुं गच्छति । न च श्रुत्यन्तरविरोधः । वायोरनन्तरमह्नः प्राप्तिसम्भवादिति भावः । कुत एतदित्यत आह ॥ स इति ॥ युक्तं वायोरेव द्वितीयत्वं सामान्यतः प्राथम्येन वायोः प्राप्यत्वे श्रुतिसद्भावात् । सामान्य-श्रुतेश्च यावदर्थे विशेषश्रुतिविरोधस्तावन्मात्रस्यैव त्याज्यत्वेनात्र प्रसिद्धिविरोधेन प्राथम्यायोगेऽपि द्वितीयत्वस्याऽऽवश्यकत्वात् । न हि भवति यागीयपशुहिंसाविधिविरोधेन, ‘न हिंस्यात्सर्वा भूतानि’ इति वाक्यस्य तदन्यहिंसानिषेधकत्वाभाव इति भावः । न केवलमेतन्न्यायेन वायोर्द्वितीय-प्राप्यत्वसिद्धिरपि तु विशेषश्रुतेश्चेति तामुदाहरति ॥ स इति ॥ अतो मार्गनिर्णयाद्युक्ता तदनुस्मृतिरिति सिद्धम् । वायुश्रुतेर्गतिप्रदर्शनार्थं चैतत्सूत्रम् । प्राथम्यश्रुतेः सामान्यत्वात्सामान्यस्य च विशेषश्रुत्या द्वितीयप्राप्यत्वं वदन्त्या बाधोपपत्तेर्द्वितीयप्राप्यत्वं वायोस्तदर्थ इति ।&lt;/p&gt;</description>
    </item>
    <item>
      <title>०३ तटिदधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/03_tRtIyaH_pAdaH/03_taTidadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/03_tRtIyaH_pAdaH/03_taTidadhikaraNam/</guid>
      <description>&lt;h2 id=&#34;ॐ-तटतऽध-वरणससमबनधत-ॐ&#34;&gt;ॐ तटितोऽधि वरुणस्सम्बन्धात् ॐ&lt;/h2&gt;&#xA;&lt;p&gt;३. तटिदधिकरणम्&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;ॐ तटितोऽधि वरुणस्सम्बन्धात् ॐ ॥ ३ ॥&lt;/p&gt;&#xA;&lt;p&gt;‘मासेभ्यस्संवत्सरं संवत्सराद्वरुणलोकं वरुणलोकात्प्रजापतिलोकम्’ इति कौण्डिन्यश्रुतिः । ‘संवत्सरात्तटितमागच्छति तटितः प्रजापतिलोकम्’ इति च गौपवनश्रुतिः । ‘तत्र तटितो वरुणं गच्छति । तटिता ह्यूह्यते वरुणलोकस्तटिदुपरि मुक्तामयो राजते तत्रासौ वरुणो राजा सत्यानृते विविञ्चति’ इत्युपरिसम्बद्धत्वश्रुतेः ॥&lt;/p&gt;&#xA;&lt;h3 id=&#34;तततवपरदपक&#34;&gt;&lt;em&gt;&lt;strong&gt;तत्त्वप्रदीपिका&lt;/strong&gt;&lt;/em&gt;&lt;/h3&gt;&#xA;&lt;p&gt;‘अह्न आपूर्यमाणपक्षम् आपूर्यमाणपक्षाद्यान् षडुदङ्ङेति मासांस्तन्मासेभ्यः संवत्सरं संवत्सरादा-दित्यम्’ इति छन्दोगश्रुतौ । ‘संवत्सराद्वरुणलोकं वरुणलोकात्प्रजापतिलोकम्’ इति कौण्डिन्यश्रुतौ । संवत्सरात्तटितमागच्छति तटितः प्रजापतिलोकमिति गौपवनश्रुतौ । तत्रानुक्तित उक्तेर्बलवत्त्वादुभय-श्रुत्यनुग्रहयोगाच्च संवत्सरादित्ययोरन्तराले प्रजापतेर्गम्यत्वमविचारेणैव सिद्धम् । तयोश्च श्रुत्योरेकैक-स्यामेकैकस्य गम्यत्वोक्तेः कतरस्य प्राथम्यमिति विचार्यते । वरुणस्येति प्राप्तम् । ‘विद्युद्वै विद्युत्य वृष्टिमनुप्रविशति’ इति श्रुतेः । वृष्टेश्च जलात्मकत्वेन वरुणसम्बन्धित्वात् तटितस्तल्लोकस्थत्वोपपत्तेः पृथग्गम्यत्वाभावादित्यत आह– तत्र तटितो वरुणं गच्छतीत्यादि । अयमर्थः । संवत्सरलोका-त्तटिल्लोकं गच्छति तस्माद्वरुणलोकं, तटिल्लोकेन वरुणलोकस्य तदुपरिस्थत्वेन सम्बद्धत्वश्रुतेः ।&lt;/p&gt;</description>
    </item>
    <item>
      <title>०४ आतिवाहिकाधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/03_tRtIyaH_pAdaH/04_AtivAhikAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/03_tRtIyaH_pAdaH/04_AtivAhikAdhikaraNam/</guid>
      <description>&lt;h2 id=&#34;ॐ-आतवहकसतललङगत-ॐ&#34;&gt;ॐ आतिवाहिकस्तल्लिङ्गात् ॐ&lt;/h2&gt;&#xA;&lt;p&gt;४. आतिवाहिकाधिकरणम्&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;ॐ आतिवाहिकस्तल्लिङ्गात् ॐ ॥ ४ ॥&lt;/p&gt;&#xA;&lt;p&gt;पूर्वोक्तस्त्वातिवाहिको वायुः । पूर्वगमनलिङ्गात् ॥&lt;/p&gt;&#xA;&lt;p&gt;कुतः?–&lt;/p&gt;&#xA;&lt;h3 id=&#34;तततवपरदपक&#34;&gt;&lt;em&gt;&lt;strong&gt;तत्त्वप्रदीपिका&lt;/strong&gt;&lt;/em&gt;&lt;/h3&gt;&#xA;&lt;p&gt;ननु ‘द्यौर्वाव विद्युत्तत्पतिं वायुमुपगम्य तेनैव परमभिगच्छति’ इति श्रुतेरुपरि च वायोर्गम्यत्वादेक एव द्विरूपो गम्यतेऽर्चिर्देववदित्येष्टव्यं स्यान्मतं, नासौ न्यायोऽत्रावतरति । तत्र तु द्वैरूप्यम् । ‘अग्निर्ज्योतिरिति द्वैधैवार्चिषः सम्प्रतिष्ठितिः’ इत्यादिविशेषवचनात् । नात्र द्वैरूप्ये प्रमाणं, बहुत्वाच्च वायूनां, द्वावेतौ वायू इति । तर्हि पूर्वः प्रधानोऽस्तु तत्प्रेषणे तूत्तरेषु गन्तॄणा-मवकाशदानाद्युपपत्त्या पूर्वं तस्य प्राप्तेर्युक्तत्वात्, गतौ तारतम्यक्रमस्यानपेक्षितत्वात्, न हि सोमाग्नीन्द्रध्रुवगतिः क्रमानुरोधिनीत्यत आह– आतिवाहिकस्तल्लिङ्गात् ॥ पूर्वत्रोक्तो वायुराति-वाहिकः, न प्रधानः, पूर्वप्राप्यत्वादेव लिङ्गात् ॥&lt;/p&gt;</description>
    </item>
    <item>
      <title>०५ वैद्युताधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/03_tRtIyaH_pAdaH/05_vaidyutAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/03_tRtIyaH_pAdaH/05_vaidyutAdhikaraNam/</guid>
      <description>&lt;h2 id=&#34;ॐ-वदयतनव-ततसतचछरत-ॐ&#34;&gt;ॐ वैद्युतेनैव ततस्तच्छ्रुतेः ॐ&lt;/h2&gt;&#xA;&lt;p&gt;५. वैद्युताधिकरणम्&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;ॐ वैद्युतेनैव ततस्तच्छ्रुतेः ॐ ॥ ६ ॥&lt;/p&gt;&#xA;&lt;p&gt;प्रकारान्तरेण तत्र तत्रोच्यमानत्वाद्वायोरपि परतो ब्रह्मणोऽर्वाग्गन्तव्योऽस्तीति नाशङ्क-नीयम् । विद्युत्पतिना वायुनैव ‘स एनान्ब्रह्म गमयति’ इति ब्रह्मगमनश्रुतेः ।&lt;/p&gt;&#xA;&lt;p&gt;‘विद्युत्पतिर्वायुरेव नयेद्ब्रह्म न चापरः ।&lt;/p&gt;&#xA;&lt;p&gt;कुतोऽन्यस्य भवेच्छक्तिस्तमृते प्राणनायकम्’ इति बृहत्तन्त्रे ॥&lt;/p&gt;&#xA;&lt;p&gt;॥ इति वैद्युताधिकरणम् ॥ ५ ॥&lt;/p&gt;&#xA;&lt;h3 id=&#34;तततवपरदपक&#34;&gt;&lt;em&gt;&lt;strong&gt;तत्त्वप्रदीपिका&lt;/strong&gt;&lt;/em&gt;&lt;/h3&gt;&#xA;&lt;p&gt;तारतम्यक्रममनादृत्य बहुप्रकारेणोच्यमानत्वात्प्रधानवायोरपि परतो ब्रह्मणोऽर्वाग्गन्तव्यः स्यादिति नाशङ्कनीयम् । विद्युत्पतिना वायुनैव ब्रह्मगमनश्रुतेः । आह हि विद्युतं गन्तव्यां प्रस्तुत्य ‘‘तत्पुरुषो मानवः स एनान्ब्रह्म गमयति’ इति । अस्मिन्नेवार्थे प्रमाणभूतं प्रकटार्थमुक्तश्रुतेरुपबृंहकं साक्षाद्भगवत्प्रणीतं तन्त्रवाक्यमिहाप्युदाहरति–&lt;/p&gt;</description>
    </item>
    <item>
      <title>०६ कार्याधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/03_tRtIyaH_pAdaH/06_kAryAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/03_tRtIyaH_pAdaH/06_kAryAdhikaraNam/</guid>
      <description>&lt;h2 id=&#34;ॐ-करय-बदररसय-गतयपपतत-ॐ&#34;&gt;ॐ कार्यं बादरिरस्य गत्युपपत्तेः ॐ&lt;/h2&gt;&#xA;&lt;p&gt;६. कार्याधिकरणम्&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;ॐ कार्यं बादरिरस्य गत्युपपत्तेः ॐ ॥ ७ ॥&lt;/p&gt;&#xA;&lt;p&gt;‘स एनान्ब्रह्म गमयति’ इति कार्यं ब्रह्म गमयतीति बादरिर्मन्यते ।&lt;/p&gt;&#xA;&lt;p&gt;‘ऋते देवान्परं ब्रह्म कः पुमान्प्राप्नुयात्क्वचित् ।&lt;/p&gt;&#xA;&lt;p&gt;यद्यपि ब्रह्मदृष्टिः स्याद्ब्रह्मलोकमवाप्नुयात्’ इत्यध्यात्मवचनात्तस्यैव गत्युपपत्तेः ॥&lt;/p&gt;&#xA;&lt;h3 id=&#34;तततवपरदपक&#34;&gt;&lt;em&gt;&lt;strong&gt;तत्त्वप्रदीपिका&lt;/strong&gt;&lt;/em&gt;&lt;/h3&gt;&#xA;&lt;p&gt;एवं तावद्यथोक्तमार्गेण गतानां ब्रह्मविदां ब्रह्मगमनमस्तीत्युक्तम् । किं तद्गम्यमित्यधुना निरूप्यते । किं कार्यमवरं ब्रह्माथ कारणं परमिति ? तत्रैवं बादरिर्मन्यते । न तेषां सर्वेषां तदा परमेव प्राप्यं किन्तु कैश्चित्कार्यमेव गम्यमिति ॥&lt;/p&gt;&#xA;&lt;h3 id=&#34;तततवपरकशक&#34;&gt;&lt;em&gt;&lt;strong&gt;तत्त्वप्रकाशिका&lt;/strong&gt;&lt;/em&gt;&lt;/h3&gt;&#xA;&lt;p&gt;एवं मार्गं विचार्यात्र तेन मार्गेण गतानां गम्यनिरूपणादस्ति शास्त्रादिसङ्गतिः । अन्यथानु-स्मृत्यनुपपत्तेर्निरूपणीयमेतत् । ‘वायुरेव ब्रह्म नयति’ इत्युक्तं तद्ब्रह्मात्र विषयः । किं चतुर्मुखाख्यं किं वा परमुतोभयमिति सन्देहः । ब्रह्मशब्द एव सन्देहबीजम् । तृतीयपक्षेऽप्येकस्योभय प्राप्त्य-सम्भवात्कांश्चित्कार्यं कांश्चित्परमित्यर्थः स्यात् । तत्र किं केनचित्क्रमेणोभयप्राप्तिरुत क्रमं विनैव । क्रमोऽपि कश्चन योग्यतारूपस्तदन्यो वासाविति सन्देहः । उभयथा सम्भवः सन्देहबीजम् । किं तावत्प्राप्तमिति । तत्र सूत्रं पठित्वा व्याचष्टे ॥ कार्यमिति ॥ ‘स एनान् ब्रह्म गमयति’ इत्यत्र कार्यमुत्पत्तिमद्ब्रह्म वायुर्गमयतीति बादरिराचार्यो मन्यत इत्यर्थः । ब्रह्मशब्दस्य परब्रह्मणि मुख्यत्वा-त्कथमयमर्थ इत्यत आह ॥ ऋत इति ॥ ब्रह्मशब्दस्य परब्रह्मणि मुख्यत्वेऽपि नात्र तत्स्वीकारो युक्तः । ‘तथापि प्रकृतेर्बन्धो ब्रह्मणा सह भिद्यते’ इत्यादिना चतुर्मुखमुक्तिपर्यन्तं बन्धस्य सन्ततत्वा-त्ततोऽर्वाक्चतुर्मुखस्यैव गत्युपपत्तेस्तथा स्मृत्युक्तत्वाच्चेति भावः ॥&lt;/p&gt;</description>
    </item>
  </channel>
</rss>
