<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ चतुर्थः पादः on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/</link>
    <description>Recent content in &#43;०४ चतुर्थः पादः on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/index.xml" rel="self" type="application/rss+xml" />
    <item>
      <title>०१ सम्पद्याधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/01_sampadyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/01_sampadyAdhikaraNam/</guid>
      <description>&lt;h2 id=&#34;ॐ-समपदयवहय-सवन-शबदत-ॐ&#34;&gt;ॐ सम्पद्याविहाय स्वेन शब्दात् ॐ&lt;/h2&gt;&#xA;&lt;p&gt;अथ चतुर्थाध्यायस्य चतुर्थः पादः&lt;/p&gt;&#xA;&lt;p&gt;सम्पद्याधिकरणम्&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;भोगमाहास्मिन् पदे&lt;/p&gt;&#xA;&lt;p&gt;॥ ॐ सम्पद्याविहाय स्वेन शब्दात् ॐ ॥ १ ॥&lt;/p&gt;&#xA;&lt;p&gt;‘स य एवंविदेवं मन्वान एवं पश्यन्नात्मानमभिसम्पद्यैतेनात्मना यथाकामं सर्वान्कामाननु-भवति’ इति सौपर्णश्रुतेः ।&lt;/p&gt;&#xA;&lt;p&gt;‘परञ्ज््योतिरूपसम्पद्य स्वेन रूपेणाभिनिष्पद्यत’ इति च ।&lt;/p&gt;&#xA;&lt;p&gt;‘एतं सेतुं तीर्त्वान्धस्सन्ननन्धो भवति’ इति च । तत्र तरणं नाम तत्प्राप्तयेऽन्यतरणमेव ।&lt;/p&gt;&#xA;&lt;p&gt;‘इमां घोरामशिवां नदीं तीर्त्वैतं सेतुमाप्यैतेनैव सेतुना मोदते प्रमोदत आनन्दी भवति’ इति मौद्गल्यश्रुतेः ॥&lt;/p&gt;&#xA;&lt;p&gt;॥ इति सम्पद्याधिकरणम् ॥ १ ॥&lt;/p&gt;&#xA;&lt;h3 id=&#34;तततवपरदपक&#34;&gt;&lt;em&gt;&lt;strong&gt;तत्त्वप्रदीपिका&lt;/strong&gt;&lt;/em&gt;&lt;/h3&gt;&#xA;&lt;p&gt;उक्तप्रकारद्वयेन परं ब्रह्म प्राप्तानां प्रलये प्रागुक्तप्रकारेण प्रविष्टानां स्वरूपानन्दानुभविनां सर्गे निर्गतानां मुक्तानां बहुविधमानन्दभोगमाहास्मिन्पादे । न च शून्यता मुक्तिः । तथात्वे तत्रार्थित्वासम्भवात् । न हि कश्चित्स्वरूपनाशमिच्छति । इच्छति दुःखातिरेकीति चेन्न । देहविरहमात्रस्य तस्येष्टत्वात् । देहदेहिविभागाज्ञः स इति चेत्तर्हि न शास्त्रात्तज्ज्ञ इच्छेत् । दुःखोच्छेदार्थं चेत्तदुपायमिच्छतु नात्मोच्छेदम् । न च नास्त्यात्मा । अहमस्मि न नास्मीत्यबाधितानुभवात् । न च भ्रान्तिसिद्धमिथ्याविशेषोच्छोदो मोक्षः । अविद्यमानोच्छेदस्यानेष्टव्यत्वात् । भ्रान्तिनिवृत्तिरिष्यत इति चेन्न । भ्रान्तेस्सत्त्वानङ्गीकारात् । अनिर्वचनीयाज्ञानाज्जायतेऽनिर्वचनीयो विशेषस् तत्प्रतीतिश्च, तन्निवृत्तिस्स इति चेत्, कस्याज्ञानम् अनिर्वचनीयस्य सत्यस्य वा? नाद्यः । सम्यग्बोधे तन्निवृत्तिप्रसङ्गात् । नान्त्यः । स्वत एव सत्यत्वविशेषप्रसङ्गात् । न च शून्यमस्मि, निर्विशेषोऽस्मीति वाऽनुभवे मोक्षे विशेषनिराकरणं शक्यम् । न च नानुभवः । स्वयम्भातत्वप्रतिज्ञाहानेः । अतः सविशेषो मोक्ष इत्यभ्युपेयताम् । न च क्षणिकस्य मोक्षस्तत्र प्रवृत्तिर्वा युज्यते, स्वरसभङ्गुरत्वादेव । न च सन्तानस्य मोक्षायान्यः प्रवर्तते । अयुक्तेः । सन्तानस्य चावस्तुत्वान्न प्रवृत्तिः । दुःखनिवृत्तिमात्रं मोक्ष इति तु पुरस्ता-न्निरस्तम् । अतो विशिष्टस्वरूपानन्दानुभवो मोक्ष इति विचक्षणाः प्रचक्षते । अतः साधूदितं भोगमाहेति ॥ सम्पद्याविहाय स्वेन शब्दात् ॥ सम्पद्येत्यनेन ‘पश्यन्नात्मानमभिसम्पद्यैतेनात्मना यथाकामं सर्वान्कामाननुभवति’ इति मोक्षे यथेष्टकामभोगवादिनी सौपर्णश्रुतिमुपलक्षयति । स्वेनेति च ‘परञ्ज्योतिरुपसम्पद्य स्वेन रूपेणाभिनिष्पद्यत’ इति मोक्षं प्रस्तुत्य ‘स तत्र पर्येति जक्षन्क्रीड-न्रममाणः स्त्रीभिर्वा यानैर्वा’ इतिवादिनीम् । ‘सेतुं तीर्त्व’ इत्यादिश्रुतेस् तमतिक्रम्य भुङ्क्त इति नाशङ्कनीयमित्यविहायेति मौद्गल्यश्रुतिं सूचयति– ‘एतं सेतुमाप्यैतेनैव सेतुना मोदते प्रमोदत आनन्दीभवति’ इति, तेनैव भोगवादिनीम् । एवं मुक्तस्य भोगोऽवगम्यते शब्दादिति भाष्याभिप्रायः ॥&lt;/p&gt;</description>
    </item>
    <item>
      <title>०२ मुक्ताधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/02_muktAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/02_muktAdhikaraNam/</guid>
      <description>&lt;h2 id=&#34;ॐ-मकत-परतजञनत-ॐ&#34;&gt;ॐ मुक्तः प्रतिज्ञानात् ॐ&lt;/h2&gt;&#xA;&lt;p&gt;२. मुक्ताधिकरणम्&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;॥ ॐ मुक्तः प्रतिज्ञानात् ॐ ॥ २ ॥&lt;/p&gt;&#xA;&lt;p&gt;मुक्त एव चात्रोच्यते ।&lt;/p&gt;&#xA;&lt;p&gt;‘अहरहरेनमनुप्रविशत्युपसङ्क्रमे च न तत्र मोदते न प्रमोदते न कामाननुभवति बद्धो ह्येष तदा भवत्यथ यदैनं मुक्तोऽनुप्रविशति मोदते च प्रमोदते च कामांश्चैवानुभवति’ इति बृहच्छ्रुतौ प्रतिज्ञानात् ॥&lt;/p&gt;&#xA;&lt;h3 id=&#34;तततवपरदपक&#34;&gt;&lt;em&gt;&lt;strong&gt;तत्त्वप्रदीपिका&lt;/strong&gt;&lt;/em&gt;&lt;/h3&gt;&#xA;&lt;p&gt;ननु नैतासु श्रुतिषु मुक्त उच्यते, वैषयिकसुखभोगित्वोक्तेः । न हि तन्मुक्तस्य समस्ति विषया-भावात् । विषयसम्बन्धात्सुखेष्टौ च तदपाये तदभावप्रसङ्गो दुःखानुषङ्गप्रसङ्गश्च, लोकवत् । चक्षुराद्य-भावाच्च । नहि भोगसाधनानां, चक्षुरादीनां भोगायतनस्य शरीरस्य चाभावान्मुक्तस्य भोगसम्भवः । अतः सांसारिकेष्वेवोत्कृष्टं सुखं सगुणोपास्तिफलभूतं सगुणब्रह्म प्राप्यानुभवन्क्रमेण विमोक्ष्यमाण इहोच्यते ‘कामाननुभवति’ इत्यादिषु । अत्र प्रत्याचष्टे– मुक्तः प्रतिज्ञानात् ॥ मुक्त एव चात्र विषयभोगवानुच्यते । न संसारी । बृहच्छ्रुतौ मुक्तस्य कामानुभवप्रतिज्ञानात् । ‘कामांश्चैवानुभवति’ इति वचनात् । कामितानेवानुभवति नेतरान् । कामिताननुभवत्येव च । अतो नानिष्टभोगेष्टाभोगयोः प्रसङ्गः । ‘ब्रह्मविदाप्नोति परम्’ इति प्रस्तुतस्य मुक्तस्य हि श्रुतिर्ब्रह्मणा सह कामार्ष्टिमाचष्टे । यदा च विषयभोगाभावस् तदा च स्वरूपसुखस्यानपायादनिच्छायामुपरमस्य च सुखरूपत्वाद्विशेषाङ्गी-काराच्च नोक्तप्रसङ्गः । न च सुखे दुःखानुषङ्गनियम इति युक्तम् । अतो नान्यात्मको मोक्षो वितर्कणीयः । मुक्तस्य चिदात्मकानां स्वरूपभूतानां देहेन्द्रियाणां श्रुतिबलाद्वक्ष्यमाणत्वान्न भोगासम्भवाऽशङ्कावकाशः ॥&lt;/p&gt;</description>
    </item>
    <item>
      <title>०३ आत्माधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/03_AtmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/03_AtmAdhikaraNam/</guid>
      <description>&lt;h2 id=&#34;ॐ-आतम-परकरणत-ॐ&#34;&gt;ॐ आत्मा प्रकरणात् ॐ&lt;/h2&gt;&#xA;&lt;p&gt;३. आत्माधिकरणम्&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;॥ ॐ आत्मा प्रकरणात् ॐ ॥ ३ ॥&lt;/p&gt;&#xA;&lt;p&gt;परञ्ज्योतिःशब्देन परमात्मैवोच्यते । तत्प्रकरणत्वात् ।&lt;/p&gt;&#xA;&lt;p&gt;‘परञ्ज्योतिः परं ब्रह्म परमात्मादिका गिरः ।&lt;/p&gt;&#xA;&lt;p&gt;सर्वत्र हरिमेवैकं ब्रूयुर्नान्यं कथञ्चन’ इति ब्रह्माण्डे ॥ ३ ॥&lt;/p&gt;&#xA;&lt;p&gt;॥ इति आत्माधिकरणम् ॥ ३ ॥&lt;/p&gt;&#xA;&lt;h3 id=&#34;तततवपरदपक&#34;&gt;&lt;em&gt;&lt;strong&gt;तत्त्वप्रदीपिका&lt;/strong&gt;&lt;/em&gt;&lt;/h3&gt;&#xA;&lt;p&gt;परञ्ज्योतिः परमात्मनोऽन्यद्यत्किञ्चिद् यत्प्राप्तिमतो लक्षणादिफलं श्रूयत इति च न वाच्यम् । यतः परञ्ज्योतिः शब्देन परमात्मैवोच्यते । ‘आत्माऽपहतपाप्मा’ इत्यादि तत्प्रकरणपठितत्वात् ॥ इत्यात्मसम्पत्त्यधिकरणम् ॥&lt;/p&gt;&#xA;&lt;h3 id=&#34;तततवपरकशक&#34;&gt;&lt;em&gt;&lt;strong&gt;तत्त्वप्रकाशिका&lt;/strong&gt;&lt;/em&gt;&lt;/h3&gt;&#xA;&lt;p&gt;अत्र मुक्तप्राप्यस्य ज्योतिषो ब्रह्मत्वप्रतिपादनादस्ति शास्त्रादिसङ्गतिः । अन्यथा ब्रह्मप्राप्त्यनु-पपत्तेः समर्थनीयमेतत् । ‘परं ज्योतिः’ इति श्रुत्युक्तं ज्योतिर्विषयः । विष्णुरन्यद्वेति सन्देहः । उभयत्र शब्दप्रवृत्तिः सन्देहबीजम् । न विष्णुरिति पूर्वः पक्षः । ज्योतिःशब्दस्यादित्येऽपि प्रयोग-दर्शनात् ‘सूर्यमगन्म ज्योतिः’ इत्यादौ । न च विष्णावपि तच्छब्दसद्भावादत्रादित्यग्रहणायोगः । अत्रादित्याङ्गीकारे ‘स तेजसि सूर्ये सम्पन्नो यथा पादोदरस्त्वचा विनिर्मुच्यत एवं हैव सा पाप्मना विनिर्मुक्त इति श्रुत्यैकवाक्यत्वलाभात् । तथा चात्र समाख्यानादादित्यमुपसम्पद्य प्रारब्धकर्मणा मुच्यत इत्यर्थः स्यात् । एवं च न मुक्तस्य ब्रह्मसमीपे भोग इति । सिद्धान्तयत्सूत्रमुपन्यस्य व्याचष्टे ॥ आत्मेति ॥ अत्र परञ्ज्योतिःशब्देन परमात्मैवोच्यते । ‘य आत्माऽपहतपाप्मा’ इति परमात्मन एवात्रारभ्याधीतत्वेनास्य तत्प्रकरणत्वात् । न हि प्रकरणात्समाख्या बलवती । तस्याः सावकाशत्वाच्चेति भावः । नन्वस्य परमात्मप्रकरणत्वेऽपि प्रसङ्गादन्योक्तिः किं न स्यादित्यत आह ॥ परमिति ॥ भवेदेतद् यदि परञ्ज्योतिःशब्दोऽन्यत्र वर्तेत । नैतदस्ति । स्मृतिविरोधादिति भावः । अतः परञ्ज्योतिर्ब्रह्मैवेति तत्प्राप्याविहायैव मुक्तो भोगान् भुङ्क्त इति सिद्धम् ॥&lt;/p&gt;</description>
    </item>
    <item>
      <title>०४ अविभागाधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/04_avibhAgAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/04_avibhAgAdhikaraNam/</guid>
      <description>&lt;h2 id=&#34;ॐ-अवभगन-दषटतवत-ॐ&#34;&gt;ॐ अविभागेन दृष्टत्वात् ॐ&lt;/h2&gt;&#xA;&lt;p&gt;४. अविभागाधिकरणम्&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;॥ ॐ अविभागेन दृष्टत्वात् ॐ ॥ ४ ॥&lt;/p&gt;&#xA;&lt;p&gt;ये भोगाः परमात्मना भुज्यन्ते त एव मुक्तैर्भुज्यन्ते ।&lt;/p&gt;&#xA;&lt;p&gt;‘यानेवाहं शृृणोमि यान् पश्यामि याञ्जिघ्रामि तानेवैत इदं शरीरं विमुच्यानुभवन्ति’ इति दृष्टत्वाच्चतुर्वेदशिखायाम् ।&lt;/p&gt;&#xA;&lt;p&gt;भविष्यत्पुराणे च–&lt;/p&gt;&#xA;&lt;p&gt;‘मुक्ताः प्राप्य परं विष्णुं तद्भोगाल्लेशतः क्वचित् ।&lt;/p&gt;&#xA;&lt;p&gt;बहिष्ठान्भुञ्जते नित्यं नानन्दादीन्कथञ्चन’ इति ॥&lt;/p&gt;&#xA;&lt;p&gt;॥ इति अविभागाधिकरणम् ॥ ४ ॥&lt;/p&gt;&#xA;&lt;h3 id=&#34;तततवपरदपक&#34;&gt;&lt;em&gt;&lt;strong&gt;तत्त्वप्रदीपिका&lt;/strong&gt;&lt;/em&gt;&lt;/h3&gt;&#xA;&lt;p&gt;स्वरूपानन्दव्यतिरेकेण बहिर्भोगाश्च सन्ति मुक्तानामित्युक्तम् । के पुनस्त इत्याकाङ्क्षायां प्राप्तं ये परमेश्वरस्य भोगा न ते मुक्तानां भोग्याः, तदन्य एव, तस्य परमैश्वर्यवतो भोगानामत्युच्चत्वात्, ततो निकृष्टानां तत्तन्त्राणां तदनधिकारात्, ‘न चाऽधिकारिकमपि’ इत्युक्तन्यायाच्चेत्यत आह– अविभागेन दृष्टत्वात् ॥ ये परमात्मभोग्या न तेभ्योऽन्ये मुक्तभोग्याः । सर्वभोगवत्वात्तस्य । किन्तु अविभागेन तेषामेव केचिदत्यल्पा मुक्तैर्भुज्यन्ते । तथा दृष्टत्वात्स्मृतत्वाच्च । यथा राजादिषु मन्त्र्यादयः सामान्यभोगान्गीतलास्यादीननुभवन्ति । न त्वसाधारणानन्तः पुरादिगोचरान् । विभक्तभोग्याङ्गीकारे परमात्मनस्तद्भोगाभावात्सुखापरिपूर्तिप्रसङ्गः ॥&lt;/p&gt;</description>
    </item>
    <item>
      <title>०५ चितिमात्राधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/05_chitimAtrAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/05_chitimAtrAdhikaraNam/</guid>
      <description>&lt;h2 id=&#34;ॐ-एवमपयपनयसतपरवभवदवरध-बदरयण-ॐ&#34;&gt;ॐ एवमप्युपन्यासात्पूर्वभावादविरोधं बादरायणः ॐ&lt;/h2&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;॥ ॐ एवमप्युपन्यासात्पूर्वभावादविरोधं बादरायणः ॐ ॥ ७ ॥&lt;/p&gt;&#xA;&lt;p&gt;‘स वा एष एतस्मान्मर्त्याद्विमुक्तश्चिन्मात्रीभवत्यथ तेनैव रूपेणाभिपश्यत्यभि-शृणोत्यभिमनुतेऽभिविजानाति तामाहुर्मुक्तिः’ इति सौपर्णश्रुतौ चिन्मात्रेणाप्युपन्यासा-ज्जैमिन्युक्तस्य च भावादुभयत्राप्यविरोधं बादरायणो मन्यते । नारायणाध्यात्मे च–&lt;/p&gt;&#xA;&lt;p&gt;‘मर्त्यं देहं परित्यज्य चितिमात्रात्मदेहिनः ।&lt;/p&gt;&#xA;&lt;p&gt;चितिमात्रेन्द्रियाश्चैव प्रविष्टा विष्णुमव्ययम् ॥&lt;/p&gt;&#xA;&lt;p&gt;तदङ्गानुगृहीतैश्च स्वाङ्गैरेव प्रवर्तनम् ।&lt;/p&gt;&#xA;&lt;p&gt;कुर्वन्ति भुञ्जते भोगांस्तदन्तर्बहिरेव वा ॥&lt;/p&gt;&#xA;&lt;p&gt;यथेष्टं परिवर्तन्ते तस्यैवानुग्रहेरिता’ इति ॥ ७ ॥&lt;/p&gt;&#xA;&lt;p&gt;॥ इति चितिमात्राधिकरणम् ॥ ५ ॥&lt;/p&gt;&#xA;&lt;h3 id=&#34;तततवपरदपक&#34;&gt;&lt;em&gt;&lt;strong&gt;तत्त्वप्रदीपिका&lt;/strong&gt;&lt;/em&gt;&lt;/h3&gt;&#xA;&lt;p&gt;उभयत्रापि प्रमाणसद्भावाच्चिन्मात्रकेन स्वदेहेन ब्रह्मदेहेन च साहित्येन भोगाविरोधं भगवान् बादरायणो मन्यते । साहित्यमनुग्राह्यानुग्राहकभावेन । उक्तं प्रागेव जीवानां सामान्यतः पारतन्त्र्यम् । तद् आमुक्तेरेवेति शङ्का मा भूदित्ययं निर्णयः । प्रत्यक्षत एव सिद्धो मुक्तानां भगव-न्नियतो भोग इति च प्रदर्शनाय ॥&lt;/p&gt;</description>
    </item>
    <item>
      <title>०६ सङ्कल्पाधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/06_sankalpAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/06_sankalpAdhikaraNam/</guid>
      <description>&lt;h2 id=&#34;ॐ-सङकलपदव-च-तचछरत-ॐ&#34;&gt;ॐ सङ्कल्पादेव च तच्छ्रुतेः ॐ&lt;/h2&gt;&#xA;&lt;p&gt;६. सङ्कल्पाधिकरणम्&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;॥ ॐ सङ्कल्पादेव च तच्छ्रुतेः ॐ ॥ ८ ॥&lt;/p&gt;&#xA;&lt;p&gt;न तेषां भोगादिषु प्रयत्नापेक्षा ।&lt;/p&gt;&#xA;&lt;p&gt;‘स यदि पितृलोककामो भवति सङ्कल्पादेवास्य पितरः समुत्तिष्ठन्ति’ इत्यादिश्रुतेः ॥&lt;/p&gt;&#xA;&lt;p&gt;॥ इति सङ्कल्पाधिकरणम् ॥ ६ ॥&lt;/p&gt;&#xA;&lt;h3 id=&#34;तततवपरदपक&#34;&gt;&lt;em&gt;&lt;strong&gt;तत्त्वप्रदीपिका&lt;/strong&gt;&lt;/em&gt;&lt;/h3&gt;&#xA;&lt;p&gt;भोगस्य कर्मसाध्यत्वेन लोके दृष्टत्वान्मुक्तभोगस्य चानन्तकालीनस्यानन्तराऽन्तरा प्रयत्न-मन्तरेणासिद्धिरित्यत आह– सङ्कल्पादेव च तत् श्रुतेः ॥ भोगेष्टौ भोगे तदनिष्टावुपरमे च न प्रयत्नापेक्षा सङ्कल्पादेव भोगश्चकारात्तदुपरमश्च भवति । ‘स यदि पितृलोककामो भवति सङ्कल्पा-देवास्य पितरः समुत्तिष्ठन्ति’ इत्यारभ्य ‘यं यमन्तमभिकामो भवति’ ‘यं यं कामं कामयते सोऽस्य सङ्कल्पादेव समुत्तिष्ठति’ इति श्रुतेः । उक्तं च सत्यकामत्वम् ।&lt;/p&gt;</description>
    </item>
    <item>
      <title>०७ अनन्याधिपतित्वाधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/07_ananyAdhipatitvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/07_ananyAdhipatitvAdhikaraNam/</guid>
      <description>&lt;h2 id=&#34;ॐ-अत-एव-चननयधपत-ॐ&#34;&gt;ॐ अत एव चानन्याधिपतिः ॐ&lt;/h2&gt;&#xA;&lt;p&gt;७. अनन्याधिपतित्वाधिकरणम्&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;॥ ॐ अत एव चानन्याधिपतिः ॐ ॥ ९ ॥&lt;/p&gt;&#xA;&lt;p&gt;सत्यसङ्कल्पत्वादेव ।&lt;/p&gt;&#xA;&lt;p&gt;‘परमोऽधिपतिस्तेषां विष्णुरेव न संशयः ।&lt;/p&gt;&#xA;&lt;p&gt;ब्रह्मादिमानुषान्तानां सर्वेषामविशेषतः ॥&lt;/p&gt;&#xA;&lt;p&gt;ततः प्राणादिनामान्ताः सर्वेऽपि पतयः क्रमात् ।&lt;/p&gt;&#xA;&lt;p&gt;आचार्याश्चैव सर्वेऽपि यैर्ज्ञानं सुप्रतिष्ठितम् ।&lt;/p&gt;&#xA;&lt;p&gt;एतेभ्योऽन्यः पतिर्नैव मुक्तानां नात्र संशय’ इति वाराहे ॥ ९ ॥&lt;/p&gt;&#xA;&lt;p&gt;॥ इति अनन्याधिपतित्वाधिकरणम् ॥ ७ ॥&lt;/p&gt;&#xA;&lt;h3 id=&#34;तततवपरदपक&#34;&gt;&lt;em&gt;&lt;strong&gt;तत्त्वप्रदीपिका&lt;/strong&gt;&lt;/em&gt;&lt;/h3&gt;&#xA;&lt;p&gt;यथा लोके परतन्त्राणां न स्वस्वामिसम्बन्धनियतिः । कदाचिदन्यनियतत्वं च दृश्यते । नैवं मुक्तानामित्याह अत एव चानन्याधिपतिः ॥ अयमस्माकमेव नियम्यः स्यादिति तेषां सत्यसङ्कल्पत्वादहमियतामेव नियम्यः स्यामिति तस्यापि सत्यसङ्कल्पत्वात् पर एव ब्रह्मादीनां मनुष्यान्तानामविशेषेणाधिपतिः । अवरेषां ब्रह्माद्युषः पर्यन्ताश्च क्रमेण । एतेभ्यो नियताधि-पतिभ्योऽन्याधिपतिमुक्तानां नास्ति । चकारादन्याधिपतित्वे प्रमाणाभावात् । न च बहूनामाधि-पत्येऽपि तन्नियम्यस्य व्यग्रतापत्तिः । तदैकमत्यस्य प्रसाधितत्वात् ॥&lt;/p&gt;</description>
    </item>
    <item>
      <title>०८ उभयविधभोगाधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/08_ubhayavidhabhogAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/08_ubhayavidhabhogAdhikaraNam/</guid>
      <description>&lt;h2 id=&#34;ॐ-अभव-बदररह-हयवम-ॐ&#34;&gt;ॐ अभावं बादरिराह ह्येवम् ॐ&lt;/h2&gt;&#xA;&lt;p&gt;८. उभयविधभोगाधिकरणम्&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;॥ ॐ अभावं बादरिराह ह्येवम् ॐ ॥ १० ॥&lt;/p&gt;&#xA;&lt;p&gt;चिन्मात्रं विनाऽन्यो देहस्तेषां न विद्यत इति बादरिः ।&lt;/p&gt;&#xA;&lt;p&gt;अशरीरो वाव तदा भवत्यशरीरं वाव सन्तं न प्रियाप्रिये स्पृशतो याभ्यां ह्येष उन्मथ्यत’ इत्येवं कौण्ठरव्यश्रुतावाह हि ॥&lt;/p&gt;&#xA;&lt;h3 id=&#34;तततवपरदपक&#34;&gt;&lt;em&gt;&lt;strong&gt;तत्त्वप्रदीपिका&lt;/strong&gt;&lt;/em&gt;&lt;/h3&gt;&#xA;&lt;p&gt;मुक्तानां प्राकृतदेहोऽस्ति वा न वेत्याकाङ्क्षायामुच्यते– अभावं बादरिराह ह्येवम् ॥ स्वतः प्राकृतदेहस्याभावं बादरिः । अवरेषामिच्छयाऽपि न भवतीति च । तेषामिच्छाया एवाभावात् । भोगस्याल्पीयस्त्वेन तदर्थं शरीरान्तरस्यानपेक्ष्यत्वात् । ‘न प्रियाप्रिये स्पृशत’ इत्यत्र प्राकृत-प्रियास्पृष्टिरभिप्रेता । ‘याभ्यां ह्येष उन्मथ्यत’ इति वाक्यशेषात् । तेन ह्यनित्यत्वादिनोन्माथो भवति । अन्यथा बहुप्रमाणविरोधाच्च ॥&lt;/p&gt;</description>
    </item>
    <item>
      <title>०९ सर्वकामाधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/09_sarvakAmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/09_sarvakAmAdhikaraNam/</guid>
      <description>&lt;h2 id=&#34;ॐ-जगदवयपरवरजम-ॐ&#34;&gt;ॐ जगद्व्यापारवर्जम् ॐ&lt;/h2&gt;&#xA;&lt;p&gt;९. सर्वकामाधिकरणम्&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;॥ ॐ जगद्व्यापारवर्जम् ॐ ॥ १७ ॥&lt;/p&gt;&#xA;&lt;p&gt;‘सर्वान्कामानाप्त्वाऽमृतः समभवत्’ इत्युच्यते । तत्र सृष्ट्यादिभ्योऽन्यान्व्यापारानाप्नोति ॥&lt;/p&gt;&#xA;&lt;h3 id=&#34;तततवपरदपक&#34;&gt;&lt;em&gt;&lt;strong&gt;तत्त्वप्रदीपिका&lt;/strong&gt;&lt;/em&gt;&lt;/h3&gt;&#xA;&lt;p&gt;ननु हन्तैवं परमगतिं प्राप्तानां सत्यसङ्कल्पानां यथेष्टभोगभोगिनां किमपि नाशक्यमुपलभामहे । ‘सर्वान्कामानाप्त्वाऽमृतः समभवत्’ इति च श्रुतिः । अतः सृष्ट्यादीनपि प्राप्नोतीत्यत आह– जग-द्व्यापारवर्जम् ॥ ‘सर्वान्कामानाप्त्वा’ इति हि श्रुतावुच्यते । तत्र सृष्ट्यादिभ्योऽन्या-न्कामानाप्नोतीत्यर्थः ।&lt;/p&gt;&#xA;&lt;h3 id=&#34;तततवपरकशक&#34;&gt;&lt;em&gt;&lt;strong&gt;तत्त्वप्रकाशिका&lt;/strong&gt;&lt;/em&gt;&lt;/h3&gt;&#xA;&lt;p&gt;अत्र ब्रह्मप्राप्तस्य मुक्तस्य भोगेयत्तासमर्थनादस्ति शास्त्रादिसङ्गतिः । अन्यथा भगवतः सर्वोत्तमत्वाभावप्रसङ्गात्समर्थनीयमेतत् । प्रकृता मुक्ता एवात्र विषयः । जगत्सृष्ट्यादि-व्यापारानाप्नुवन्ति न वेति सन्देहः । तस्य ब्रह्मलक्षणत्वेनोक्तिर्मुक्तस्य सत्यकामत्वं च सन्देहबीजम् । आप्नुवन्तीति पूर्वः पक्षः । सर्वान्कामानाप्त्वेति श्रुतेः । सृष्ट्यादिव्यापारस्यापि काम्यत्वात् । न च सर्वशब्दस्य सङ्कोचः । मुक्तस्य सत्यकामत्वेन कामितसमस्तप्राप्त्युपपत्तेः सङ्कोचे कारणाभावात् । अन्यथोक्तसत्यकामत्वव्याघातात् । अतो मुक्तानां जगज्जन्मादिकर्तृत्वादयुक्तं लक्षणसूत्रमिति । सिद्धान्तयत्सूत्रमुपन्यस्य व्याचष्टे ॥ जगदिति ॥ न मुक्तानां जगद् व्यापारः किं तु तद्व्यतिरिक्त-कामावाप्तिरेव । ‘सर्वान्कामान्’ इति सर्वकामावाप्तिरुच्यत इति चेत् । सत्यम् । तत्रापि जगद्व्यापारवर्जमेव सर्वान्कामानाप्नोतीत्यर्थोपपत्तेरिति भावः ।&lt;/p&gt;</description>
    </item>
    <item>
      <title>१० स्थित्यधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/10_sthityadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/10_sthityadhikaraNam/</guid>
      <description>&lt;h2 id=&#34;ॐ-सथतमह-दरशयतशचव-परतयकषनमन-ॐ&#34;&gt;ॐ स्थितिमाह दर्शयतश्चैवं प्रत्यक्षानुमाने ॐ&lt;/h2&gt;&#xA;&lt;p&gt;१०. स्थित्यधिकरणम्&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;॥ ॐ स्थितिमाह दर्शयतश्चैवं प्रत्यक्षानुमाने ॐ ॥ २१ ॥&lt;/p&gt;&#xA;&lt;p&gt;‘एतत्साम गायन्नास्त’ इत्युच्यते । तत्रानन्दादीनां वृद्धिर्हासश्च न विद्यते । किन्त्वेक-प्रकारेणैव सर्वदा स्थितिः । ‘स एष एतस्मिन्ब्रह्मणि सम्पन्नो न जायते न म्रियते न हीयते न वर्धते स्थित एव सर्वदा भवति दर्शन्नेव ब्रह्म दर्शन्नेवाऽऽत्मानं तस्यैवं दर्शतो नापत्तिर्न विपत्तिः’ इत्याह जाबालश्रुतौ ।&lt;/p&gt;&#xA;&lt;p&gt;‘यत्र गत्वा न म्रियते यत्र गत्वा न जायते ।&lt;/p&gt;&#xA;&lt;p&gt;न हीयते यत्र गत्वा यत्र गत्वा न वर्धत’ इति मोक्षधर्मे ॥&lt;/p&gt;</description>
    </item>
    <item>
      <title>११ अनावृत्त्यधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/11_anAvRttyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/05_chaturthAdhyAyaH/04_chaturthaH_pAdaH/11_anAvRttyadhikaraNam/</guid>
      <description>&lt;h2 id=&#34;ॐ-अनवततशशबददनवततशशबदत-ॐ&#34;&gt;ॐ अनावृत्तिश्शब्दादनावृत्तिश्शब्दात् ॐ&lt;/h2&gt;&#xA;&lt;p&gt;११. अनावृत्त्यधिकरणम्&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;॥ ॐ अनावृत्तिश्शब्दादनावृत्तिश्शब्दात् ॐ ॥ २३ ॥&lt;/p&gt;&#xA;&lt;p&gt;‘न च पुनरावर्तते न च पुनरावर्तते,’ ‘सर्वान्कामानाप्त्वाऽमृतः समभवत्समभवत्’ इत्यादिश्रुतिभ्यः ॥&lt;/p&gt;&#xA;&lt;p&gt;॥ इति अनावृत्त्यधिकरणम् ॥ ११ ॥&lt;/p&gt;&#xA;&lt;p&gt;ज्ञानानन्दादिभिः सर्वैर्गुणैः पूर्णाय विष्णवे ।&lt;/p&gt;&#xA;&lt;p&gt;नमोऽस्तु गुरवे नित्यं सर्वथाऽतिप्रियाय मे ॥&lt;/p&gt;&#xA;&lt;p&gt;यस्य त्रीण्युदितानि वेदवचने रूपाणि दिव्यान्यलं&lt;/p&gt;&#xA;&lt;p&gt;बट् तद्दर्शतमित्थमेव निहितं देवस्य भर्गो महत् ।&lt;/p&gt;&#xA;&lt;p&gt;वायो रामवचोनयं प्रथमकं पृक्षो द्वितीयं वपु&lt;/p&gt;&#xA;&lt;p&gt;र्मध्वो यत्तु तृतीयकं कृतमिदं भाष्यं हरौ तेन हि ॥&lt;/p&gt;&#xA;&lt;p&gt;नित्यानन्दो हरिः पूर्णो नित्यदा प्रीयतां मम ।&lt;/p&gt;&#xA;&lt;p&gt;नमस्तस्मै नमस्तस्मै नमस्तस्मै च विष्णवे ॥&lt;/p&gt;</description>
    </item>
  </channel>
</rss>
