<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ चतुर्थः पादः on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/</link>
    <description>Recent content in &#43;०४ चतुर्थः पादः on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/index.xml" rel="self" type="application/rss+xml" />
    <item>
      <title>०१ आनुमानिकाधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/01_AnumAnikAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/01_AnumAnikAdhikaraNam/</guid>
      <description>&lt;h2 id=&#34;ॐ-आनमनकमपयकषमत-चनन-शरररपकवनयसतगहतरदरशयत-च-ॐ&#34;&gt;ॐ आनुमानिकमप्येकेषामिति चेन्न शरीररूपकविन्यस्तगृहीतेर्दर्शयति च ॐ&lt;/h2&gt;&#xA;&lt;p&gt;&lt;strong&gt;अथ प्रथमाध्यायस्य चतुर्थः पादः&lt;/strong&gt;&lt;/p&gt;&#xA;&lt;p&gt;&lt;strong&gt;१. आनुमानिकाधिकरणम्&lt;/strong&gt;&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;॥ ॐ श्रुतिलिङ्गादिभिरन्यत्रैव प्रसिद्धानामपि शब्दानां सामस्त्येन विशेषहेतुभि-र्विष्णावेव प्रवृत्तिं दर्शयत्यस्मिन्पादे ।&lt;/p&gt;&#xA;&lt;p&gt;॥ ॐ आनुमानिकमप्येकेषामिति चेन्न शरीररूपकविन्यस्तगृहीतेर्दर्शयति च ॐ ॥१॥&lt;/p&gt;&#xA;&lt;p&gt;‘तत्तु समन्वयात्’ (ब्र.सू.१-१-४) इति सर्वशब्दानां परमेश्वरे समन्वय उक्तस् तन्न युज्यते । यतो ‘अव्यक्तात्पुरुषः परः’ (क.उ.१-३-११) इति साङ्ख्यानुमानपरिकल्पितं प्रधानमप्येकेषां शाखिनामुच्यत इति चेन्न तस्यैव पारतन्त्र्याच्छरीररूपकेऽव्यक्ते विन्यस्तस्य परमात्मन एवाव्यक्तशब्देन गृहीतेः । कप्रत्ययः कुत्सने । परमात्मन एवाव्यक्तशब्दः । तत्तन्त्रत्वेन तच्छरीररूपत्वादितरस्याप्यव्यक्तशब्दः । ‘तुच्छे(च्छ्ये)नाभ्वपिहितं यदासीत्’ (ऋ.सं.१०-१२९-३) इति दर्शयति च ।&lt;/p&gt;</description>
    </item>
    <item>
      <title>०२ ज्योतिरुपक्रमाधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/02_jyotirupakramAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/02_jyotirupakramAdhikaraNam/</guid>
      <description>&lt;h2 id=&#34;ॐ-जयतरपकरमतत-तथ-हयधयत-एक-ॐ&#34;&gt;ॐ ज्योतिरुपक्रमात्तु तथा ह्यधीयत एके ॐ&lt;/h2&gt;&#xA;&lt;p&gt;&lt;strong&gt;२. ज्योतिरुपक्रमाधिकरणम्&lt;/strong&gt;&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;‘वसन्ते वसन्ते ज्योतिषा यजेत’ इत्यादि कर्माभिधायकस्य कर्मक्रमादिविरोधान्न युज्यत इत्यत आह–&lt;/p&gt;&#xA;&lt;p&gt;॥ ॐ ज्योतिरुपक्रमात्तु तथा ह्यधीयत एके ॐ ॥ १० ॥&lt;/p&gt;&#xA;&lt;p&gt;ज्योतिरादिकर्मवाचकत्वेन प्रसिद्धाभिधेयोऽपि स एव । ‘एष इमं लोकमभ्यार्चत्’ इत्युपक्रम्य ‘ता वा एताः सर्वा ऋचः सर्वे वेदास्सर्वे घोषा एकैव व्याहृतिः प्राण एव प्राण ऋच इत्येव विद्यात्’ इति (ऐ.आ.२-२-२) ह्यधीयत एके ॥&lt;/p&gt;&#xA;&lt;h3 id=&#34;सततरकदपवल&#34;&gt;&lt;strong&gt;सत्तर्कदीपावली&lt;/strong&gt;&lt;/h3&gt;&#xA;&lt;p&gt;तथापि तस्य प्रतिपादकत्वं भगवद्वाचकत्वे न युज्यते । कर्मक्रमकालाद्युक्त्या भगव-द्वाचकत्वस्य विशेषेण विरोधात् । न च जातमोतमित्यादिव्युत्पत्त्या भगवद्वाचकत्वम् । तया कर्मक्रमादिवाचकत्वस्य विशेषेण विरोधापत्तेः । जातादिशब्दानामपि भगवद्वाचकत्वेन व्युत्पत्तेरप्यशक्यत्वादिति भावेन पूर्वपक्षमाह । वसन्त इत्यादिना । ज्योतिष्टोमादिकर्मवाचकत्वेन प्रसिद्धशब्दार्थोऽपि भगवानेव यथा तदिज्येन्द्रवाय्वादिशब्दार्थोऽसौ । न च तद्वाचकत्वं कर्मक्रमाद्युक्तिं विरुणद्धि ज्ञातमोतमित्यादिव्युत्पत्तिसम्भवात् । व्युत्पत्यैव ह्यध्यायोपक्रमादारभ्य सूक्त ऋगर्धर्चपादाक्षरा तद्वृक्षमुनिवाचकत्वेन प्रसिद्धशब्दानां भगवद्वाचकत्वं विद्वद्रूढिं च तद्विषयां प्रदर्श्य तथैव सर्ववेदानां भगवदर्थत्वमभिधीयते । श्रीमन्महैतरेय इत्यर्थः ।&lt;/p&gt;</description>
    </item>
    <item>
      <title>०३ न सङ्ख्योपसङ्ग्रहाधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/03_na_sankhyopasangrahAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/03_na_sankhyopasangrahAdhikaraNam/</guid>
      <description>&lt;h2 id=&#34;ॐ-न-सङखयपसङगरहदप-ननभवदतरकचच-ॐ&#34;&gt;ॐ न सङ्ख्योपसङ्ग्रहादपि नानाभावादतिरेकाच्च ॐ&lt;/h2&gt;&#xA;&lt;p&gt;&lt;strong&gt;३. न सङ्ख्योपसङ्ग्रहाधिकरणम्&lt;/strong&gt;&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;॥ ॐ न सङ्ख्योपसङ्ग्रहादपि नानाभावादतिरेकाच्च ॐ ॥ १२ ॥&lt;/p&gt;&#xA;&lt;p&gt;‘यस्मिन् पञ्च पञ्चजना आकाशश्च प्रतिष्ठित’ (बृ.उ.६-४-१७) इत्यादिषु बहु-सङ्ख्योपसङ्ग्रहेऽपि न विरोधः । तस्यैवाकाशादिषु नानाभावात्तदतिरिक्तस्वरूपत्वाच्च ॥&lt;/p&gt;&#xA;&lt;h3 id=&#34;सततरकदपवल&#34;&gt;&lt;strong&gt;सत्तर्कदीपावली&lt;/strong&gt;&lt;/h3&gt;&#xA;&lt;p&gt;नन्वेवमपि ये बहुसङ्ख्याभिधायिनः शब्दा न ते विष्णुवाचकास् तस्य एकत्वात् । एकत्वबहुत्वयोः परस्परं विरोधादितीमं पूर्वपक्षं प्रतिक्षिपति ॥ न सङ्ख्येत्यादिना ॥ बहुसङ्ख्याभिधायित्वेऽपि पञ्चजनशब्दस्य न भगवद्वाचकत्वविरोधः । भगवत एव आकाश-प्राणचक्षुःश्रोत्रान्नमनस्सुबहुरूपत्वेन प्रादुर्भूतत्वात् । तदाधारत्वेन तदतिरिक्तस्वरूपत्वात् । तथा चायं वाक्यार्थः । यस्मिन् सर्वदेहगते परमात्मनि प्रतिदेहं पञ्चपञ्चजना आकाशाख्या प्रकृतिश्च प्रतिष्ठिताः । स्वयं च षडन्तर्नियामको अतिमुख्यतस् तन्नामा लीलया स्वस्मिन्नेव प्रतिष्ठितः । एवमुक्तप्रकारेण सर्वशब्दवाच्यं तं परमात्मानं परब्रह्मविद्वान् स पञ्चाऽन्योऽमृतो भवतीति ।&lt;/p&gt;</description>
    </item>
    <item>
      <title>०४ आकाशाधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/04_AkAshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/04_AkAshAdhikaraNam/</guid>
      <description>&lt;h2 id=&#34;ॐ-करणतवन-चकशदष-यथवयपदषटकत-ॐ&#34;&gt;ॐ कारणत्वेन चाकाशादिषु यथाव्यपदिष्टोक्तेः ॐ&lt;/h2&gt;&#xA;&lt;p&gt;&lt;strong&gt;४. आकाशाधिकरणम्&lt;/strong&gt;&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;अवान्तरकारणत्वेनापि स एवोच्यत इति वक्ति–&lt;/p&gt;&#xA;&lt;p&gt;॥ ॐ कारणत्वेन चाकाशादिषु यथाव्यपदिष्टोक्तेः ॐ ॥ १५ ॥&lt;/p&gt;&#xA;&lt;p&gt;अकाशादिष्ववान्तरकारणत्वेन स एव स्थितः । यथा व्यपदिष्टस्यैव परस्य ‘य आकाशे तिष्ठन्’ (अथ यां जीवो जहाति पा.) इत्यादिना आकाशादिषूक्तेः ॥&lt;/p&gt;&#xA;&lt;h3 id=&#34;सततरकदपवल&#34;&gt;&lt;strong&gt;सत्तर्कदीपावली&lt;/strong&gt;&lt;/h3&gt;&#xA;&lt;p&gt;ननु भवतु भगवतः प्रकृत्यादिषु तत्तच्छब्दपरममुख्यार्थत्वं नानात्वं तदतिरिक्तत्वं च यद्यप्याकाशाद्वायुरित्याद्यवान्तरकारणत्वेनोच्यमानानि भूतानीत्येव । तेषामेव ‘आत्मन आकाशः सम्भूतः’ इति कार्यत्वेनोच्यमानत्वात् । स्वतन्त्रस्य कार्यत्वविरोधादितीमं पूर्वपक्ष-मपाकरोति । अवान्तरकारणत्वेत्यादिना । यः प्रतिपुरुषं प्रकृतिप्राणचक्षुः श्रोत्रान्नमनस्सु नानाभावेन तदतिरेकेण च तदाश्रयत्वेन स्थितः स एवाकाशादिष्ववान्तरकारणत्वेन उच्यमानः स्थितः स्वतः सम्पूर्णशब्दप्रवृत्तिनिमित्तनियामकत्वेन च यथा व्यपदिष्टस्य व्यपदेशमात्रपरम-मुख्यार्थत्वस्य परमात्मनो य आकाशे तिष्ठन्नित्यादिना आकाशवाय्वादिभूततदभिमानिषु यः प्राणे तिष्ठन्नित्यादिना । अतः प्राणचक्षुरादिषु चोक्तेः । अनुक्तावपि मुख्यार्थसम्भवे स एव ग्राह्यः । किमुक्ताविति भावः सम्भूतत्वं तु भगवतस् तत्तत्क्रियाप्रवर्तकत्वेन प्रादुर्भावा-दित्यनवद्यम् ।&lt;/p&gt;</description>
    </item>
    <item>
      <title>०५ समाकर्षाधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/05_samAkarShAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/05_samAkarShAdhikaraNam/</guid>
      <description>&lt;h2 id=&#34;ॐ-समकरषत-ॐ&#34;&gt;ॐ समाकर्षात् ॐ&lt;/h2&gt;&#xA;&lt;p&gt;&lt;strong&gt;५. समाकर्षाधिकरणम्&lt;/strong&gt;&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;सर्वशब्दानां परमात्मवाचकत्वे कथमन्यत्र व्यवहार इत्यतो ब्रवीति–&lt;/p&gt;&#xA;&lt;p&gt;॥ ॐ समाकर्षात् ॐ ॥ १६ ॥&lt;/p&gt;&#xA;&lt;p&gt;परमात्मवाचिनः शब्दा अन्यत्र समाकृष्य व्यवह्रियन्ते ।&lt;/p&gt;&#xA;&lt;p&gt;‘परस्य वाचकाश्शब्दा समाकृष्येतरेष्वपि ।&lt;/p&gt;&#xA;&lt;p&gt;व्यवह्रियन्ते सततं लोकवेदानुसारतः ॥’ इति पाद्मे ॥&lt;/p&gt;&#xA;&lt;h3 id=&#34;सततरकदपवल&#34;&gt;&lt;strong&gt;सत्तर्कदीपावली&lt;/strong&gt;&lt;/h3&gt;&#xA;&lt;p&gt;अथैवं प्रायः पारङ्गते महासमन्वये त्रये सर्वाधिकरणसाधारणाः शङ्का नैकाधिकरणे विशेषतः सङ्गतास् ता निराकरोत्यष्टभिः सूत्रैः । ननु भवतूक्तैर्विशेषहेतुभिर् भगवत्यपि प्रवृत्तिः सर्वशब्दानां, न तु भगवत्येव । तेषामेव केषाञ्चिदर्थान्तरेष्वपि व्यवहारान्यथानुपपत्त्या तद्वाच-कत्वस्याप्यवगतेरित्याशङ्क्य व्यवहारस्य अन्यथैवोपपत्तिं सप्रमाणकं दर्शयत्सूत्रमुपन्यस्य व्याचष्टे ॥ सर्वेत्यादिना ॥ न च परशब्दत्वाविशेषेण अग्न्यादिशब्दानाम् उदकादौ प्रयोगापत्तिरिति भावेनाह ॥ लोकवेदानुसारत इति ॥&lt;/p&gt;</description>
    </item>
    <item>
      <title>०६ प्रकृत्यधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/06_prakRtyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/06_prakRtyadhikaraNam/</guid>
      <description>&lt;h2 id=&#34;ॐ-परकतशच-परतजञदषटनतनपरधत-ॐ&#34;&gt;ॐ प्रकृतिश्च प्रतिज्ञादृष्टान्तानुपरोधात् ॐ&lt;/h2&gt;&#xA;&lt;p&gt;&lt;strong&gt;६. प्रकृत्यधिकरणम्&lt;/strong&gt;&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;स्त्रीशब्दा अपि तस्मिन्नेवेत्याह–&lt;/p&gt;&#xA;&lt;p&gt;॥ ॐ प्रकृतिश्च प्रतिज्ञादृष्टान्तानुपरोधात् ॐ ॥ २४ ॥&lt;/p&gt;&#xA;&lt;p&gt;‘हन्तैतमेव पुरुषं सर्वाणि नामान्यभिवदन्ति यथा नद्यस्स्यन्दमानाः समुद्रायणाः समुद्रमभिविशन्त्येवमेवैतानि नामानि सर्वाणि पुरुषमभिविशन्ति’ इति प्रतिज्ञादृष्टान्तानु-परोधात्प्रकृतिशब्दवाच्योऽपि स एव ॥&lt;/p&gt;&#xA;&lt;h3 id=&#34;सततरकदपवल&#34;&gt;&lt;strong&gt;सत्तर्कदीपावली&lt;/strong&gt;&lt;/h3&gt;&#xA;&lt;p&gt;ननु परमपुरुषे स्त्रीवाचकशब्दासम्भवात् । न ततः समाकर्षः स्त्रीषु तेषां किन्तु तास्वेव मुख्यास्ते इति पूर्वपक्षं प्रतिक्षिपतीत्याह ॥ स्त्रीत्यादिना ॥ प्रकृतं परमपुरुषमेव सर्वाणि नामानि सर्वतो मुख्यतश्च वदन्तीति प्रतिज्ञाय नदीवन्मध्ये स्थिरचरव्यवहारान् घटयन्त्यपि परमपुरुषैकायनस्वप्रवृत्तिनिमित्तधर्माण्यतस् तमेव सर्वतो मुख्यतश्च वदन्तीति दृष्टान्ताभिधानात् । प्रकृतिशब्दमुक्यार्थोऽपि स एव । एवं सति तयोरनुपरोधात् । अन्यथोपरोधादित्यर्थः ।&lt;/p&gt;</description>
    </item>
    <item>
      <title>०७ सर्वव्याख्याताधिकरणम्</title>
      <link>https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/07_sarvavyAkhyAtAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/sarva-prastutiH/02_prathamAdhyAyaH/04_chaturthaH_pAdaH/07_sarvavyAkhyAtAdhikaraNam/</guid>
      <description>&lt;h2 id=&#34;ॐ-एतन-सरव-वयखयत-वयखयत-ॐ&#34;&gt;ॐ एतेन सर्वे व्याख्याता व्याख्याताः ॐ&lt;/h2&gt;&#xA;&lt;p&gt;&lt;strong&gt;७. एतेन सर्वव्याख्याताधिकरणम्&lt;/strong&gt;&lt;/p&gt;&#xA;&lt;h2 id=&#34;सतरभषयम&#34;&gt;&lt;strong&gt;सूत्रभाष्यम्&lt;/strong&gt;&lt;/h2&gt;&#xA;&lt;p&gt;॥ ॐ एतेन सर्वे व्याख्याता व्याख्याताः ॐ ॥ २९ ॥&lt;/p&gt;&#xA;&lt;p&gt;एतेन सर्वे शून्यादिशब्दा अपि व्याख्याताः । ‘एष ह्येव शून्य एष ह्येव तुच्छ एष ह्येवाभाव एष ह्येवाव्यक्तोऽदृश्योऽचिन्त्यो निर्गुणश्च’ इति महोपनिषदि ।&lt;/p&gt;&#xA;&lt;p&gt;‘शमूनं कुरुते विष्णुरदृश्यः सन्परः स्वयम् ।&lt;/p&gt;&#xA;&lt;p&gt;तस्माच्छून्य इति प्रोक्तस्तोदनात्तुच्छ उच्यते ॥&lt;/p&gt;&#xA;&lt;p&gt;नैष भावयितुं योग्यः केनचित्पुरुषोत्तमः ।&lt;/p&gt;&#xA;&lt;p&gt;अतोऽभावं वदन्त्येनं नाश्यत्वान्नाश इत्यपि ॥&lt;/p&gt;&#xA;&lt;p&gt;सर्वस्य तदधीनत्वात्तत्तच्छब्दाभिधेयता ।&lt;/p&gt;&#xA;&lt;p&gt;अन्येषां व्यवहारार्थमिष्यते व्यवहर्तृभिः’ ॥ इति महाकौर्मे ।&lt;/p&gt;&#xA;&lt;p&gt;एतेन तदधीनत्वाद्युक्तयुक्तिसमुदायेन ।&lt;/p&gt;&#xA;&lt;p&gt;‘अवधारणार्थं सर्वस्याऽप्युक्तस्याऽध्यायमूलतः ।&lt;/p&gt;&#xA;&lt;p&gt;द्विरुक्तिं कुर्वते प्राज्ञा अध्यायान्ते विनिर्णये’ ॥ इति वाराहसंहितायाम् ॥&lt;/p&gt;</description>
    </item>
  </channel>
</rss>
