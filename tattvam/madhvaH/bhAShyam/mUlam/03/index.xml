<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/bhAShyam/mUlam/03/</link>
    <description>Recent content in &#43;०३ on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/bhAShyam/mUlam/03/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/mAdhvam/tattvam/madhvaH/bhAShyam/mUlam/03/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/mUlam/03/01/</guid>
      <description>&lt;p&gt;१&#xA;साधनविचारोयमध्यायः । वैराग्यार्थे गत्यादिनिरूपणा प्रथमपादे । भूतबन्धो हि बन्धः । ‘भूतबन्धस्तु संसारो मुक्तिस्तेभ्यो विमोचनम्&amp;rsquo; इति&lt;br&gt;&#xA;वाराहे । तच्च मरणे भवति ।&lt;br&gt;&#xA;भूतानां विनिवृत्तिस्तु मरणं समुदाहृतम् । भूतानां सम्प्रयोगश्च जनिरित्येव पण्डितैः ॥ इति च भारते ॥&lt;br&gt;&#xA;अतः किं साधनैरित्यत आह-&lt;br&gt;&#xA;ॐ तदन्तरप्रतिपत्तौ रंहति सम्परिष्वक्तः प्रश्ननिरूपणाभ्याम् ॐ ॥1॥&lt;br&gt;&#xA;शरीरान्तरप्रतिपत्तौ भूतसम्परिष्वक्त एव गच्छति । ‘वेत्थ यथा पञ्चम्यामाहुतावापः पुरुषवचसो भवन्ति&amp;rsquo; ‘इति तु पञ्चम्यामाहुतावापः&lt;br&gt;&#xA;पुरुषवचसो भवन्ति&amp;rsquo; इति प्रश्नपरिहाराभ्याम् ॥1॥&lt;br&gt;&#xA;इति तदन्तराधिकरणम् ॥1॥&lt;br&gt;&#xA;ॐ त्र्यात्मकत्वात्तु भूयस्त्वात् ॐ ॥2॥&lt;br&gt;&#xA;अप्छब्दस्तु त्र्यात्मकत्वाद्युज्यते । भूयस्त्वाच्चापाम् । ‘तापापनोदो भूयस्त्वमम्भसो वृत्तयस्त्विमाः&amp;rsquo; इति च भागवते ॥2॥&lt;br&gt;&#xA;इति त्र्यात्मकत्वाधिकरणम् ॥2॥&lt;br&gt;&#xA;ॐ प्राणगतेश्च ॐ ॥3॥&lt;br&gt;&#xA;‘यत्र वाव भूतानि तत्र करणानि नित्यानि ह वा एतानि भूतानि च करणानि च नैतानि कदाचिद्वियुज्यन्ते न च विलीयन्ते&amp;rsquo; इति भाल्लवेयश्रुतेः&lt;br&gt;&#xA;प्राणगतेर्भूतान्यपि सन्ति इति सिद्धम् ॥3॥&lt;br&gt;&#xA;इति प्राणगत्यधिकरणम् ॥3॥&lt;br&gt;&#xA;ॐ अग्न्यादिगतिश्रुतेरिति चेन्न भाक्तत्वात् ॐ ॥4॥&lt;br&gt;&#xA;‘यत्रास्य पुरुषस्य मृतस्याग्निं वागप्येति वातं प्राणः&amp;rsquo; इत्यादिश्रुतेर्न प्राणानां जीवेन सह गतिरिति चेन्न भागतोग्न्यादिप्राप्तेः ।&lt;br&gt;&#xA;पुरुषस्य मृतौ ब्रह्मन् प्राणा भागत एव तु । अधिदैवं प्राप्नुवन्ति भागतोनुव्रजन्ति तम् ॥&lt;br&gt;&#xA;पुनः शरीरसम्प्राप्तौ तमेवानुविशन्ति च ॥ इति ब्राह्मे ।&lt;br&gt;&#xA;ब्रह्माण्डे च - मृतिकाले जहात्येनं प्राणा भूतानि पञ्च च । भागतो भागतस्त्वेनमनुगच्छन्ति सर्वशः ॥इति ॥4॥&lt;br&gt;&#xA;इति अग्न्याधिकरणम् ॥4॥&lt;br&gt;&#xA;ॐ प्रथमेश्रवणादिति चेन्न ता एव ह्युपपत्तेः ॐ ॥5॥&lt;br&gt;&#xA;‘तस्मिन्नेतस्मिन्नग्नौ देवाः श्रद्धां जुह्वति&amp;rsquo; इति प्रथमाग्नौ श्रूयते न भूतानि जुह्वतीति । अतो नेति चेन्न । ता एव प्रस्तुता आपः श्रद्धारूपेण हूयन्ते ।&lt;br&gt;&#xA;‘इति तु पञ्चम्यामाहुतावापः पुरुषवचसो भवन्ति&amp;rsquo; इत्युपसंहारोपपत्तेः ॥5॥&lt;br&gt;&#xA;इति प्रथमश्रवणाधिकरणम् ॥5॥&lt;br&gt;&#xA;ॐ अश्रुतत्वादिति चेन्नेष्टादिकारिणां प्रतीतेः ॐ ॥6॥&lt;br&gt;&#xA;अग्न्यादिगतिः प्रत्यक्षतः श्रूयते । अतः प्रत्यक्षाश्रवणान्न युक्तमिति चेन्न । ‘अथैनं यजमानं किं न जहाति भूतान्येव भूतैरेव गच्छति भूतैर्भुङ्क्ते&lt;br&gt;&#xA;भूतैरुत्पद्यते भूतैश्चरति भूतैर्विचरति&amp;rsquo; इति कौण्डरव्यश्रुतौ प्रतीतेः ॥6॥&lt;br&gt;&#xA;इति अश्रुतत्वाधिकरणम् ॥6॥&lt;br&gt;&#xA;‘अपाम सोमममृता अभूम&amp;rsquo; इत्यादिश्रुतिविरोध इत्यतो वक्ति-&lt;br&gt;&#xA;ॐ भाक्तं वानात्मवित्वात् तथा हि दर्शयति ॐ ॥7॥&lt;br&gt;&#xA;भागतस्तदमृतत्वम् । ‘नान्यः पन्था अयनाय विद्यते&amp;rsquo; इति श्रुतेरात्मविद एव हि मुख्यम् । वाशब्दात् पारम्पर्येणात्मविदपेक्षया वा । तथा हि&lt;br&gt;&#xA;श्रुतिः- ‘स एनमविदितो न भुनक्ति यथा वेदो वाननूक्तोन्यद्वा कर्माकृतं यदि ह वा अप्यनेवंविन्महत्पुण्यं कर्म करोति तद्धास्यान्ततः क्षीयते&lt;br&gt;&#xA;एवात्मानमेव लोकमुपासीत स य आत्मनमेव लोकमुपास्ते न हास्य कर्म क्षीयतेस्माद्ध्येवात्मनो यद्यत्कामयते तत्तत्सृजते&amp;rsquo; ‘अमृतो वाव&lt;br&gt;&#xA;सोमपो भवति यावदिन्द्रो यावन्मनुर्यावदादित्यः&amp;rsquo; ‘कर्मणा ज्ञानमातनोति ज्ञानेनामृतीभवति अथामृतानि कर्माणि यत एनममृतत्वं नयन्ति&amp;rsquo; इति च&lt;br&gt;&#xA;॥7॥&lt;br&gt;&#xA;इति भाक्ताधिकरणम् ॥7॥&lt;br&gt;&#xA;कृतस्य कर्मणो भोगेन क्षयान्मुक्तिरित्यत आह-&lt;br&gt;&#xA;ॐ कृतात्ययेनुशयवान् दृष्टस्मृतिभ्याम् ॐ ॥8॥&lt;br&gt;&#xA;‘तत शेषेणेमं लोकमायाति पुनः कर्म कुरुते पुनर्गच्छति पुनरागच्छति&amp;rsquo; इति श्रुतेः ।&lt;br&gt;&#xA;भुक्तशेषानुशयवानिमां प्राप्य भुवं पुनः । कर्म कृत्वा पुनर्गच्छेत् पुनरायाति नित्यशः ॥&lt;br&gt;&#xA;आचतुर्दशमाद् वर्षात् कर्माणि नियमेन तु । दशावराणां देहानां कारणानि करोत्ययम् ॥&lt;br&gt;&#xA;अतः कर्मक्षयान्मुक्तिः कुत एव भविष्यति ॥&lt;br&gt;&#xA;इत्यादिस्मृतेश्च शेषवानेवायाति ॥8॥&lt;br&gt;&#xA;इति कृतात्ययाधिकरणम् ॥8॥&lt;br&gt;&#xA;‘यथेतमेव गच्छति यथेतमागच्छति स भुङ्क्ते स कर्म कुरुते स परिवर्तते&amp;rsquo; इति गतिप्रकारेणागतिः प्रतीयते । अतो ब्रूते-&lt;br&gt;&#xA;ॐ यथेतमनेवं च ॐ ॥9॥&lt;br&gt;&#xA;‘धूमादभ्रमभ्रादाकाशमाकाशाच्चन्द्रलोकं यथेतमाकाशमाकाशात् वायुं वायुर्भूत्वा धूमो भवति धूमो भूत्वाभ्रं भवत्यभ्रं भूत्वा मेघो भवति मेघो&lt;br&gt;&#xA;भूत्वा प्रवर्षति&amp;rsquo; इति काषायणश्रुतेर्यथागतमन्यथा च ॥9॥&lt;br&gt;&#xA;इति यथेताधिकरणम् ॥9॥&lt;br&gt;&#xA;ॐ चरणादिति चेन्न तदुपलक्षणार्थेति कार्ष्णाजिनिः ॐ ॥10।।&lt;br&gt;&#xA;‘तद्य इह रमणीयचरणा रमणीयां योनिमापद्यन्ते कपूयचरणा कपूयाम्&amp;rsquo; इति श्रुतेश्चरणफलमेव गमनागमनं न यज्ञादिकृतः ।&lt;br&gt;&#xA;आचार इति सम्प्रोक्तः कर्माङ्गत्वेन शुद्धिदः । अशुद्धिदस्त्वनाचारश्चरणं तूभयं मतम् ।।&lt;br&gt;&#xA;इति स्मृतेरिति चेन्न यज्ञाद्युपलक्षणार्था चरणादिश्रुतिरिति कार्ष्णाजिनिर्मन्यते ।।10।।&lt;br&gt;&#xA;ॐ आनर्थक्यमिति चेन्न तदपेक्षत्वात् ॐ ।।11।।&lt;br&gt;&#xA;तर्हि रमणीयाः कपूया इत्येव स्यात् । चरणशब्दस्यानर्थक्यमिति चेन्न । चरणापेक्षत्वात् रमणीयत्वादेस्तज्ज्ञापनार्थत्वेनोपपत्तेः ।।11।।&lt;br&gt;&#xA;ॐ सुकृतदुष्कृते एवेति तु बादरिः ॐ ।।12।।&lt;br&gt;&#xA;‘धर्मं चरत माधर्मम्&amp;rsquo; इत्यादिप्रयोगात् सुकृतदुष्कृते एव चरणशब्दोक्तं इति बादरिर्मन्यते । तुशब्दात् स्वसिद्धान्तोपि स एवेति सूचयति ।&lt;br&gt;&#xA;‘तुशब्दस्तु विशेषे स्यात् स्वसिद्धान्तेवधारणे&amp;rsquo; इति च नाममहोदधौ ।।12।।&lt;br&gt;&#xA;इति चरणाधिकरणम् ।।10।।&lt;br&gt;&#xA;पुण्यकृतामेव गमनागमने नेतरेषामित्यत आह-&lt;br&gt;&#xA;ॐ अनिष्टादिकारिणामपि च श्रुतम् ॐ ।।13।।&lt;br&gt;&#xA;‘तद्य इह शुभाकृतो ये वाशुभकृतस्तेशुभमनुभूयावर्तन्ते पुनः कर्म कुर्वन्ति पुनर्गच्छन्ति पुनरागच्छन्ति&amp;rsquo; इति भाल्लवेयश्रुतौ ।।13।।&lt;br&gt;&#xA;ॐ संयमने त्वनुभूयेतरेषामारोहावरोहौ तद्गतिदर्शनात् ॐ ।।14।।&lt;br&gt;&#xA;संयमनमनुभूय केषाञ्चिदारोहः केषाञ्चिदवरोहः । तुशब्दोवधारणे । ‘सर्वे वा एतेशुभकृतः संयमने प्रपतन्ति तत्र ह ये परद्विषो गुरुद्विषः&lt;br&gt;&#xA;श्रुतिद्विषस्तदवमन्तारः शठा मूर्खा इति ते वै ततोवरुह्य तमसि प्रपतन्ति नैवैत उत्तिष्ठन्तेपि कर्हिचिद् वव्रं वा एतदित्याहुरथ येन्ये ब्रह्मद्विषः स्तेनाः&lt;br&gt;&#xA;सुरापाः इति ते वै तदनुभूयेमं लोकमनुव्रजन्ति&amp;rsquo; इति कौण्ठरव्यश्रुतेः ।।14।।&lt;br&gt;&#xA;ॐ स्मरन्ति च ॐ ।।15।।&lt;br&gt;&#xA;गच्छन्ति पापिनः सर्वे नरकं नात्र संशयः । तत्र भुक्त्वा पतन्त्येव ये द्विषन्ति जनार्दनम् ।।&lt;br&gt;&#xA;महातमसि मग्नानां न तेषामुत्थितिः क्वचित् । इतरेषां तु पापानां व्युत्थानं विद्यतेपि च ।।&lt;br&gt;&#xA;सुखस्यानन्तरं दुःखं दुःखस्यानन्तरं सुखम् । इति सर्वत्र नियमः पञ्चकष्टे तु तत्सदा ।। इत्यादि ।।15।।&lt;br&gt;&#xA;इति अनिष्टादिकार्याधिकरणम् ।।11।।&lt;br&gt;&#xA;ॐ अपि सप्त ॐ ।।16।।&lt;br&gt;&#xA;रौरवेथ महांश्चैव वह्निर्वैतरणी तथा । कुम्भीपाक इति प्रोक्तान्यनित्यनरकाणि तु ।।&lt;br&gt;&#xA;तामिस्रश्चान्धतामिस्रो द्वौ नित्यौ सम्प्रकीर्तितौ । इति सप्त प्रधानानि बलीयस्तूत्तरोत्तरम् ।।&lt;br&gt;&#xA;एतानि क्रमशो गत्वैवारोहोथावरोहणम् ।। इति च भारते ।।16।।&lt;br&gt;&#xA;इति सप्ताधिकरणम् ।।12।।&lt;br&gt;&#xA;ईश्वरस्य नरकायुक्तेः ‘सर्वं विसृजति सर्वं वलिापयति सर्वं रमयति सर्वं न रमयति सर्वं प्रवर्तयत्यन्तरस्मिन्निविष्टः&amp;rsquo; इति कौषारवश्रुतिविरोध&lt;br&gt;&#xA;इत्यतो वक्ति-&lt;br&gt;&#xA;ॐ तत्रापि च तद्य्वापारादविरोधः ॐ ।।17।।&lt;br&gt;&#xA;चशब्दाददुःखानुभवेन । ‘स स्वर्गे स भूमौ स नरके सोन्धे तमसि प्रवृत्तिकृदेक एवानुविष्टो नासौ दुःखभुगीश्वरः प्रभुत्वात् सर्वं पश्यति सर्वं&lt;br&gt;&#xA;कारयति नासौ दुःखभुक् य एवं वेद&amp;rsquo; इति पौत्रायणश्रुतेरविरोधः ।&lt;br&gt;&#xA;नरकेपि वसन्नीशो नासौ दुःखभुगुच्यते । नीचोच्चतैव दुःखादेर्भोग इत्यभिधीयते ।।&lt;br&gt;&#xA;नासौ नीचोच्चतां याति पश्यत्येव प्रभुत्वतः ।। इति भागवततन्त्रे ।।17।।&lt;br&gt;&#xA;।। इति तद्य्वापाराधिकरणम् ।।13।।&lt;br&gt;&#xA;‘अथैतयोः पथोर्न कतरेण च तानीमानि क्षुद्रमिश्राण्यसकृदावर्तीनि भूतानि भवन्ति जायस्व म्रियस्वेत्येतत् तृतीयं स्थानम्&amp;rsquo; इति गतिस्वातन्त्र्यं&lt;br&gt;&#xA;भूतानां प्रतीयत इत्यत आह&lt;br&gt;&#xA;ॐ विद्याकर्मणोरिति तु प्रकृतत्वात् ॐ ।।18।।&lt;br&gt;&#xA;विद्याकर्मापेक्षयैतद्वचनम् । तयोरपि प्रकृतत्वात् ।&lt;br&gt;&#xA;‘विद्यापथः कर्मपथो द्वौ पन्थानौ प्रकीर्तितौ । तद्वर्जितस्त्रिधा याति तिर्यग्वा नरकं तमः।।&amp;rsquo; इति च भारते ।।18।।&lt;br&gt;&#xA;।। इति विद्याकर्माधिकरणम् ।।&lt;br&gt;&#xA;‘यत्र दुःखं सुखं तत्र सर्वत्रापि प्रतीयते । अपि नीचगतौ किञ्चित् किमु मानुषदेहिनः।।&amp;rsquo;&lt;br&gt;&#xA;इति वचनात् महातमस्यपि सुखप्राप्तिरित्यत आह&lt;br&gt;&#xA;ॐ न तृतीये तथोपलब्धेः ॐ ।।19।।&lt;br&gt;&#xA;‘अथाविद्वानकर्मावाग्गच्छति त्रिधा ह वावाग्गतिस्तिर्यग्यातना तम इति । द्वे वाव सुखानुवृत्ते न तमः सुखानुवृत्तं केवलं ह्येवात्र दुःखं भवति&amp;rsquo; इति&lt;br&gt;&#xA;श्रुतेर्न तृतीयावाग्गतौ सुखम् ।।19।।&lt;br&gt;&#xA;ॐ स्मर्यतेपि च लोके ॐ ।।20।।&lt;br&gt;&#xA;‘तिर्यक्षु नरके चैव सुखलेशो विधीयते । नान्धे तमसि मग्नानां सुखलेशोपि कश्चन ।।&amp;rsquo; इति भविष्यत्पर्वणि ।&lt;br&gt;&#xA;लोकसिद्धं चैतत् । चशब्दाल्लोकसिद्धिरपि स्मार्तेत्याह ।&lt;br&gt;&#xA;‘अतिप्रिये यथा राजा न दुःखं सहते क्वचित् । अत्यप्रिये सुखमपि तथैव परमेश्वरः ।।&amp;rsquo; इति हि ब्राह्मे ।।20।।&lt;br&gt;&#xA;ॐ दर्शनाच्च ॐ ।।21।।&lt;br&gt;&#xA;‘नारायणप्रसादेन समिद्धज्ञानचक्षुषा । अत्यन्तदुःखसल्लीनान्निश्शेषसुखवर्जितान् ।।&lt;br&gt;&#xA;नित्यमेव तथाभूतान् विमिश्रांश्च गणान् बहून् । निरस्ताशेषदुःखांश्च नित्यानन्दैकभागिनः ।।&lt;br&gt;&#xA;अपश्यत् त्रिविधान् ब्रह्मा साक्षादेव चतुर्मुखः ।।&amp;rsquo; इति दर्शनवचनाच्च पाद्मे ।।21।।&lt;br&gt;&#xA;ॐ तृतीये शब्दावरोधः संशोकजस्य ॐ ।।22।।&lt;br&gt;&#xA;तृतीये तृतीयतमसः श्रवणादेव शब्दानुसारेण संशोकजमोहप्राप्तिः ।।22।।&lt;br&gt;&#xA;ॐ स्मरणाच्च ॐ ।।23।।&lt;br&gt;&#xA;‘महातमस्त्रिधा प्रोक्तमूर्ध्वं मध्यं तथाधरम् । श्रवणादेव मूर्च्छादिरधरस्य यतो भवेत् ।।&lt;br&gt;&#xA;तस्मान्न विस्तरेणैतत् कथ्यते राजसत्तम।।&amp;rsquo; इति कौर्मे ।।23।।&lt;br&gt;&#xA;।। इति महातमोधिकरणम् (नतृतीयाधिकरणम्)।।&lt;br&gt;&#xA;‘धूमो भूत्वाभ्रं भवति&amp;rsquo; इत्याद्यन्यभावः श्रूयते । स कथमित्यतो ब्रवीति&lt;br&gt;&#xA;ॐ तत्स्वाभाव्यापत्तिरुपपत्तेः ॐ ।।24।।&lt;br&gt;&#xA;धूमादिषु प्रविश्य तद्गतौ गतिः स्थितौ स्थितिरित्यादिरेव तद्भावापत्तिः । न ह्यन्यस्यान्यभावो युज्यते । न च तत्पदप्राप्तिः । गारुडे च&lt;br&gt;&#xA;‘धूमादिभावप्राप्तिश्च तद्गतौ गतिरेव तु । स्थितौ स्थितिः प्रवेशश्च लघुत्वादिस्तथैव च ।।&lt;br&gt;&#xA;न ह्यन्यस्यान्यथाभावो न च तत्पदमिष्यते । विद्यागम्यं पदं यस्मान्न तत्प्राप्यं हि कर्मणा ।।&lt;br&gt;&#xA;एकदेशस्वभावेन वागभेदापि युज्यते । यथा जीवः परं ब्रह्म ब्रह्मेदं जगदित्यपि ।।&amp;rsquo; इति ।।&lt;br&gt;&#xA;।। इति तत्स्वाभाव्याधिकरणम् ।।&lt;br&gt;&#xA;बहुस्थानगमनात् कल्पान्तमप्येवं स्यादित्यत आह&lt;br&gt;&#xA;ॐ नातिचिरेण विशेषात् ॐ ।।25।।&lt;br&gt;&#xA;‘तद्य इह रमणीयचरणा अभ्याशो ह यत्ते रमणीयां योनिमापद्यन्ते&amp;rsquo; इति विशेषान्नातिचिरेण ।।&lt;br&gt;&#xA;स्वर्गाल्लोकादवाक् प्राप्तो वत्सरात् पूर्वमेव तु । मातुः शरीरमाप्नोति पर्यटन् यत्र तत्र च ।। इति च नारदीये ।।25।।&lt;br&gt;&#xA;इति नातिचिरेणाधिकरणम् (अचिरप्राप्त्यधिकरणम्) ।।&lt;br&gt;&#xA;‘त इह व्रीहियवा ओषधिवनस्पतयस्तलिमाषा इति जायन्ते&amp;rsquo; इति श्रवणादनर्थफलत्वं यज्ञादेरित्यतो वक्ति&lt;br&gt;&#xA;ॐ अन्याधिष्ठिते पूर्ववदभलिापात् ॐ ।।26।।&lt;br&gt;&#xA;अन्याधिष्ठिते व्रीह्यादिशरीरे प्रवेशः । न तु भोगोस्य । ‘धूमो भूत्वाभ्रं भवति&amp;rsquo; इत्यादिपूर्वोक्तिवत् ।&lt;br&gt;&#xA;‘सोवाग्गतः स्थावरान् प्रविश्याभोगेनैव व्रजन् स्थूलं शरीरमेति स्थूलाच्छरीराद्भोगाननुभुङ्क्ते&amp;rsquo; इत्यभलिापात् कौषारवश्रुतौ ।&lt;br&gt;&#xA;स्वर्गादवाग्गतो देही व्रीह्यादीतरदेहगः । अभुञ्जंस्तु क्रमेणैव देहमाप्नोति कालतः ।। इति वाराहे ।।26।।&lt;br&gt;&#xA;ॐ अशुद्धमिति चेन्न शब्दात् ॐ ।।27।।&lt;br&gt;&#xA;हिंसारूपत्वात् पापस्यापि सम्भवाद् दुःखं च भवत्विति चेन्न । शब्दविहितत्वात् ।&lt;br&gt;&#xA;‘हिंसा त्ववैदिका या तु तयानर्थो ध्रुवं भवेत् । वेदोक्त्या हिंसया तु नैवानर्थः कथञ्चन ।।&amp;rsquo; इति वाराहे ।।27।।&lt;br&gt;&#xA;।। इति अन्या(धिष्ठिता)धिकरणम् ।।&lt;br&gt;&#xA;‘स्वर्गादवाग्गतश्चापि मातुरेवोदरं व्रजेत्&amp;rsquo; इति वचनात्, ‘य एव गृही भवति यो वा रेतः सिञ्चति तमेवानुविशति&amp;rsquo; इति श्रुतिः कथमित्यत आह&lt;br&gt;&#xA;ॐ रेतःसिग्योगोथ ॐ ।।28।।&lt;br&gt;&#xA;‘ततो रेतस्सिचमेवानुप्रविशत्यथ मातरमथ प्रसूयते स कर्म कुरुते&amp;rsquo; इति कौण्ठरव्यश्रुतेः पितरमेव प्रथमतो विशति । मातृप्राप्तेः पश्चादपि&lt;br&gt;&#xA;भाव्यत्वात् ।।28।।&lt;br&gt;&#xA;इति रेतोधिकरणम् ।।&lt;br&gt;&#xA;‘देहं गर्भस्थितं क्वापि प्रविशेत् स्वर्गतो गतः&amp;rsquo; इति वचनात् पश्चादेव प्रविशतीत्यत आह&lt;br&gt;&#xA;ॐ योनेः शरीरम् ॐ ।।29।।&lt;br&gt;&#xA;पितृशरीरात् मातृयोनिमनुप्रविश्य तत एव शरीरमाप्नोति । ‘दिवः स्थास्नून् गच्छति स्थास्नुभ्यः पितरं पितुर्मातरं मातुः शरीरं शरीरेण जायत&lt;br&gt;&#xA;इति सम्मितम् । अथासम्मितं स्थास्नुभ्यो जायते पितुर्मातुरन्तरे वा गर्भे वा बहिर्वा&amp;rsquo; इति पौष्यायणश्रुतेः ।।&lt;br&gt;&#xA;‘स्थावराणि दिवः प्राप्तः स्थावरेभ्यश्च पूरुषम् । पुरुषात् स्त्रियमापत्रस्ततो देहं यथाक्रमम् ।।&lt;br&gt;&#xA;देहेन जायते जन्तुरिति सामान्यतो जनिः । विशेषजननं चापि प्रोच्यमानं निबोध मे ।।&lt;br&gt;&#xA;स्थास्नुष्वथापि पुरुषे प्रमदायामथापि वा । गर्भे वा बहिरेवाथ क्वचित् स्थानान्तरेषु च ।।&amp;rsquo; इति ब्राह्मे ।।29।।&lt;br&gt;&#xA;।। इति योन्यधिकरणम् ।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रभाष्ये तृतीयाध्यायस्य प्रथमः पादः ।।&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/mAdhvam/tattvam/madhvaH/bhAShyam/mUlam/03/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/mUlam/03/02/</guid>
      <description>&lt;p&gt;द्वितीयः पादः&lt;br&gt;&#xA;भक्तिरस्मिन् पादे उच्यते । भक्त्यर्थं भगवन्महिमोक्तिः ।&lt;br&gt;&#xA;ॐ सन्ध्ये सृष्टिराह हि ॐ ॥1॥&lt;br&gt;&#xA;न स्वप्नोपि तं विना प्रतीयते । ‘न तत्र रथा न रथयोगा न पन्थानो भवन्त्यथ रथान् रथयोगान् पथः सृजते ।&amp;rsquo; इत्यादि श्रुतेः ॥1॥ &lt;br&gt;&#xA;ॐ निर्मातारं चैके पुत्रादयश्च ॐ ॥2॥&lt;br&gt;&#xA;‘य एषु सुप्तेषु जागर्ति कामं कामं पुरुषो निर्ममाणः&amp;rsquo; इति च । ‘एतस्माद्ध्येव पुत्रो जायत एतस्माद् भ्रातैतस्माद्भार्या यदेनं पुरुषमेष&lt;br&gt;&#xA;स्वप्नेनाभिहन्ति&amp;rsquo; इति गौपवनश्रुतिश्च ॥2॥&lt;br&gt;&#xA;ॐ मायामात्रं तु कार्त्स्न्येनानभिव्यक्तस्वरूपत्वात् ॐ ॥3॥&lt;br&gt;&#xA;अनादिमनोगतान् संस्कारान् स्वेच्छामात्रेण प्रदर्शयति नान्येन साधनेन, सम्यगनभिव्यक्तत्वात् । ब्रह्माण्डे च -&lt;br&gt;&#xA;‘मनोगतांस्तु संस्कारान् स्वेच्छया परमेश्वरः । प्रदर्शयति जीवाय स स्वप्न इति गीयते ॥&lt;br&gt;&#xA;यदन्यथात्वं जाग्रत्वं सा भ्रान्तिस्तत्र तत्कृता । अनभिव्यक्तरूपत्वान्नान्यसाधनजं भवेत् ॥&amp;rsquo; इति ॥3॥&lt;br&gt;&#xA;ॐ सूचकश्च हि श्रुतेराचक्षते च तद्विदः ॐ ॥4॥&lt;br&gt;&#xA;साधनान्तराभावेपि भावाभावसूचकत्वेन चेश्वरो दर्शयति ।&lt;br&gt;&#xA;‘यदा कर्मसु काम्येषु स्त्रियं स्वप्नेभिपश्यति । समृद्धिं तत्र जानीयात् तस्मिन् स्वप्ननिदर्शने ॥&amp;rsquo; इत्यादिश्रुतेः ।&lt;br&gt;&#xA;हिशब्दाद् दर्शनाच्च ।&lt;br&gt;&#xA;‘यद्वापि ब्राह्मणो ब्रूयाद्देवता वृषभोपि वा । स्वप्नस्थमथवा राजा तत्तथैव भविष्यति ॥&amp;rsquo; इत्याद्याचक्षते च स्वप्नविदो व्यासादयः ॥4॥&lt;br&gt;&#xA;॥ इति सन्ध्याधिकरणम् ॥&lt;br&gt;&#xA;ॐ पराभिध्यानात्तु तिरोहितं ततो ह्यस्य बन्धविपर्ययौ ॐ ॥5॥&lt;br&gt;&#xA;बन्धमोक्षप्रदत्वात् स एव स्वप्नतिरस्कर्ता ।&lt;br&gt;&#xA;‘स्वप्नादिबुद्धिकर्ता च तिरस्कर्ता स एव च । तदिच्छया यतो ह्यस्य बन्धमोक्षौ प्रतिष्ठितौ ॥&amp;rsquo; इति कौर्मे ॥5॥&lt;br&gt;&#xA;॥ इति पराभिध्यानाधिकरणम् ॥&lt;br&gt;&#xA;ॐ देहयोगाद्वासोपि ॐ ॥6॥&lt;br&gt;&#xA;देहयोगेन वासो जाग्रदपि तत एव । ‘स एव जागरिते स्थापयति स स्वप्ने स प्रभुस्तुराषाट् स एको बहुधा भवति&amp;rsquo; इति कौण्ठरव्यश्रुतेः ॥6॥&lt;br&gt;&#xA;॥ इति देहयोगाधिकरणम् ॥&lt;br&gt;&#xA;ॐ तदभावो नाडीषु तच्छ्रुतेरात्मनि ॐ ॥7॥&lt;br&gt;&#xA;जाग्रत्स्वप्नाभावः सुप्तिः नाडीस्थे परमात्मनि । ‘आसु तदा नाडीषु सुप्तो भवति&amp;rsquo; ‘सता सोम्य तदा सम्पन्नो भवति&amp;rsquo; इति श्रुतेः ॥7॥&lt;br&gt;&#xA;॥ इति तदभावाधिकरणम् ॥&lt;br&gt;&#xA;ॐ अतः प्रबोधोस्मात् ॐ ॥8॥&lt;br&gt;&#xA;यतस्तस्मिन् सुप्तिः । ‘एष एव सुप्तं प्रबोधयत्येतस्माज्जीव उत्तिष्ठत्येष प्रमातैष परमः&amp;rsquo; इति कौण्डिन्यश्रुतिः ॥8॥&lt;br&gt;&#xA;॥ इति प्रबोधाधिकरणम् ॥&lt;br&gt;&#xA;ॐ स एव च कर्मानुस्मृतिशब्दविधिभ्यः ॐ ॥9॥&lt;br&gt;&#xA;न च केषाञ्चित् स्वप्नादिकर्ता न तु सर्वेषामिति । ‘एष ह्येव साधु कर्म कारयति&amp;rsquo; इति कर्मण्यवधारणात् ।&lt;br&gt;&#xA;‘प्रदर्शकस्तु सवेषां स्वाप्नादेरेक एव तु । परमः पुरुषो विष्णुस्ततोन्यो नास्ति कश्चन ॥&amp;rsquo; इत्यनुसारिस्मृतेश्च ।&lt;br&gt;&#xA;‘एष स्वप्नान् दर्शयत्येष प्रबोधयत्येष त्यथेष एव परम आनन्दः&amp;rsquo; इति च श्रुतिः । ‘आत्मानमेव लोकमुपासीत&amp;rsquo; इति च विधिः ॥9॥&lt;br&gt;&#xA;॥ इति कर्मानुस्मृत्यधिकरणम् ॥6॥&lt;br&gt;&#xA;ॐ मुग्धेर्धसम्पत्तिः परिशेषात् ॐ ॥10॥&lt;br&gt;&#xA;मोहावस्थायां परमेश्वरेर्धप्राप्तिर्जीवस्य ।&lt;br&gt;&#xA;हृदयस्थात् पराज्जीवो दूरस्थो जाग्रदेष्यति । समीपस्थस्तथा स्वप्नं स्वपित्यस्मिं?ल्लयं व्रजन् ॥&lt;br&gt;&#xA;यत एवं त्रयोवस्था मोहस्तु परिशेषतः । अर्धप्राप्तिरिति ज्ञेयो दुःखमात्रप्रतिस्मृतेः ॥ इति वाराहे ॥&lt;br&gt;&#xA;सोपि तत एवेति सिद्धम् ।&lt;br&gt;&#xA;‘मूर्च्छा प्रबोधनं चैव यत एव प्रवर्तते । स ईशः परमो ज्ञेयः परमानन्दलक्षणः ॥&amp;rsquo; इति हि कौर्मे ॥10॥&lt;br&gt;&#xA;॥ इति मुग्धप्राप्त्त्यधिकरणम् ॥7॥&lt;br&gt;&#xA;स्थानापेक्षया परमात्मनो भेदादनुग्राह्यानुग्राहकभाव इत्यत आह-&lt;br&gt;&#xA;ॐ न स्थानतोपि परस्योभयलिङ्गं सर्वत्र हि ॐ ॥11॥&lt;br&gt;&#xA;स्थानापेक्षयापि परमात्मनो न भिन्नं रूपम् । ‘सर्वेषु भूतेष्वेतमेव ब्रह्मेत्याचक्षते&amp;rsquo; इति श्रुतिः ।&lt;br&gt;&#xA;‘एकरूपः परो विष्णुः सर्वत्रापि न संशयः । ऐश्वर्यात् रूपमेकं च सूर्यवद्बहुधेयते ॥&amp;rsquo; इति मात्स्ये ।&lt;br&gt;&#xA;‘प्रतिदृशमिव नैकधार्कमेकं समधिगतोस्मि विधूतभेदमोहः&amp;rsquo; इति च भागवते ॥11॥&lt;br&gt;&#xA;ॐ न भेदादिति चेन्न प्रत्येकमतद्वचनात् ॐ ॥12॥&lt;br&gt;&#xA;‘कार्यकारणबद्धौ ताविष्येते विश्वतैजसौ । प्राज्ञः कारणबद्धस्तु द्वौ तु तुर्ये न सिद्ध्यतः ॥&amp;rsquo; इति भेदवचनान्नेति चेन्न ।&lt;br&gt;&#xA;‘एष त आत्मान्तर्याम्यमृतः&amp;rsquo; ‘अयमेव स योयमात्मेदममृतमिदं ब्रह्मेदं सर्वम्&amp;rsquo; ‘अयं वै हरयोयं वै दश च सहस्राणि बहूनि चानन्तानि च । तदेतत्&lt;br&gt;&#xA;ब्रह्मापूर्वमनपरमनन्तरमबाह्यमयमात्मा ब्रह्म सर्वानुभूरित्यनुशासनम्&amp;rsquo; इति प्रत्येकमभेदवचनात् ॥12॥&lt;br&gt;&#xA;ॐ अपि चैवमेके ॐ ॥13॥&lt;br&gt;&#xA;एवमभेदेनैव । चशब्दादनन्तरूपत्वं चैके शाखिनः पठन्ति ।&lt;br&gt;&#xA;‘अमात्रोनन्तमात्रश्च द्वैतस्योपशमः शिवः । ओङ्कारो विदितो येन स मुनिर्नेतरो जनः ॥&amp;rsquo; इति ।&lt;br&gt;&#xA;अभेदेपि भेदव्यपदेशः स्थानभेदादैश्वर्ययोगाच्च युज्यते । ब्रह्मतर्के च -&lt;br&gt;&#xA;बद्धो बन्धादिसाक्षित्वाद्भिन्नो भिन्नेषु संस्थितेः । निर्दोषाद्वयरूपोपि कथ्यते परमेश्वरः ।। इति ।।&lt;br&gt;&#xA;।। इति स्थानभेदाधिकरणम् ।।8।।&lt;br&gt;&#xA;रूपवत्त्वादनित्यत्वमित्यतो वक्ति-&lt;br&gt;&#xA;ॐ अरूपवदेव हि तत्प्रधानत्वात् ॐ ।।14।।&lt;br&gt;&#xA;प्रकृत्यादिप्रवर्तकत्वेन तदुत्तमत्वान्नैव रूपवद्ब्रह्म । हिशब्दात् ‘अस्थूलमनणु&amp;rsquo; इत्यादिश्रुतेश्च ।&lt;br&gt;&#xA;‘भौतिकानि हि रूपाणि भूतेभ्योसौ परो यतः । अरूपवानतः प्रोक्तः क्व तदव्यक्ततः परे ।।&amp;rsquo; इति च मात्स्ये ।।14।।&lt;br&gt;&#xA;ॐ प्रकाशवच्चावैयर्थ्यम् ॐ ।।15।।&lt;br&gt;&#xA;‘यदा पश्यः पश्यते रूग्मवर्णं कर्तारमीशं पुरुषं ब्रह्मयोनिम् &amp;rsquo; ‘श्यामाच्छबलं प्रपद्ये&amp;rsquo; ‘सुर्वणज्योतिः&amp;rsquo; इत्यादिश्रुतीनां च न वैयर्थ्यम् ।&lt;br&gt;&#xA;वलिक्षणरूपवत्त्वात् । यथा चक्षुरादिप्रकाशे विद्यमानेपि वैलक्षण्यादप्रकाशादिव्यवहारः ।।15।।&lt;br&gt;&#xA;ॐ आह च तन्मात्रम् ॐ ।।16।।&lt;br&gt;&#xA;वैलक्षण्यं चोच्यते रूपस्य विज्ञानानन्दमात्रत्वं ‘ऐकात्म्यप्रत्ययसारम्&amp;rsquo; इति ।&lt;br&gt;&#xA;‘आनन्दमात्रमजरं पुराणमेकं सन्तं बहुधा दृश्यमानम् । तमात्मस्थं येनुपश्यन्ति धीरास्तेषां सुखं शाश्वतं नेतरेषाम् ।।&amp;rsquo; इति चतुर्वेदशिखायाम्&lt;br&gt;&#xA;।।16।।&lt;br&gt;&#xA;ॐ दर्शयति चाथो अपि स्मर्यते ॐ ।।17।।&lt;br&gt;&#xA;दर्शयति चानन्दस्य रूपत्वं ‘तद्विज्ञानेन परिपश्यन्ति धीरा आनन्दरूपममृतं यद्विभाति&amp;rsquo; इति ।&lt;br&gt;&#xA;‘शुद्धस्फटिकसङ्काशं वासुदेवं निरञ्जनम् । चिन्तयीत यतिर्नान्यं ज्ञानरूपादृते हरेः ।।&amp;rsquo; इति च मात्स्ये ।।17।।&lt;br&gt;&#xA;।। इति अरूपाधिकरणम् ।।9।।&lt;br&gt;&#xA;ॐ अत एव चोपमा सूर्यकादिवत् ॐ ।।18।।&lt;br&gt;&#xA;यस्मादेवं परमेश्वरस्वरूपाणां मिथो न कश्चिद्भेदः । अतः सादृश्याज्जीवस्यापि तथा स्यादिति तस्य प्रतिबिम्बत्वमुक्त्वा चशब्देन भेदं दर्शयति ।&lt;br&gt;&#xA;‘रूपं रूपं प्रतिरूपो बभूव&amp;rsquo;&lt;br&gt;&#xA;‘बहवः सूर्यका यद्वत् सूर्यस्य सदृशा जले । एवमेवात्मका लोके परात्मसदृशा मताः ।।&amp;rsquo;&lt;br&gt;&#xA;अत एव भिन्नत्वतदधीनत्वतत्सादृश्यैरेव सूर्यकाद्युपमा नोपाध्यधीनत्वादिना ।।18।।&lt;br&gt;&#xA;।। इति उपमाधिकरणम् ।।10।।&lt;br&gt;&#xA;नित्यसिद्धत्वात् सादृश्यस्य नित्यानन्दज्ञानादेर्न भक्तिज्ञानादिना प्रयोजनमित्यतो ब्रवीति-&lt;br&gt;&#xA;ॐ अम्बुवदग्रहणात्तु न तथात्वम् ॐ ।।19।।&lt;br&gt;&#xA;अम्बुवत् स्नेहेन । ग्रहणं ज्ञानम् । भक्तिं विना न तत्सादृश्यं सम्यगभिव्यज्यते । ‘यमेवैष वृणुते तेन लभ्यस्तस्यैष आत्मा विवृणुते तनूं&lt;br&gt;&#xA;स्वाम्&amp;rsquo; इति हि श्रुतिः ।&lt;br&gt;&#xA;महित्वबुद्धिर्भक्तिस्तु स्नेहपूर्वाभिधीयते । तथैव व्यज्यते सम्यग्जीवरूपं सुखादिकम् ।। इति पाद्मे ।।19।।&lt;br&gt;&#xA;।। इति अम्बुवदधिकरणम् ।।11।।&lt;br&gt;&#xA;ॐ वृद्धिह्रासभाक्त्वमन्तर्भावादुभयसामञ्जस्यादेवम् ॐ ।।20।।&lt;br&gt;&#xA;तस्य च भक्तिज्ञानादेर्वृद्धिह्रासभाक्त्वं विद्यते । ब्रह्मादीनामुत्तमानां सर्वेषां भक्तत्वेन्तर्भावात् । एवं भक्त्यादिविशेषाङ्गीकारादेवेश्वरस्य&lt;br&gt;&#xA;ब्रह्मादीनन्यान् प्रति च सामञ्जस्यं भवति ।&lt;br&gt;&#xA;‘साधनस्योत्तमत्वेन साध्यं चोत्तममाप्नुयुः । ब्रह्मादयः क्रमेणैव यथानन्दश्रुतौ श्रुताः ।।&amp;rsquo; इति च ब्राह्मे ।।20।।&lt;br&gt;&#xA;कुतः-&lt;br&gt;&#xA;ॐ दर्शनाच्च ॐ ।।21।।&lt;br&gt;&#xA;‘अथात आनन्दस्य मीमांसा भवति&amp;rsquo; इत्यारभ्य ब्रह्मपर्यन्तेषु सुखे विशेषदर्शनात् । चशब्दात् स्मृतिः-&lt;br&gt;&#xA;‘यथा भक्तिविशेषोत्र दृश्यते पुरुषोत्तमे । तथा मुक्तिविशेषोपि ज्ञानिनां लिङ्गभेदने ।।&amp;rsquo; इति ।।21।।&lt;br&gt;&#xA;।। इति वृद्धिह्रासाधिकरणम् ।।12।।&lt;br&gt;&#xA;सृष्टिसंहारकर्तृत्वमेवास्य न पालकत्वं स्वतः सिद्धेरित्यत आह-&lt;br&gt;&#xA;ॐ प्रकृतैतावत्वं हि प्रतिषेधति ततो ब्रवीति च भूयः ॐ ।।22।।&lt;br&gt;&#xA;उक्तं सृष्टिसंहारकर्तृत्वमात्रं प्रतिषिध्य ततोधिकं ब्रवीति । ‘नैतावदेना परो अन्यदस्त्युक्षा स द्यावापृथिवी बिभर्ति&amp;rsquo; इति । चशब्दात् स्मृतिश्च -&lt;br&gt;&#xA;सृष्टिं च पालनं चैव संहारं नियमं तथा । एक एव करोतीशः सर्वस्य जगतो हरिः ।। इति ब्रह्माण्डे ।।22।।&lt;br&gt;&#xA;।। इति पालकत्वाधिकरणम् ।।13।।&lt;br&gt;&#xA;परमात्मापरोक्ष्यं च तत्प्रसादादेव न जीवशक्त्येति वक्तुमुच्यते-&lt;br&gt;&#xA;ॐ तदव्यक्तमाह हि ॐ ।।23।।&lt;br&gt;&#xA;अव्यक्तमेव तद्ब्रह्म स्वतः ।&lt;br&gt;&#xA;अरूपमक्षरं ब्रह्म सदाव्यक्तं च निष्कलम् । यज्ज्ञात्वा मुच्यते जन्तुरानन्दश्चाक्षयो भवेत् ।। इति हि कौण्ठरव्यश्रुतिः ।।23।।&lt;br&gt;&#xA;ॐ अपि संराधने प्रत्यक्षानुमानाभ्याम् ।।24।।&lt;br&gt;&#xA;आराधनेप्यव्यक्तमेव । ज्ञानिप्रत्यक्षेणेतरेषामतिसूक्ष्मत्वलिङ्गादनुमानेन ।&lt;br&gt;&#xA;न तमाराधयित्वापि कश्चिद्य्वक्तीकरिष्यति । नित्याव्यक्तो यतो देवः परमात्मा सनातनः ।। इति ब्रह्मवैवर्ते ।।24।।&lt;br&gt;&#xA;नित्याव्यक्तरूपेण तथैव तिष्ठति । व्यक्तं किञ्चिद्रूपं गृहीत्वा दृश्यते । यथाग्न्यादयस्तन्मात्रारूपेणादृश्या अपि स्थूलरूपेण दृश्यन्ते&lt;br&gt;&#xA;एवमिति चेन्न&lt;br&gt;&#xA;ॐ प्रकाशवच्चावैशेष्यम् ॐ ।।25।।&lt;br&gt;&#xA;अग्न्यादिवत् स्थूलसूक्ष्मत्वविशेषाभावात् । ‘नासौ सूक्ष्मः न स्थूलः पर एव स भवति तस्मादाहुः परम इति&amp;rsquo; इति माण्डव्यश्रुतेः ।&lt;br&gt;&#xA;‘स्थूलसूक्ष्मविशेषोत्र न कश्चित् परमेश्वरे । सर्वत्रैकप्रकारोसौ सर्वरूपेष्वजो यतः ।।&amp;rsquo; इति च गारुडे ।&lt;br&gt;&#xA;‘अव्यक्तव्यक्तभावौ च न क्वचित् परमेश्वरे । सर्वत्राव्यक्तरूपोयं यत एव जनार्दनः ।।&amp;rsquo; इति च कौर्मे ।।25।।&lt;br&gt;&#xA;तर्हि किं यत्नेनेत्यत आह-&lt;br&gt;&#xA;ॐ प्रकाशश्च कर्मण्यभ्यासात् ॐ ।।26।।&lt;br&gt;&#xA;विषयभूते तस्मिन्नेव श्रवणाद्यभ्यासात् प्रकाशश्च भवति । ‘आत्मा वा अरे द्रष्टव्यः श्रोतव्यः मन्तव्यः निदिध्यासितव्यः&amp;rsquo; इति श्रुतेः ।।26।।&lt;br&gt;&#xA;नित्याव्यक्तस्य कथं प्रकाश इत्यत आह-&lt;br&gt;&#xA;ॐ अतोनन्तेन तथा हि लिङ्गम् ॐ ।।27।।&lt;br&gt;&#xA;उभयत्र प्रमाणभावात् तत्प्रसादादेव प्रकाशो भवति । ‘तस्याभिध्यानात् योजनात् तत्त्वभावात् भूयश्चान्ते विश्वमायानिवृत्तिः&amp;rsquo; इति लिङ्गात् ।&lt;br&gt;&#xA;युज्यते च तस्यानन्तशक्तित्वात् ।&lt;br&gt;&#xA;‘नित्याव्यक्तोपि भगवानीक्ष्यते निजशक्तितः । तमृते परमात्मानं कः पश्येतामितं प्रभुम् ।।&amp;rsquo; इति नारायणाध्यात्मे ।।27।।&lt;br&gt;&#xA;।। इति अव्यक्ताधिकरणम् ।।14।।&lt;br&gt;&#xA;स्वरूपेणानन्दादिना कथमानन्दित्वादिरित्यत उच्यते-&lt;br&gt;&#xA;ॐ उभयव्यपदेशात्त्वहिकुण्डलवत् ॐ ।।28।।&lt;br&gt;&#xA;‘आनन्दं ब्रह्मणो विद्वान्&amp;rsquo; ‘अथैष एव परम आनन्दः&amp;rsquo; इत्युभयव्यपदेशादहिकुण्डलवदेव युज्यते । यथाहिः कुण्डली कुण्डलं च ।&lt;br&gt;&#xA;तुशब्दात् केवलश्रुतिगम्यत्वं दर्शयति ।।28।।&lt;br&gt;&#xA;ॐ प्रकाशाश्रयवद्वा तेजस्वात् ॐ ।।29।।&lt;br&gt;&#xA;यथादित्यस्य प्रकाशत्वं प्रकाशित्वं च एवं वा दृष्टान्तः । तेजोरूपत्वात् ब्रह्मणः ।।29।।&lt;br&gt;&#xA;ॐ पूर्ववद्वा ॐ ।।30।।&lt;br&gt;&#xA;यथैक एव कालः पूर्व इत्यवच्छेदकोवच्छेद्यश्च भवति । अतिसूक्ष्मत्वापेक्षयैव दृष्टान्तः । स्थूलमतीनां च प्रदर्शनार्थमहिकुण्डलदृष्टान्तः ।&lt;br&gt;&#xA;‘प्रकाशवत् कालवद्वा यथाङ्गे शयनादिकम् । ब्रह्मणश्चैव मुक्तानामानन्दोभिन्न एव तु ।।&amp;rsquo; इति नारायणाध्यात्मे ।&lt;br&gt;&#xA;‘आनन्देन त्वभिन्नेन व्यवहारः प्रकाशवत् । कालवद्वा यथा कालः स्वावच्छेदकतां व्रजेत् ।।&amp;rsquo; इति ब्राह्मे ।।30।।&lt;br&gt;&#xA;ॐ प्रतिषेधाच्च ॐ ।।31।।&lt;br&gt;&#xA;‘एकमेवाद्वितीयम्&amp;rsquo; ‘नेह नानास्ति किञ्चन&amp;rsquo; इति भेदस्य ।।31।।&lt;br&gt;&#xA;।। इति उभयव्यपदेशाधिकरणम् (अहिकुण्डलाधिकरणम्) ।।15।।&lt;br&gt;&#xA;ॐ परमतः सेतून्मानसम्बन्धभेदव्यपदेशेभ्यः ॐ ।।32।।&lt;br&gt;&#xA;न चानन्दादित्वाल्लोकानन्दादिवत् । ‘एष सेतुर्विधृतिः&amp;rsquo; ‘य एष आनन्दः परस्य&amp;rsquo; ‘एष नित्यो महिमा ब्राह्मणस्य&amp;rsquo; इति सेतुत्वं ह्युच्यते । ‘यतो&lt;br&gt;&#xA;वाचो निवर्तन्ते&amp;rsquo; इत्युन्मानत्वम् । ‘एतस्यैवानन्दस्यान्यानि भूतानि मात्रामुपजीवन्ति&amp;rsquo; इति सम्बन्धः ।&lt;br&gt;&#xA;अन्यज्ज्ञानं तु जीवानामन्यज्ज्ञानं परस्य च । नित्यानन्दाव्ययं पूर्णं परज्ञानं विधीयते ।। इति भेदः । अतोलौकिकत्वात् परमेव ब्रह्मानन्दादिकम्&lt;br&gt;&#xA;।।32।।&lt;br&gt;&#xA;ॐ दर्शनात्तु ॐ ।।33।।&lt;br&gt;&#xA;दर्शनादेव चान्यानन्दादीनाम् । ‘अदृष्टव्ययवहार्यमव्यपदेश्यं सुखं ज्ञानमोजो बलमिति ब्रह्मणस्तस्माद् ब्रह्मेत्याचक्षते तस्मात्&lt;br&gt;&#xA;ब्रह्मेत्याचक्षते&amp;rsquo; इति कौण्डिण्यश्रुतिः ।।33।।&lt;br&gt;&#xA;ॐ बुद्ध्यर्थः पादवत् ॐ ।।34।।&lt;br&gt;&#xA;जीवेश्वरसम्बन्धज्ञापनार्थमप्रसिद्धोपि पादो यथा पादशब्देन व्यपदिश्यते ‘पादोस्य विश्वा भूतानि&amp;rsquo; इति तथा ।&lt;br&gt;&#xA;अलौकिकोपि ज्ञानादिस्तच्छब्दैरेव भण्यते । ज्ञापनार्थाय लोकस्य यथा राजेव देवराट् ।। इति च पाद्मे ।।34।।&lt;br&gt;&#xA;।। इति परानन्दाधिकरणम् ।।16।।&lt;br&gt;&#xA;परानन्दमात्रत्वे कथं ब्रह्माद्यानन्दादीनां विशेष इत्यत उच्यते&lt;br&gt;&#xA;ॐ स्थानविशेषात् प्रकाशादिवत् ॐ ।।35।।&lt;br&gt;&#xA;यथादित्यस्य दर्पणादिस्थानविशेषात् प्रतिबिम्बविशेष एवमानन्दादेरपि ।&lt;br&gt;&#xA;ब्रह्मादिगुणवैशेष्यादानन्द परमस्य च । प्रतिबिम्बत्वमायाति मध्योच्चादिविशेषतः ।। इति वाराहे ।।35।।&lt;br&gt;&#xA;ॐ उपपत्तेश्च ॐ ।।36।।&lt;br&gt;&#xA;‘ऐश्वर्यात् परमात् विष्णोर्भक्त्यादीनामनादितः । ब्रह्मादीनां सूपपन्ना ह्यानन्दादेर्विचित्रता ।।&amp;rsquo; इति हि पाद्मे ।।36।।&lt;br&gt;&#xA;।। इति स्थानविशेषाधिकरणम् ।।17।।&lt;br&gt;&#xA;ध्यानकाले यच्चित्ते दृश्यते तदेव ब्रह्मरूपम् । अत कथमव्यक्ततेत्यत आह-&lt;br&gt;&#xA;ॐ तथान्यत्प्रतिषेधात् ॐ ।।37।।&lt;br&gt;&#xA;यथा जीवानन्दादेरन्यत् ब्रह्म तथोपासाकृतादपि ।&lt;br&gt;&#xA;यन्मनसा न मनुते येनाहुर्मनो मतम् । तदेव ब्रह्म त्वं विद्धि नेदं यदिदमुपासते ।। इति प्रतिषेधात् ।&lt;br&gt;&#xA;पश्यन्ति परमं ब्रह्म चित्ते यत्प्रतिबिम्बितम् । ब्रह्मैव प्रतिबिम्बे यदतस्तेषां फलप्रदम् ।।&lt;br&gt;&#xA;तदुपासनं च भवति प्रतिमोपासनं यथा । दृश्यते त्वपरोक्ष्येण ज्ञानेनैव परं पदम् ।।&lt;br&gt;&#xA;उपासना त्वापरोक्ष्यं गमयेत् तत्प्रसादतः ।। इति च ब्रह्मतर्के ।।37।।&lt;br&gt;&#xA;।। इति प्रतिषेधाधिकरणम् ।।18।।&lt;br&gt;&#xA;देशकालान्तरेन्यतोपि सृष्ट्यादिर्युक्तेत्यतो ब्रूते-&lt;br&gt;&#xA;ॐ अनेन सर्वगतत्वमायामयशब्दादिभ्यः ॐ ।।38।।&lt;br&gt;&#xA;सर्वदेशकालवस्तुष्वनेनैव सृष्ट्यादिकं प्रवर्तते । ‘एष सर्व एष सर्वगत एष ईश्वर एषोचिन्त्य एष परम&amp;rsquo; इति भाल्लवेयश्रुतिः ।&lt;br&gt;&#xA;‘सर्वत्र सर्वमेतस्मात् सर्वदा सर्ववस्तुषु । स्वरूपभूतया नित्यशक्त्या मायाख्यया यतः ।।&lt;br&gt;&#xA;अतो मायामयं विष्णुं प्रवदन्ति सनातनम् ।।&amp;rsquo; इति चतुर्वेदशिखायाम् ।&lt;br&gt;&#xA;आदिशब्दादन्यत्र प्रमाणाभावाच्च ।।38।।&lt;br&gt;&#xA;।। इति सर्वगत्वाधिकरणम् ।।19।।&lt;br&gt;&#xA;कर्मापेक्षत्वात् फलदानस्य तदेव ददातीति न वाच्यम् । कुतः-&lt;br&gt;&#xA;ॐ फलमत उपपत्तेः ॐ ।।39।।&lt;br&gt;&#xA;अत एवेश्वरात् फलं भवति । न ह्यचेतनस्य स्वतः प्रवृत्तिर्युज्यते ।।39।।&lt;br&gt;&#xA;ॐ श्रुतत्वाच्च ॐ ।।40।।&lt;br&gt;&#xA;‘विज्ञानमानन्दं ब्रह्म रातिर्दातुः परायणम्&amp;rsquo; इति ।।40।।&lt;br&gt;&#xA;ॐ धर्मं जैमिनिरत एव ॐ ।।41।।&lt;br&gt;&#xA;यतः फलं तदेव कर्मेश्वराद्भवति । ‘एष ह्येव साधु कर्म कारयति&amp;rsquo; इति श्रुतेरिति जैमिनिः ।।41।।&lt;br&gt;&#xA;ॐ पूर्वं तु बादरायणो हेतुव्यपदेशात् ॐ ।।42।।&lt;br&gt;&#xA;परस्य कर्मणश्चोभयोः फलकारणत्वेपि न कर्म परप्रवर्तकम् । पर एव कर्मप्रवर्तकः । ‘पुण्येन पुण्यं लोकं नयति पापेन पापम्&amp;rsquo; इति&lt;br&gt;&#xA;हेतुव्यपदेशात् । ‘द्रव्यं कर्म च कालश्च&amp;rsquo; इति च ।।42।।&lt;br&gt;&#xA;।। इति फलदानाधिकरणम् ।।20।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रभाष्ये तृतीयाध्यायस्य द्वितीयः पादः ।।&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/mAdhvam/tattvam/madhvaH/bhAShyam/mUlam/03/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/mUlam/03/03/</guid>
      <description>&lt;p&gt;तृतीयः पादः&lt;br&gt;&#xA;उपासनास्मिन् पादे उच्यते । सर्वपरिज्ञानं प्रथमत उच्यते-&lt;br&gt;&#xA;ॐ सर्ववेदान्तप्रत्ययं चोदनाद्यविशेषात् ॐ ॥1॥&lt;br&gt;&#xA;अन्तो निर्णयः । ‘उभयोरपि दृष्टोन्तः&amp;rsquo; इति वचनात् । सर्ववेदनिर्णयोत्पाद्यज्ञानं ब्रह्म । ‘आत्मेत्येवोपासीत&amp;rsquo; इत्यादिविधीनां तदुक्तयुक्तीनां&lt;br&gt;&#xA;चाविशिष्टत्वात् ॥1॥&lt;br&gt;&#xA;ॐ भेदान्नेति चेदेकस्यामपि ॐ ॥2॥&lt;br&gt;&#xA;‘विज्ञानमानन्दं ब्रह्म&amp;rsquo; ‘सत्यं ज्ञानमानन्दं ब्रह्म&amp;rsquo; इत्यादि प्रतिशाखमुक्तिभेदात् नैकाधिकारिविषयाः सर्वशाखा इति चेन्न । एकस्यामपि शाखायां&lt;br&gt;&#xA;‘आत्मेत्येवोपासीत&amp;rsquo; ‘ॐ खं ब्रह्म&amp;rsquo; इत्यादिभेददर्शनात् ॥2॥&lt;br&gt;&#xA;ॐ स्वाध्यायस्य तथात्वेन हि समाचारेधिकाराच्च ॐ ॥3॥&lt;br&gt;&#xA;‘स्वाध्यायोध्येतव्य&amp;rsquo; इति सामान्यविधेः । हिशब्दात् ‘वेदः कृत्स्नोधिगन्तव्यः सरहस्यो द्विजन्मना&amp;rsquo; इति स्मृतेः ।&lt;br&gt;&#xA;‘सर्ववेदोक्तमार्गेण कर्म कुर्वीत नित्यशः । आनन्दो हि फलं यस्माच्छाखाभेदो ह्यशक्तिजः ॥&lt;br&gt;&#xA;सर्वकर्मकृतौ यस्मादशक्ताः सर्वजन्तवः । शाखाभेदं कर्मभेदं व्यासस्तस्मादचीक्लृपत् ॥&amp;rsquo; इति समाचारे सर्वेषामधिकाराच्च ॥3॥&lt;br&gt;&#xA;ॐ सलिलवच्च तन्नियमः ॐ ॥4॥&lt;br&gt;&#xA;यथा सर्वं सलिलं समुद्रं गच्छत्येवं सर्वाणि वचनानि ब्रह्मज्ञानार्थानीति नियमः । आग्नेये च&lt;br&gt;&#xA;‘यथा नदीनां सलिलं शक्ये सागरगं भवेत् । एवं वाक्यानि सर्वाणि पुंशक्त्या ब्रह्मवित्तये ॥&amp;rsquo; इति ॥&lt;br&gt;&#xA;ॐ दर्शयति च ॥5॥&lt;br&gt;&#xA;सर्वैश्च वेदैः परमो हि देवो जिज्ञास्योसौ नाल्पवेदैः प्रसिद्ध्येत् । तस्मादेनं सर्ववेदानधीत्य विचार्य च ज्ञातुमिच्छेन्मुमुक्षुः ॥ इति चतुवेदशिखायाम् ।&lt;br&gt;&#xA;‘सर्वान् वेदान् सेतिहासान् सपुराणान् सयुक्तिकान् । सपञ्चरात्रान् विज्ञाय विष्णुर्ज्ञेयो न चान्यथा ॥&amp;rsquo; इति ब्रह्मतर्के ॥5॥&lt;br&gt;&#xA;॥ इति सर्ववेदान्तप्रत्ययाधिकरणम् ॥1॥&lt;br&gt;&#xA;सर्वैर्वेदैर्ज्ञेयो नोपास्योशक्यत्वादित्यत आह-&lt;br&gt;&#xA;ॐ उपसंहारोर्थाभेदाद्विधिशेषवत् समाने च ॐ ॥6॥&lt;br&gt;&#xA;सर्ववेदोक्तान् गुणान् दोषाभावांश्चोपसंहृत्यैव परमात्मोपास्यः ।&lt;br&gt;&#xA;उपास्य एकः परतः परो यो वेदैश्च सर्वै सह चेतिहासैः । सपञ्चरात्रैः सपुराणैश्च देवः सर्वैर्गुणैस्तत्र तत्र प्रतीतैः ॥ इति भाल्लवेयश्रुतिः ।&lt;br&gt;&#xA;आग्नेये च- विधिशेषाणि कर्माणि सर्ववेदोदितान्यपि । यथा कार्याणि सर्वैश्च सर्वाण्येवाविशेषतः ॥&lt;br&gt;&#xA;एवं सर्वगुणान् सर्वदोषाभावांश्च यत्नतः । योजयित्वैव भगवानुपास्यो नान्यथा क्वचित् ॥ इति ।&lt;br&gt;&#xA;समानविषये चोपसंहारः । न तु ‘सोरोदीत्&amp;rsquo; इत्यादीनाम् ।&lt;br&gt;&#xA;गुणैरेव स तूपास्यो नैव दोषैः कथञ्चन । गुणैरपि न तूपास्यो ये पूर्णत्वविरोधिनः ॥ इति बृहत्तन्त्रे ॥6॥&lt;br&gt;&#xA;ॐ अन्यथात्वं शब्दादिति चेन्नाविशेषात् ॐ ॥7॥&lt;br&gt;&#xA;‘आत्मेत्येवोपासीत&amp;rsquo; इतिशब्दादुपसंहारस्यान्यथात्वमिति चेन्न । एते गुणा नोपास्या इति विशेषवचनाभावात् ।&lt;br&gt;&#xA;‘सर्वैगुणैरेक एवेशितासावुपासितव्यो न तु दोषैः कदाचित्&amp;rsquo; इति विशेषवचनाच्च । आत्मेत्यवधारणमनात्मत्वनिवृत्त्यर्थम् ॥7॥&lt;br&gt;&#xA;ॐ न वा प्रकरणभेदात् परोवरीयस्त्वादिवत् ॐ ॥8॥&lt;br&gt;&#xA;प्रकरणभेदान्न वोपसंहारः कार्यः । परोवरीयस्त्वादिषु तावदेव ह्युक्तम् ॥8॥&lt;br&gt;&#xA;ॐ सञ्ज्ञातश्चेत्तदुक्तमस्ति तु तदपि ॐ ॥9॥&lt;br&gt;&#xA;सर्वविद्या ‘उक्त्वा सोहं नामविदेवास्मि नात्मवित्&amp;rsquo; इति वचनात् सर्वस्य ब्रह्मनामत्वात् तदुसंहारः कार्यः ।&lt;br&gt;&#xA;नामत्वात् सर्वविद्यानां गुणानामुपसंहृतिः । कार्यैव ब्रह्मणि परे नात्र कार्या विचारणा ॥ इति च ब्रह्मतर्के ।&lt;br&gt;&#xA;इति चेत् सत्यम् । उक्तो ह्युपसंहारः । तत्प्रमाणमप्यस्त्येव । ‘नाम वा एता ब्रह्मणः सर्वविद्यास्तस्मादेकः सर्वगुणैर्विचिन्त्यः&amp;rsquo; इति&lt;br&gt;&#xA;कौण्डिन्यश्रुतौ ॥9॥&lt;br&gt;&#xA;॥ इति उपसंहाराधिकरणम् ॥2॥&lt;br&gt;&#xA;ॐ प्राप्तेश्च समञ्जसम् ॐ ॥10॥&lt;br&gt;&#xA;युज्यते चोपसंहारोनुपसंहारश्च योग्यताविशेषात् ।&lt;br&gt;&#xA;गुणैस्सर्वैरुपास्योसौ ब्रह्मणा परमेश्वरः । अन्यैर्यथाक्रमं चैव मानुषैः कैश्चिदेव तु ॥ इति भविष्यत्पर्वणि ॥10॥&lt;br&gt;&#xA;॥इति प्राप्त्यधिकरणम् ॥3॥&lt;br&gt;&#xA;ॐ सर्वाभेदादन्यत्रेमे ॐ ॥11॥&lt;br&gt;&#xA;सर्वगुणयुक्तत्वेनोपासनादन्यत्रैव फले ब्रह्मादयो भवन्ति ।&lt;br&gt;&#xA;सम्पूर्णोपासनाद् ब्रह्मा सम्पूर्णानन्दभाग् भवेत् । इतरे तु यथायोगं सम्यङ्मुक्तौ भवन्ति हि ॥ इति पाद्मे ॥11॥&lt;br&gt;&#xA;॥ इति सर्वाभेदाधिकरणम् ॥4॥&lt;br&gt;&#xA;सर्वेषां मुमुक्षूणां कियन्नियमेनोपास्यमिति आह-&lt;br&gt;&#xA;ॐ आनन्दादयः प्रधानस्य ॐ ॥12॥&lt;br&gt;&#xA;प्रधानफलस्य मोक्षस्यार्थे आनन्दो ज्ञानं सदात्मेत्युपास्य एव ।&lt;br&gt;&#xA;सच्चिदानन्द आत्मेति ब्रह्मोपासा विनिश्चिता । सर्वेषां च मुमुक्षूणां फलसाम्यादपेक्षिता ॥ इति ब्रह्मतर्के ।।12।।&lt;br&gt;&#xA;।। इति आनन्दाद्यधिकरणम् ।।5।।&lt;br&gt;&#xA;ॐ प्रियशिरस्त्वाद्यप्राप्तिरुपचयापचयौ हि भेदे ॐ ।।13।।&lt;br&gt;&#xA;फलभेदार्थमुपचयापचययोर्भावान्न सर्वेषां प्रियशिरस्त्वादिगुणोपासाप्राप्तिः ।&lt;br&gt;&#xA;नैव सर्वगुणाः सर्वैरुपास्या मुक्तिभेदतः । विरिञ्चस्यैव यन्मुक्तावानन्दस्य सुपूर्णता ।। इति हि वाराहे ।।&lt;br&gt;&#xA;।। इति प्रियशिरस्त्वाधिकरणम् ।।6।।&lt;br&gt;&#xA;ॐ इतरे त्वर्थसामान्यात् ॐ ।।14।।&lt;br&gt;&#xA;इतरे गुणाः फलसाम्यापेक्षयोपसंहतव्याः ।।14।।&lt;br&gt;&#xA;।।इति इतराधिकरणम् (फलसाम्याधिकरणम्)।।&lt;br&gt;&#xA;उपसंहारानुपसंहारप्रमाणमाह-&lt;br&gt;&#xA;ॐ आध्यानाय प्रयोजनाभावात् ॐ ।।15।।&lt;br&gt;&#xA;आध्यानार्थं हि सर्वे गुणा उच्यन्ते प्रयोजनान्तराभावात् ।&lt;br&gt;&#xA;ज्ञानार्थमथ ध्यानार्थं गुणानां समुदीरणा । ज्ञातव्याश्चैव ध्यातव्या गुणास्सर्वेप्यतो हरेः ।।&lt;br&gt;&#xA;नान्यत् प्रयोजनं ज्ञानात् ध्यानात् कर्मकृतेरपि । श्रवणाच्चाथ पाठाद्वा विद्याभिः किञ्चिदिष्यते ।। इति परमसंहितायाम् ।।&lt;br&gt;&#xA;गुणा सर्वेपि वेत्तव्या ध्यातव्याश्च न संशयः । नान्यत् प्रयोजनं मुख्यं गुणानां कथने भवेत् ।।&lt;br&gt;&#xA;ज्ञानध्यानसमायोगात् गुणानां सर्वशः फलम् । मुख्यं भवेन्न चान्येन फलं मुख्यं क्वचिद्भवेत् ।। इति बृहत्तन्त्रे ।।15।।&lt;br&gt;&#xA;ॐ आत्मशब्दाच्च ॐ ।।16।।&lt;br&gt;&#xA;‘आत्मेत्येवोपासीत&amp;rsquo; इत्यनुपसंहारप्रमाणम् ।।16।।&lt;br&gt;&#xA;।। इति आध्यानाधिकरणम् ।।&lt;br&gt;&#xA;ॐ आत्मगृहीतिरितवदुत्तरात् ॐ ।।17।।&lt;br&gt;&#xA;न च ‘आनन्दादयः प्रधानस्य&amp;rsquo; इत्युक्तिविरोधः । यतः ‘सत्यं ज्ञानमनन्तं ब्रह्म&amp;rsquo; ‘विज्ञानमानन्दं ब्रह्म&amp;rsquo; इतिवदेवात्मशब्दगृहीतिः । ‘अत्र ह्येते&lt;br&gt;&#xA;सर्व एकीभवन्ति&amp;rsquo; इत्युत्तरात् ।&lt;br&gt;&#xA;आनन्दानुभवत्वाच्च निर्दोषत्वाच्च भण्यते । नित्यत्वाच्च तथात्मेति वेदवादिभिरीश्वरः ।। इति बृहत्तन्त्रेपि ।।17।।&lt;br&gt;&#xA;।। इति आत्मगृहीत्यधिकरणम् ।।9।।&lt;br&gt;&#xA;ॐ अन्वयादिति चेत् स्यादवधारणात् ॐ ।।18।।&lt;br&gt;&#xA;सर्वगुणानामन्वयः आत्मशब्दे भवति । ‘आप्तव्याप्तेरात्मशब्दः परमस्य प्रयुज्यते&amp;rsquo; इति वचनादिति चेत्सत्यम् । स्याच्चैवम् ।&lt;br&gt;&#xA;आत्मेत्येवेत्यवधारणात् । अन्यथा सर्वोपसंहारवचनविरोधात् ।।18।।&lt;br&gt;&#xA;ॐ कार्याख्यानादपूर्वम् ॐ ।।19।।&lt;br&gt;&#xA;‘अलौकिकास्तस्य गुणा ह्युपास्या अलौकिकं मुक्तिकार्यं यतोस्य&amp;rsquo; इति कार्याख्यानादन्यत्रादृष्टा एव गुणा उपास्याः ।।19।।&lt;br&gt;&#xA;।। इति कार्याधिकरणम् ।।11।।&lt;br&gt;&#xA;ॐ समान एवञ्चाभेदात् ॐ ।।20।।&lt;br&gt;&#xA;अपूर्वत्वेपि समाननामेवोपसंहारः । न तु त्रिविक्रमत्वादीनां कादाचित्कानां पृथक्त्वेन । नित्यविक्रान्त्यादिष्वन्तर्भावात् ।।20।।&lt;br&gt;&#xA;ॐ सम्बन्धादेवमन्यत्रापि ॐ ।।21।।&lt;br&gt;&#xA;परमात्मसम्बन्धित्वेन नित्यत्वात् त्रिविक्रमत्वादिष्वप्युपसंहार्यत्वं युज्यते ।&lt;br&gt;&#xA;गुणास्त्रैविक्रमाद्याश्च संहर्तव्या न संशयः । विरिञ्चस्यैव नान्येषां स हि सर्वगुणाधिकः ।। इति बृहत्तन्त्रे ।।21।।&lt;br&gt;&#xA;।। इति समानाधिकरणम् ।।12।।&lt;br&gt;&#xA;ॐ न वा विशेषात् ॐ ।।22।।&lt;br&gt;&#xA;न वात्माशब्देन सर्वगुणगृहीतिः । अधिकारिविशेषात् ।।22।।&lt;br&gt;&#xA;ॐ दर्शयति च ॐ ।।23।।&lt;br&gt;&#xA;‘सर्वान् गुणानात्मशब्दो ब्रवीति ब्रह्मादीनामितरेषां न चैव&amp;rsquo; इति भाल्लवेयश्रुतिः ।।23।।&lt;br&gt;&#xA;।। इति विशेषाधिकरणम् (नानाधिकरणम्)।।&lt;br&gt;&#xA;ॐ सम्भृतिद्युव्याप्त्यापि चातः ॐ ।।24।।&lt;br&gt;&#xA;सम्भृतिद्युव्याप्ती अपि देवादीनामुपसंहर्तव्ये नान्येषाम् । अत एव योग्यताविशेषात् ।&lt;br&gt;&#xA;देवादीनामुपास्यास्तु भृतिव्याप्त्यादयो गुणाः । आनन्दाद्यास्तु सर्वेषामन्यथानर्थकृद्भवेत् ।। इति च ब्रह्मतर्के ।।24।।&lt;br&gt;&#xA;।। इति सम्भृत्यधिकरणम् ।।14।।&lt;br&gt;&#xA;यस्यां विद्यायां महागुणा उच्यन्ते सोत्तमानामितरान्येषामिति चेन्न-&lt;br&gt;&#xA;ॐ पुरुषविद्यायामपि चेतरेषामनाम्नानात् ॐ ।।25।।&lt;br&gt;&#xA;पुरुषसूक्तोक्तविद्यायामपि केषाञ्चिद्गुणानामनाम्नानात् ।&lt;br&gt;&#xA;सर्वतः पौरुषे सूक्ते गुणाः विष्णोरुदीरिताः । तत्रापि नैव सर्वेपि तस्मात् कार्योपसंहृतिः ।। इति ब्रह्मतर्के ।।25।।&lt;br&gt;&#xA;।। इति पुरुषविद्याधिकरणम् ।।15।।&lt;br&gt;&#xA;ॐ वेधाद्यर्थभेदात् ॐ ।।26।।&lt;br&gt;&#xA;भिन्धि विद्धि श्रुणीहीति फलभेदेन सर्वशः । यत्यादीनां तेष्वयोगान्नाधिकार्येकता भवेत् ।।&lt;br&gt;&#xA;अयोग्योपासनादीयुरनर्थं चार्थनाशनम् ।। इति बृहत्तन्त्रे ।।26।।&lt;br&gt;&#xA;।। इति वेधाद्यधिकरणम् ।।16।।&lt;br&gt;&#xA;मुक्तस्योपासना कर्तव्या न वेत्यतो ब्रवीति-&lt;br&gt;&#xA;ॐ हानौ तूपायनशब्दशेषत्वात् कुशाछन्दस्तुत्युपगानवत्तदुक्तम् ॐ ।।27।।&lt;br&gt;&#xA;नियतस्वाध्यायानन्तरं स्वेच्छया कुशाग्रहणस्तुत्युपगानवदेव मोक्ष उपासनादिः । ‘ब्रह्मविदाप्नोति परम्&amp;rsquo; इति मोक्षवाक्यशेषत्वादितरेषाम् ।&lt;br&gt;&#xA;तच्चोक्तम्- ‘एतत् सामगायन्नास्ते&amp;rsquo; इत्यादि । ब्रह्मतर्के च ।&lt;br&gt;&#xA;मुक्ता अपि हि कुर्वन्ति स्वेच्छयोपासनं हरेः । नियमानन्तरं विप्राः कुशाद्यैरप्यधीयते ।। इति ।&lt;br&gt;&#xA;‘कृष्णो मुक्तैरिज्यते वीतमोहैः&amp;rsquo; इति च भारते ।।27।।&lt;br&gt;&#xA;ॐ साम्पराये तर्तर्व्याभावात् तथा ह्यन्ये ॐ ।।28।।&lt;br&gt;&#xA;स्वेच्छयैवेत्यङ्गीकर्तव्यम् । मुक्तस्य तीर्णत्वात् । ‘तीर्णो हि तदा सर्वांश्छोकान् हृदयस्य भवति&amp;rsquo; इति ह्यन्ये पठन्ति । वायुप्रोक्ते च -&lt;br&gt;&#xA;स्थितप्रज्ञत्वमाप्ता ये ज्ञानेन परमात्मनः । ब्रह्मलोकं गतास्सर्वे ब्रह्मणा च परं गताः ।।&lt;br&gt;&#xA;तीर्णतर्तव्यभागाश्च स्वेच्छयोपासते परम् ।। इति ।।28।।&lt;br&gt;&#xA;।। इति मुक्तोपासनाधिकरणम् ।।&lt;br&gt;&#xA;कर्मापि कुर्वन्ति न वेत्याह-&lt;br&gt;&#xA;ॐ छन्दत उभयाविरोधात् ॐ ।।29।।&lt;br&gt;&#xA;स्वेच्छया कुर्वन्ति न वा । बन्धप्रत्यवाययोरभावात् ।।29।।&lt;br&gt;&#xA;ॐ गतेरर्थवत्वमुभयथान्यथा हि विरोधः ॐ ।।30।।&lt;br&gt;&#xA;बन्धप्रत्यवायाभावे हि मोक्षस्यार्थवत्वम् । अन्यथा मोक्षत्वमेव न स्यात् ।&lt;br&gt;&#xA;कदाचित् कर्म कुर्वन्ति कदाचिन्नैव कुर्वते । नित्यज्ञानस्वरूपत्वान्नित्यं ध्यायन्ति केशवम् ।।&lt;br&gt;&#xA;तीर्णतर्तव्यभागा ये प्राप्तानन्दाः परात्मनः । प्रत्यवायस्य बन्धस्याप्यभावात् स्वेच्छया भवेत् ।। इति हि ब्रह्माण्डे ।।30।।&lt;br&gt;&#xA;ॐ उपपन्नस्तल्लक्षणार्थोपलब्धेर्लोकवत् ॐ ।।31।।&lt;br&gt;&#xA;उपपन्नश्चैवम्भावः । प्राप्तत्वात् तल्लक्षणस्य फलस्य । यथा लोके विध्यर्थत्वेन विष्णुक्रमणादिकं कृत्वा समाप्तकर्मेच्छया करोति न करोति&lt;br&gt;&#xA;च ।।31।।&lt;br&gt;&#xA;।। इति छन्दाधिकरणम् ।।18।।&lt;br&gt;&#xA;ॐ अनियमः सर्वेषामविरोधाच्छब्दानुमानाभ्याम् ॐ ।।32।।&lt;br&gt;&#xA;प्राप्तज्ञानानामपि केषाञ्चिन्मुक्तिप्राप्तिः केषाञ्चिन्न यथोपसंहारनियम इति न मन्तव्यम् ।&lt;br&gt;&#xA;‘सर्वे गुणा ब्रह्मणैव ह्युपास्या नान्यैर्देवैः किमु सर्वैमनुष्यैः&amp;rsquo; इत्युपसंहारविरोधादन्यत्राविरोधात् । ‘न कश्चित् ब्रह्मवित् सृतिमनुभवति मुक्तो&lt;br&gt;&#xA;ह्येव भवति तस्मादाहुः सृतिहेति&amp;rsquo; इति कोण्डिन्यश्रुतेश्च । यथा केषाञ्चिन्मोक्ष एवमन्येषामित्यनुमानाच्च ।।32।।&lt;br&gt;&#xA;।। इति अनियमाधिकरणम् ।।19।।&lt;br&gt;&#xA;ॐ यावदधिकारमवस्थितिराधिकारिकाणाम् ॐ ।।33।।&lt;br&gt;&#xA;यथा यथाधिकारो विशिष्यते एवं मुक्तावानन्दो विशिष्यते । ‘मनुष्येभ्यो गन्धर्वाणां ऋषीणामृषिभ्यो देवानां देवेभ्यः इन्द्रस्य इन्द्रात् रुद्रस्य रुद्रात्&lt;br&gt;&#xA;ब्रह्मणः एष ह्येव शतानन्दः&amp;rsquo; इति चतुर्वेदशिखायाम् । अध्यात्मे च-&lt;br&gt;&#xA;ज्ञानं चोपासनं चैव मुक्तावानन्द एव च । यथाधिकारं देवानां भवन्त्येवोत्तरोत्तरम् ।। इति ।।33।।&lt;br&gt;&#xA;ॐ अक्षरधियां त्वविरोधः सामान्यतद्भावाभ्यामौपसदवत्तदुक्तम् ॐ ।।34।।&lt;br&gt;&#xA;न चासमत्वेन विरोधो भवति । ब्रह्मधीत्वाद्दोषाभावसाम्यादुत्तमेभ्योन्येषां भावाच्च । औपसदवच्छिष्यवत् । उक्तं च तुरश्रुतौ- ‘नानाविधा&lt;br&gt;&#xA;जीवसङ्घाः विमुक्तौ न चैव तेषां ब्रह्मधियां विरोधः । दोषाभावात् गुरुशिष्यादिभावाल्लोकेपि नासौ किमु तेषां विमुक्तेः ।।&amp;rsquo; इति ।।34।।&lt;br&gt;&#xA;।। इति यावदधिकाराधिकरणम् ।।34।।&lt;br&gt;&#xA;ॐ इयदामननात् ॐ ।।35।।&lt;br&gt;&#xA;नामाद्यारभ्य प्राणान्तमुत्तरोत्तरमुत्तमत्वमुक्तम् । न प्राणात् किञ्चिद्भूय उक्तम् । तथापि पूर्ववत् स्यात् इति न वाच्यम् । ‘प्राणो वाव सर्वेभ्यो&lt;br&gt;&#xA;भूयान्न हि प्राणात् भूयान् प्राणो ह्येव भूयांस्तस्मात् भूयान्नाम&amp;rsquo; इति कौण्ठरव्यश्रुतेः ।।35।।&lt;br&gt;&#xA;ॐ अन्तरा भूतग्रामवदिति चेत् तदुक्तम् ॐ ।।36।।&lt;br&gt;&#xA;यथा भूतग्राम एकस्मादेक उत्तमोस्त्येव एवं प्राणादपि परमात्मानमन्तरा विद्यत इति चेन्न । प्राणादुत्तमाभावे प्रमाणमुक्तम् । अन्यत्रोत्तमत्वम्&lt;br&gt;&#xA;।।36।।&lt;br&gt;&#xA;ॐ अन्यथा भेदानुपपत्तिरिति चेन्नोपदेशवत् ॐ ।।37।।&lt;br&gt;&#xA;प्राणस्य सर्वोत्तमत्वे परमात्मना भेदानुपपत्तिरिति चेन्न । श्रुत्युपदिष्टवदुपपत्तेः । अन्येभ्यः प्राणस्योत्तमत्वं तस्मात् परमात्मनो ह्युपदिष्टम् ।।37।।&lt;br&gt;&#xA;।। इति इयदामननाधिकरणम् ।।21।।&lt;br&gt;&#xA;नेति चेन्न&lt;br&gt;&#xA;ॐ व्यतिहारो विशिंषन्ति हीतरवत् ॐ ।।38।।&lt;br&gt;&#xA;उक्तं प्राणात् परमात्मन उत्तमत्वं पूर्वोक्ताध्याहारेण ‘एष तु वा अतिवदति&amp;rsquo; इति विशिंषन्ति हि । यथेतरेषु विशेषणम् ।&lt;br&gt;&#xA;उत्तमत्वं हि देवानां मुक्तावपि हि मानवात् । तेभ्यः प्राणस्य तस्माच्च नित्यमुक्तस्य वै हरेः ।। इति बृहत्तन्त्रे ।।38।।&lt;br&gt;&#xA;।। इति व्यतिहाराधिकरणम् ।।22।।&lt;br&gt;&#xA;कृतिर्निष्ठां ज्ञानमित्यादीनां भेदाद् बहव उत्तमा इति चेन्न-&lt;br&gt;&#xA;ॐ सैव हि सत्यादयः ॐ ।।39।।&lt;br&gt;&#xA;सत्यादिगुणास्तस्या एव परदेवतायाः स्वरूपभूताः । ब्रह्मतर्के च -&lt;br&gt;&#xA;नामादिप्राणपर्यन्ताद्यो हि सत्यादिरूपवान् । तस्मै नमो भगवते विष्णवे सर्वजिष्णवे ।। इति ।&lt;br&gt;&#xA;सत्याद्याः अहमात्मान्ताः यद्गुणास्समुदीरिताः । तस्मै नमो भगवते यस्मादेव विमुच्यते ।। इति चाध्यात्मे ।।39।।&lt;br&gt;&#xA;।। इति सत्याद्याधिकरणम् ।।23।।&lt;br&gt;&#xA;प्रकृतेरपि जन्मादेः संसारप्राप्तेः किमिति नामादिष्वपाठ इत्यत्रोच्यते -&lt;br&gt;&#xA;ॐ कामादितरत्र तत्र चायतनादिभ्यः ॐ ।।40।।&lt;br&gt;&#xA;स्वेच्छयैव मूलस्थाने स्थितान्य्तरावतारान् करोतीश्वरेच्छानुसारेण । ‘सर्वायतना सर्वकाला सर्वेच्छा न बद्धा बन्धिका सैषा प्रकृतिरविकृतिः&amp;rsquo;&lt;br&gt;&#xA;इति वत्सश्रुतेः ।&lt;br&gt;&#xA;नामादयस्तु बद्धत्वान्मोचकत्वात् परोपि च । उभयोरप्यभावेन यथाव्यक्तं न तूदितम् ।।&lt;br&gt;&#xA;श्रुतौ तथा जीवपरावुच्येते किञ्चनेतरत् । नोच्यते च तदा तत्त्वद्वयं वै समुदाहृतम् ।। इति ब्रह्मतर्के ।।40।।&lt;br&gt;&#xA;ॐ आदरादलोपः ॐ ।।41।।&lt;br&gt;&#xA;अबद्धत्वेपि भक्तिविशेषादेवोपासनाद्यलोपस्तस्या भवति ।&lt;br&gt;&#xA;यथा श्रीर्नित्यमुक्तापि प्राप्तकामापि सर्वदा । उपास्ते नित्यशो विष्णुमेवं भक्तो हरेर्भवेत् ।। इति बृहत्तन्त्रे ।।41।।&lt;br&gt;&#xA;ॐ उपस्थितेस्तद्वचनात् ॐ ।।42।।&lt;br&gt;&#xA;अनादिकाले भगवत्सम्बन्धित्वात् युज्यते च नित्यमुक्तत्वं तस्याः । ‘द्वावेतावनादिनित्यावनादियुक्तौ नित्यमुक्तावनादिकृतौ नित्यकृतौ योयं&lt;br&gt;&#xA;परमो या च प्रकृती रमते ह्यस्यां परमो रमते ह्यस्मिन् प्रकृतिः स्वस्मिन् हि रमते परमो न स्वस्मिन् प्रकृतिरत एनमाहुः परम इति&amp;rsquo; इति&lt;br&gt;&#xA;गौपवनश्रुतिवचनात् ।।42।।&lt;br&gt;&#xA;।। इति कामाधिकरणम् ।।24।।&lt;br&gt;&#xA;दर्शनार्थं ह्युपासनम् । तच्च श्रवणादेरेव भवति । अतः किमर्थमित्यत्रोच्यते-&lt;br&gt;&#xA;ॐ तन्निर्धारणार्थनियमस्तद्दृष्टेः पृथग्ध्यप्रतिबन्धः फलम् ॐ ।।43।।&lt;br&gt;&#xA;तत्त्वनिश्चयो वेदार्थनियमश्च ब्रह्मदृष्टेः पृथगेव । हिशब्देन ‘आत्मा वा अरे द्रष्टव्यः श्रोतव्यो मन्तव्यो निदिध्यासितव्य&amp;rsquo; इति श्रुतिं सूचयति ।&lt;br&gt;&#xA;श्रवणादिफलं चाज्ञानविपर्ययादिदर्शनप्रतिबन्धनिवृत्तिः । ब्रह्मतर्के च -&lt;br&gt;&#xA;श्रुत्वा मत्वा तथा ध्यात्वा तदज्ञानविपर्ययौ । संशयं च पराणुद्य लभते ब्रह्मदर्शनम् ।। इति ।।43।।&lt;br&gt;&#xA;।। इति निर्धारणाधिकरणम् ।।25।।&lt;br&gt;&#xA;ॐ प्रदानवदेव हि तदुक्तम् ॐ ।।44।।&lt;br&gt;&#xA;न च श्रवणादिमात्रेण ब्रह्मदृष्टिर्भवति । किन्तु सेतिकर्तव्येन । यथा गुरुदत्तं तथैव भवति । ‘आचार्यवान् पुरुषो वेद&amp;rsquo; इति ह्युक्तम् ।।44।।&lt;br&gt;&#xA;।। इति प्रदानाधिकरणम् ।।26।।&lt;br&gt;&#xA;गुरुप्रसादः स्वप्रयत्नो वा बलवानिति निगद्यते-&lt;br&gt;&#xA;ॐ लिङ्गभूयस्त्वात् तद्धि बलीयस्तदपि ॐ ।।45।।&lt;br&gt;&#xA;ऋषभादिभ्यो विद्यां ज्ञात्वापि सत्यकामेन ‘भगवांस्त्वेव मे कामं ब्रूयात्&amp;rsquo; ‘श्रुतं ह्येव मे भगवद्दृशेभ्यः आचार्याद्धैव विद्या विदिता साधिष्ठं&lt;br&gt;&#xA;प्रापयति&amp;rsquo; इति वचनात् । ‘अत्र ह न किञ्चन वीयाय&amp;rsquo; इत्यनुज्ञानादुपकोसलवचनाच्च लिङ्गभूयस्त्वात् गुरुप्रदानमेव बलवत् । तर्हि&lt;br&gt;&#xA;तावतालमिति न मन्तव्यम् । ‘श्रोतव्यो मन्तव्यो&amp;rsquo; इत्यादेस्तदपि कर्तव्यम् । वाराहे च-&lt;br&gt;&#xA;गुरुप्रसादो बलवान्न तस्मात् बलवत्तरम् । तथापि श्रवणादिश्च कर्तव्यो मोक्षसिद्धये ।। इति ।।45।।&lt;br&gt;&#xA;।। इति लिङ्गभूयस्त्वाधिकरणम् ।।27।।&lt;br&gt;&#xA;ॐ पूर्वविकल्पः प्रकरणात् स्यात् क्रियामानसवत् ॐ ।।46।।&lt;br&gt;&#xA;न च पूर्वप्राप्त एव गुरुरिति नियमः । समग्रानुग्रहं चेत् पश्चात्तनः करोति स्वयमेव तदा विकल्पः स्यात् । मानसक्रियावत् यथोभयोर्ध्यानयोः&lt;br&gt;&#xA;समयोः ।&lt;br&gt;&#xA;पूर्वस्मादुत्तमो लब्धः स्वयमेव गुरुर्यदि । गृह्णीयादविचारेण विकल्पः समयोर्भवेत् ।।&lt;br&gt;&#xA;समग्रानुग्रहाभावात् सत्यकामः स्वकं गुरुम् । ऋषभाद्यनुज्ञया चैष प्राप तस्माद्धि युज्यते ।। इति बृहत्तन्त्रे ।&lt;br&gt;&#xA;समग्रानुग्रहं कश्चित् स्वयमेव समो यदि । कुर्यात् पुनश्च गृह्णीयादविरोधेन कामतः ।।&lt;br&gt;&#xA;ध्यानयोः समयोर्यद्वद्विकल्पः कामतो भवेत् । एवं गुरोर्द्वितीयस्य विकल्पो ग्रहणेपि च ।। इति महासंहितायाम् ।।46।।&lt;br&gt;&#xA;ॐ अतिदेशाच्च ॐ ।।47।।&lt;br&gt;&#xA;‘ब्रह्मोपास्स्व ब्रह्मोपचरस्व तच्छृणु हि तत् त्वामवतु । या ब्रह्मोपचरेर्यथा मामुपचरेर्ये चान्येस्मद्विधाः श्रेयसश्च तानुपास्व तानुपचरस्व तेभ्यः शृणु&lt;br&gt;&#xA;हि ते त्वामवन्तु&amp;rsquo; इति पौष्यायणश्रुतावतिदेशाच्च ।।47।।&lt;br&gt;&#xA;।। इति पूर्वविकल्पाधिकरणम् ।।28।।&lt;br&gt;&#xA;न च ‘कर्मणैव हि संसिद्धिमास्थिता जनकादयः&amp;rsquo; इत्यादिनान्यन्मोक्षसाधनम् ।&lt;br&gt;&#xA;ॐ विद्यैव तु निर्धारणात् ॐ ।।48।।&lt;br&gt;&#xA;‘तमेव विदित्वातिमृत्युमेति नान्यः पन्थाः विद्यते अयनाय&amp;rsquo; इति निर्धारणात् विद्ययैव मोक्षः ।।48।।&lt;br&gt;&#xA;ॐ दर्शनाच्च ॐ ।।49।।&lt;br&gt;&#xA;न केवलं विद्यया किन्त्वपरोक्षज्ञानेनैव च । ‘सर्वान् परो माययायं सिनीते दृष्ट्वैव तं मुच्यते नापरेण&amp;rsquo; इति कौशिकश्रुतेः ।।49।।&lt;br&gt;&#xA;।। इति विद्याधिकरणम् ।।29।।&lt;br&gt;&#xA;ॐ श्रुत्यादिबलीयस्त्वाच्च न बाधः ॐ ।।50।।&lt;br&gt;&#xA;सावधारणा बलवती श्रुतिः ।&lt;br&gt;&#xA;इन्द्रोश्वमेधांश्छतमिष्ट्वापि राजा ब्रह्माणमीड्यं समुवाचोपसन्नः । न कर्मभिर्न धनैर्नैव चान्यैः पश्ये सुखं तेन तत्त्वं ब्रवीहि ।। इति&lt;br&gt;&#xA;बलवल्लिङ्गम् ।&lt;br&gt;&#xA;‘नास्त्यकृतः कृतेन&amp;rsquo; इत्युपपत्तिश्च ।&lt;br&gt;&#xA;‘कर्मणा बध्यते जन्तुः विद्यया च विमुच्यते । तस्मात् कर्म न कुर्वन्ति यतयः पारदर्शिनः ।।&amp;rsquo; इति युक्तिमद्भगवद्वचनम् ।&lt;br&gt;&#xA;अतो न प्रमाणान्तरबाधः । ‘कर्मणैव&amp;rsquo; इत्ययोगव्यवच्छेदः ।।50।।&lt;br&gt;&#xA;।। इति अबाधाधिकरणम् ।।30।।&lt;br&gt;&#xA;ॐ अनुबन्धादिभ्यः ॐ ।।51।।&lt;br&gt;&#xA;न केवलं श्रवणादिभिर्गुरुप्रसादेन च ब्रह्मदर्शनम् । किन्तु भक्त्यादिभिश्च ।&lt;br&gt;&#xA;‘सर्वलक्षणसम्पन्नः सर्वज्ञो विष्णुतत्परः । यद्गुरुः सुप्रसन्नः सन् दद्यात् तन्नान्यथा भवेत् ।।&lt;br&gt;&#xA;तथाप्यनादिसंसिद्धौ भक्त्यादिगुणपूगतः । लभेत् गुरुप्रसादं च तस्मादेव च तद्भवेत् ।।&amp;rsquo; इति ।&lt;br&gt;&#xA;भक्तिर्विष्णौ गुरौ चैव गुरोर्नित्यप्रसन्नताम् । दद्याच्छमदमादिश्च तेन चैते गुणाः पुनः ।।&lt;br&gt;&#xA;तैस्सर्वैर्दशनं विष्णोः श्रवणादिकृतं भवेत् ।। इति नारायणतन्त्रे ।।51।।&lt;br&gt;&#xA;।। इति अनुबन्धाधिकरणम् ।।31।।&lt;br&gt;&#xA;ॐ प्रज्ञान्तरपृथक्त्ववद् दृष्टिश्च तदुक्तम् ॐ ।।52।।&lt;br&gt;&#xA;उपासनाभेदवद् दर्शनभेदः । तच्चोक्तं कमठश्रुतौ - ‘अन्तर्दृष्टयो बहिर्दृष्टयोवतारदृष्टयः सर्वदृष्टय इति । देवा वाव सर्वदृष्टयस्तेषु&lt;br&gt;&#xA;चोत्तरोत्तरमाब्रह्मणोन्येषु यथायोगं यथा ह्याचार्या आचक्षते&amp;rsquo; इति । अध्यात्मे च-&lt;br&gt;&#xA;दृष्ट्यैव ह्यवताराणां मुच्यन्ते केचिदञ्जसा । दर्शनेनान्तरेणान्ये देवास्सर्वत्र दर्शनम् ।।&lt;br&gt;&#xA;तेषां विशेषमाचार्यो वेत्ति सर्वज्ञतां गतः ।। इति ।।52।।&lt;br&gt;&#xA;ॐ न सामान्यादप्युपलब्धेर्मृत्युवन्न हि लोकापत्तिः ॐ ।।53।।&lt;br&gt;&#xA;न सामान्यदर्शनमात्रेण मुक्तिः । यथा मृत्युमात्रात् । न हि लोकापत्तिमात्रं मुक्तिः । ‘सामान्यदर्शनाल्लोका मुक्तिर्योग्यात्मदर्शनात्&amp;rsquo; इति&lt;br&gt;&#xA;नारायणतन्त्रे । ‘मुच्यते नात्र सन्देहो दृष्ट्या तु स्वात्मयोग्यया&amp;rsquo; इति च । ‘दर्शनेनात्मयोग्येन मुक्तिर्नान्येन केनचित्&amp;rsquo; इति चाध्यात्मे ।।53।।&lt;br&gt;&#xA;।। इति न सामान्याधिकरणम् ।।33।।&lt;br&gt;&#xA;‘भक्तिरेवैनं नयति भक्तिरेवैनं दर्शयति भक्तिवशः पुरुषो भक्तिरेव भूयसी&amp;rsquo; इति माठरश्रुतेर्न परमात्मना दर्शनमिति चेन्न ‘तस्यैष आत्मा&lt;br&gt;&#xA;विशते ब्रह्मधाम&amp;rsquo; इति श्रुतेः । कथं तह्येषा श्रुतिः-&lt;br&gt;&#xA;ॐ परेण च शब्दस्य ताद्विध्यं भूयस्त्वात्त्वनुबन्धः ॐ ।।54।।&lt;br&gt;&#xA;परमात्मैवं भक्त्या दर्शनं प्राप्य मुक्तिं ददातीति प्रधानसाधनत्वात् भक्तिः करणत्वेनोच्यते । मायावैभवे च-&lt;br&gt;&#xA;भक्तिस्थः परमो विष्णुस्तयैवैनं वशं भवेत् । तयैव दर्शनं यातः प्रदद्यान्मुक्तिमेतया ।।&lt;br&gt;&#xA;स्नेहानुबन्धो यस्तस्मिन् बहुमानपुरस्सरः । भक्तिरित्युच्यते सैव करणं परमीशितुः ।। इति ।&lt;br&gt;&#xA;सर्वशब्दानां ब्रह्मणि प्रवृत्तेश्च ।।54।।&lt;br&gt;&#xA;।। इति ताद्विध्याधिकरणम् ।।34।।&lt;br&gt;&#xA;जीवांशानां पृथगुत्पत्तेर्नानादियोग्यतापेक्षेति न मन्तव्यम् । कुतः-&lt;br&gt;&#xA;ॐ एक आत्मनश्शरीरे भावात् ॐ ।।55।।&lt;br&gt;&#xA;अशांशिनोरेकत्वमेव । अंशिकर्मनिर्मितशरीर एवांशस्य भावात् ।।55।।&lt;br&gt;&#xA;ॐ व्यतिरेकस्तद्भावभावित्वान्न तूपलब्धिवत् ॐ ।।56।।&lt;br&gt;&#xA;ज्ञानादिभेदे विद्यमानेपि नांशांशिनोः पृथग्भाव एव । तदुपासनादिभोगादंशस्य । परमसंहितायां च-&lt;br&gt;&#xA;अंशिनस्तु पृथग्जाता अंशास्तस्यैव कर्मणा । पुनरैक्यं प्रपद्यन्ते नात्र कार्या विचारणा ।। इति ।।&lt;br&gt;&#xA;।। इति एकाधिकरणम् ।।35।।&lt;br&gt;&#xA;ॐ अङ्गावबद्धास्तु न शाखासु हि प्रतिवेदम् ॐ ।।57।।&lt;br&gt;&#xA;ब्रह्माद्यङ्गदेवतावबद्धौपासनादि प्रतिशाखं प्रतिवेदं च नोपसंह्रियते । हिशब्दात्&lt;br&gt;&#xA;समत्वाद्वोत्तमत्वाद्वा नाङ्गदेवाद्युपासनम् । उपसंहार्थमित्याहुर्वेदसिद्धान्तवेदिनः ।। इति ब्रह्मतर्कवचनात् ।।57।।&lt;br&gt;&#xA;ॐ मन्त्रादिवद्वाविरोधः ॐ ।।58।।&lt;br&gt;&#xA;सर्वदेवतामन्त्रा यथाधीयन्त एवमविरोधो वा ।&lt;br&gt;&#xA;उपासनाङ्गदेवानां परमाङ्गतया भवेत् । उपसंहृतिर्विशेषे तु फलानामन्यथा न तु ।।&lt;br&gt;&#xA;पुरुषाणां विशेषाद्वा यथायोगं भविष्यति ।। इति बृहत्तन्त्रे ।।58।।&lt;br&gt;&#xA;।। इति अङ्गावबद्धाधिकरणम् ।।36।।&lt;br&gt;&#xA;ॐ भूम्नः क्रतुवज्ज्यायस्त्वं तथा च दर्शयति ॐ  ।।59।।&lt;br&gt;&#xA;सर्वगुणेषु भूमगुणस्य ज्यायस्त्वं क्रतुवत् सर्वत्र सहभावात् दीक्षाप्रायणीयोदयनीयसवनत्रयावभृथात्मकः क्रतुः ।&lt;br&gt;&#xA;भूमैव देवः परमो ह्युपास्यो नैवाभूमा फलमेषां विधत्तेः । तस्माद्भूमा गुणतो वै विशिष्टो यथा क्रतुः कर्ममध्ये विशिष्टः ।। इति च&lt;br&gt;&#xA;गौपवनश्रुतिः ।।59।।&lt;br&gt;&#xA;।। इति भूमाधिकरणम् ।।37।।&lt;br&gt;&#xA;ॐ नाना शब्दादिभेदात् ॐ ।।60।।&lt;br&gt;&#xA;शब्दोनुमा तथैवाक्षो योग्यताभेदतस्सदा । ब्रह्मादीनामेकमर्थं बहुधा दर्शयन्ति हि ।।&lt;br&gt;&#xA;अतः पूर्णत्वमीशस्य नानैवैषां प्रदृश्यते । अतः फलस्य नानात्वं नानैवोपासनं यतः ।। इति ब्रह्मतर्के ।&lt;br&gt;&#xA;अतो भूमत्वमपि नानैवोपास्यते ।।60।।&lt;br&gt;&#xA;।। इति नानाधिकरणम् ।।38।।&lt;br&gt;&#xA;ॐ विकल्पो विशिष्टफलत्वात् ॐ ।।61।।&lt;br&gt;&#xA;स्वयोग्योपासनानन्तरं सामान्यस्यापि कस्यचिदुपासनं विकल्पेन भवति विशिष्टफलापेक्षया ।&lt;br&gt;&#xA;मुक्त्यर्थमात्मयोग्यं हि कार्यमेव ह्युपासनम् । नृसिंहादिकमन्यच्च दुरितादिनिवृत्तये ।।&lt;br&gt;&#xA;उपास्यते यथायोगं न वा फलविभेदतः ।। इति ब्रह्मतर्के ।।61।।&lt;br&gt;&#xA;।। इति विकल्पाधिकरणम् ।।39।।&lt;br&gt;&#xA;ॐ काम्यास्तु यथाकामं समुच्चीयेरन्न वा पूर्वहेत्वभावात् ॐ ।।62।।&lt;br&gt;&#xA;यस्य यस्य हि यः कामस्तस्य तस्य ह्युपासनम् । तादृशानां गुणानां च समाहारं प्रकल्पयेत् ।।&lt;br&gt;&#xA;अकामत्वान्मुमुक्षूणां न वा तेषामुपासनम् । तुष्ट्यर्थमीश्वरस्यैव न चोपासा विदुष्यति ।। इति बृहत्तन्त्रे ।।62।।&lt;br&gt;&#xA;।। इति काम्याधिकरणम् ।।40।।&lt;br&gt;&#xA;ॐ अङ्गेषु यथाश्रयभावः ॐ ।।63।।&lt;br&gt;&#xA;अङ्गदेवतानां यथा यथा परमेश्वराङ्गाश्रयत्वं ‘चक्षोः सूर्यो अजायत&amp;rsquo; इत्यादि तथा भावना कर्तव्या ।।63।।&lt;br&gt;&#xA;ॐ शिष्टेश्च ॐ ।।64।।&lt;br&gt;&#xA;‘यस्मिन् यस्मिन् यो हि चाङ्गे निविष्टः परस्य चिन्त्यः स तथा तथैव&amp;rsquo; इति पौत्रायणश्रुतेः ।।64।।&lt;br&gt;&#xA;ॐ समाहारात् ॐ ।।65।।&lt;br&gt;&#xA;अङ्गैः पराद्ये हि देवा विसृष्टास्तत्तद्गुणान् परमे संहरेत । तांश्चापि तत्रैव विचिन्त्य देवान् स्थानं मुमुक्षुः परमं व्रजेत ।।&lt;br&gt;&#xA;इति काषायणश्रुतौ समाहारवचनाच्च ।।65।।&lt;br&gt;&#xA;ॐ गुणसाधारण्यश्रुतेश्च ॐ ।।66।।&lt;br&gt;&#xA;‘साधारण्यात् सर्वगुणाः परस्य समाहार्यास्तत्त्वदृशो मुमुक्षोः&amp;rsquo; इति माण्डव्यश्रुतेश्च ।।66।।&lt;br&gt;&#xA;।। इति यथाश्रयभावाधिकरणम् ।।41।।&lt;br&gt;&#xA;ॐ न वातत्सहभावश्रुतेः ॐ ।।67।।&lt;br&gt;&#xA;न वाङ्गदेवतोपसंहारः कार्यः । उपसंहारस्य सहाश्रवणात् ।।67।।&lt;br&gt;&#xA;ॐ दर्शनाच्च ॐ ।।68।।&lt;br&gt;&#xA;‘सत्यो ज्ञानः परमानन्दरूप आत्मेत्येवं नित्यदोपासनं स्यात् । नान्यत् किञ्चित् समुपासीत धीरः सर्वैगुणैर्देवगणा उपासते ।।&amp;rsquo;&lt;br&gt;&#xA;इति कमठश्रुतौ ।।68।।&lt;br&gt;&#xA;।। इति नवाधिकरणम् ।।42।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रभाष्ये तृतीयाध्यायस्य तृतीयः पादः ।।&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/mAdhvam/tattvam/madhvaH/bhAShyam/mUlam/03/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/mUlam/03/04/</guid>
      <description>&lt;p&gt;चतुर्थः पादः ॥&lt;br&gt;&#xA;ज्ञानसामर्थ्यमस्मिन् पादे उच्यते -&lt;br&gt;&#xA;ॐ पुरुषार्थोतः शब्दादिति बादरायणः ॐ ॥1॥&lt;br&gt;&#xA;यद्दर्शनार्थमुपासनोक्ता तस्माद्दर्शनात् सर्वपुरुषार्थप्राप्तिरिति बादरायणो मन्यते ।&lt;br&gt;&#xA;‘यं यं लोकं मनसा संविभाति विशुद्धसत्त्वः कामयते यांश्च कामान् । तं तं लोकं जयते तांश्च कामांस्तस्मादात्मज्ञं ह्यर्चयेत् भूतिकामः ॥&amp;rsquo; इति&lt;br&gt;&#xA;शब्दात् ॥1॥&lt;br&gt;&#xA;ॐ शेषत्वात् पुरुषार्थवादो यथान्येष्विति जैमिनिः ॐ ॥2॥&lt;br&gt;&#xA;अस्त्येव मोक्षसाधनत्वं ज्ञानस्य । स्वर्गादिषु तत्साधनकर्मशेषत्वेन । ‘स्वर्गं धनाद्देहतो वै गृहाच्च प्राप्स्यन्ति धीरा न त्वधीराः कुतश्चित् ॥&amp;rsquo;&lt;br&gt;&#xA;इतिवदिति जैमिनिः ॥2॥&lt;br&gt;&#xA;ॐ आचारदर्शनात् ॐ ॥3॥&lt;br&gt;&#xA;ज्ञानिनामेव देवादीनामाचारदर्शनात् ॥3॥&lt;br&gt;&#xA;ॐ तच्छ्रुतेः ॐ ॥4॥&lt;br&gt;&#xA;‘यदेव विद्यया करोति श्रद्धयोपनिषदा तदेव वीर्यवत्तरं भवति&amp;rsquo; इति शेषत्वश्रुतेः ॥4॥&lt;br&gt;&#xA;ॐ समन्वारम्भणात् ॐ ॥5॥&lt;br&gt;&#xA;कर्मैव देहं दैविकं मानुषं वाप्यन्वारभेत् नापरस्तत्र हेतुः । भोगांस्तदीयांश्च यथाविभागं ददाति कर्मैव शुभाशुभं यत् ॥ इति माठरश्रुतेश्च ।&lt;br&gt;&#xA;संशब्दः प्राधान्यं दर्शयति ॥5॥&lt;br&gt;&#xA;ॐ तद्वतो विधानात् ॐ ॥6॥&lt;br&gt;&#xA;‘ज्ञानी तु कर्माणि सदोदितानि कुर्यादकामः सततं भवेत&amp;rsquo; इति कमठश्रुतौ ज्ञानवतोपि विधानात् ॥6॥&lt;br&gt;&#xA;ॐ नियमाच्च ॐ ॥7॥&lt;br&gt;&#xA;कुर्वन्नेवेह कर्माणि जिजीविषेच्छतं?समाः । एवं त्वयि नान्यथेतोस्ति न कर्म लिप्यते नरे ॥इति ॥7॥&lt;br&gt;&#xA;ॐ अधिकोपदेशात्तु बादरायणस्यैवं तद्दर्शनात् ॐ ॥8॥&lt;br&gt;&#xA;‘ज्ञानादेव स्वर्गो ज्ञानादेवापवर्गो ज्ञानादेव सर्वे कामाः सम्पद्यन्ते । तथापि यथा यथा कर्म कुरुते तथा तथाधिको भवति ॥&amp;rsquo; इति&lt;br&gt;&#xA;कौण्डरव्यश्रुतिः ।&lt;br&gt;&#xA;युधिष्ठिरादीनां राजसूयादिना फलाधिक्यदर्शनाच्चेति बादरायणमतम् ॥8॥&lt;br&gt;&#xA;ॐ तुल्यं तु दर्शनात् ॐ ॥9॥&lt;br&gt;&#xA;राजसूयादिकृतावकृतौ च सममेव तेषां विज्ञानम् ।&lt;br&gt;&#xA;विज्ञातमेतत् सर्वेषां मुनीनां ब्रह्मदर्शनात् । स्यादेव मोक्षो नान्यस्मादिति तत्रापि चित्रता ॥&lt;br&gt;&#xA;स्वर्गादयः कर्मणैव नान्येनेत्यपरे विदुः । ज्ञानेनाधिक्यमित्याहुर्जैमिन्याद्यास्तु केचन ॥&lt;br&gt;&#xA;अदृष्टमेव ज्ञानेन दृष्टं नैवोपलभ्यते । इति केचिद्विदः प्राहुर्व्यासशिष्या इमेखलिाः ॥&lt;br&gt;&#xA;यस्मात् व्यासमतं सर्वं सत्यमेव ततोखलिम् । यथाकाशस्त्वनन्तोपि व्यामो हस्तावधिस्तथा ॥&lt;br&gt;&#xA;प्रादेशोपि हि स्ुतयेन तथैतेषां मतानि तु । स्वयं तु भगवान् व्यासो व्याप्तज्ञानमहांशुमान् ॥&lt;br&gt;&#xA;अनन्ताकाशवत् पश्यत्यन्निखलिं पुरुषोत्तमः । ज्ञानेनैवाप्यते सर्वं कर्मणा त्वधिकं भवेत् ॥&lt;br&gt;&#xA;इति प्राह महायोगी पुमर्थानां विनिर्णयम् ॥ इति भविष्यत्पर्वणि ॥&lt;br&gt;&#xA;ज्ञानिनामपि देवानां विशेषः कर्मभिर्भवेत् । चीर्णेकृते वा ज्ञानस्य न विशेषोस्ति कर्मणि ॥ इति ब्रह्मतर्के ॥9॥&lt;br&gt;&#xA;॥ इति पुरुषार्थाधिकरणम् ॥1॥&lt;br&gt;&#xA;सर्वेषां पुरुषार्थापेक्षित्वाज्ज्ञानाधिकारतेत्यत आह-&lt;br&gt;&#xA;ॐ असार्वत्रिकी ॐ ॥10॥&lt;br&gt;&#xA;न सर्वेषामधिकारः ॥10॥&lt;br&gt;&#xA;ॐ विभागश्शतवत् ॐ ॥11॥&lt;br&gt;&#xA;नवकोट्यो हि देवानां तेषां मध्ये शतस्य तु । सोमाधिकारो वेदोक्तो ब्रह्मणी द्वे शताधिके ॥&lt;br&gt;&#xA;यथा तथैवासङ्ख्येयाः प्रजास्तासु कियाञ्जनऋ । ज्ञानाधिकारी सम्प्रोक्तो विष्णुपादैकसंश्रयः ॥&lt;br&gt;&#xA;इति वचनात् सुखापेक्षासाम्येपि विभाग इष्यतेधिकारार्थम् ॥11॥&lt;br&gt;&#xA;कस्याधिकारः&lt;br&gt;&#xA;ॐ अध्ययनमात्रवतः ॐ ॥12॥&lt;br&gt;&#xA;‘अवैष्णवस्य वेदेपि ह्यधिकारो न विद्यते । गुरुभक्तिविहीनस्य शमादिरहितस्य च ॥&lt;br&gt;&#xA;न च वर्णावरस्यापि तस्मादध्ययनान्वितः । ब्रह्मज्ञाने तु वेदोक्तेप्यधिकारी सतां मतः ॥&amp;rsquo; इति ब्रह्मतर्के ॥&lt;br&gt;&#xA;‘पठेद् वेदानथार्थानधीयीताथ विचार्य ब्रह्म विन्देत्&amp;rsquo; इति च कौषारवश्रुतिः ॥12॥&lt;br&gt;&#xA;॥ इति अधिकाराधिकरणम् ॥2॥&lt;br&gt;&#xA;ॐ नाविशेषात् ॐ ॥13।।&lt;br&gt;&#xA;न सामान्येनाधिकारो देवादीनाम् ।&lt;br&gt;&#xA;अथ पुमर्थसाधनान्यर्थो धर्मो ज्ञानमित्युत्तरोत्तरम् । तत्राधिकारिणो मनुष्या ऋषयो देवा इत्युत्तरोत्तरम् ।। इति कौण्डिन्यश्रुतिः ।।13।।&lt;br&gt;&#xA;।। इति अधिकारविशेषाधिकरणम् ।।3।।&lt;br&gt;&#xA;‘अथ मुनिरमौनं च मौनं च निर्विद्याथ ब्राह्मणः स ब्राह्मणः केन स्यात् येन स्यात् तेनेदृश एव&amp;rsquo; इति ज्ञानिनो यथेष्टाचरणं विधीयते इत्यत आह-&lt;br&gt;&#xA;ॐ स्तुतयेनुमतिर्वा ॐ ।।14।।&lt;br&gt;&#xA;न विधिः । ज्ञानिनः स्तुतये अनुमतिमात्रं वा । युज्यते च ।।14।।&lt;br&gt;&#xA;ॐ कामकारेण चैके ॐ ।।15।।&lt;br&gt;&#xA;‘कामचारः कामभक्षाः कामवादाः कामेनैवेमं देहमुत्सृज्याथ परात् परमीयुरनारम्भणम्&amp;rsquo; इति चैके पठन्ति ।।15।।&lt;br&gt;&#xA;ॐ उपमर्दं च ॐ ।।16।।&lt;br&gt;&#xA;‘ओमित्युच्चार्यान्तरिममात्मानमभिपश्योपमृद्य पुण्यं च पापं च काममाचरन्तो ब्रह्मानुव्रजन्ति&amp;rsquo; इति च तुरश्रुतौ ।।16।।&lt;br&gt;&#xA;ॐ ऊर्ध्वरेतस्सु च शब्दे हि ॐ ।।17।।&lt;br&gt;&#xA;न तावता कामचाराणां ज्ञानेधिकारः ।&lt;br&gt;&#xA;य इमं परमं गुह्यमूर्ध्वरेतस्सु भाषयेत् । न तथा विद्यते भूयान् यं प्राप्यान्येपि भूयसः ।। इति माठरश्रुतेः ।।17।।&lt;br&gt;&#xA;ॐ परामर्शं जैमिनिरचोदना चापवदति हि ॐ ।।18।।&lt;br&gt;&#xA;‘प्रातरुत्थाय सन्ध्यमुपासीत यत् सन्ध्यामुपासते ब्रह्मैव तदुपासतेथ देवान्नमेत् जुहुयात् वेदानावर्तयीत नान्यत् किञ्चिदाचरेत् न सुरां पिबेन्न&lt;br&gt;&#xA;पलाण्डुं भक्षयीत न भृशं वदेन्न विस्मरेतात्मानं सोमं पिबेद् हुतशेषेण वर्तयेत्&amp;rsquo; इत्युक्ताचारपरामर्शेन विधिबन्धवर्जितत्वेन कामत एव तस्य&lt;br&gt;&#xA;चरणं कामचार इति जैमिनिर्मन्यते । न च निषिद्धं कर्म कर्तव्यमेवेति चोदना । ‘ब्राह्मणो न हन्तव्यः&amp;rsquo; इत्याद्यपवादश्च ।।18।।&lt;br&gt;&#xA;ॐ अनुष्ठेयं बादरायणः साम्यश्रुतेः ॐ ।।19।।&lt;br&gt;&#xA;अनुष्ठेयानां मध्य एव कामतश्चरणं कामतो निवृत्तिरिति बादरायणो मन्यते । ‘केन स्याद्येन स्यात् तेनेदृश एव&amp;rsquo; इति साम्यश्रुतेः ।&lt;br&gt;&#xA;यस्त्वात्मरतिरेव स्यात् आत्मतृप्तश्च मानवः । आत्मन्येव च सन्तुष्टस्तस्य कार्यं न विद्यते ।। इति भगवद्वचनाच्च ।।19।।&lt;br&gt;&#xA;ॐ विधिर्वा धारणवत् ॐ ।।20।।&lt;br&gt;&#xA;‘केन स्यात् येन स्यात्&amp;rsquo; इति विधिर्वा । यथा वेदधारणं त्रैवर्णिकानां विहितं नान्येषाम् । एवं स्वमतानुसारिणी प्रवृत्तिर्ज्ञानिनां विहिता । न&lt;br&gt;&#xA;तत्राधर्मशङ्का कार्या । नान्येषामिति वा ।&lt;br&gt;&#xA;स्वेच्छयैव प्रवृत्तिस्तु ब्रह्मणो विधिचोदिता । नाशङ्क्यं तन्मतं क्वापि विष्णोः प्रत्यक्षचोदना ।।&lt;br&gt;&#xA;इतरेषां न विहिता स्वेच्छावृत्तिः कथञ्चन ।। इति हि ब्राह्मे ।।20।।&lt;br&gt;&#xA;ॐ स्तुतिमात्रमुपादानादिति चेन्नापूर्वत्वात् ॐ ।।21।।&lt;br&gt;&#xA;स्तुतिमात्रमेव स्वेच्छाचरणं न विधिः । तैरपि सामान्यविधिस्वीकारादिति चेन्न । अपूर्वत्वात् परवशत्वात् । सर्वविध्यतिक्रमेण स्तुतिमात्रविषयत्वं&lt;br&gt;&#xA;परब्रह्मण एव हि ।&lt;br&gt;&#xA;विधीनां विषयास्त्वन्ये ब्रह्मणः स्वेच्छया कृतौ । परस्य ब्रह्मणो ह्येव सर्वविध्यतिदूरता ।। इति हि ब्रह्मतर्के ।।21।।&lt;br&gt;&#xA;ॐ भावशब्दाच्च ॐ ।।22।।&lt;br&gt;&#xA;‘यथाविधानमपरे विधिर्भावे प्रजापतेः । ब्रह्मणः परमस्यैव सर्वविध्यतिदूरता ।।&amp;rsquo; इति च तुरश्रुतौ ।।22।।&lt;br&gt;&#xA;ॐ पारिप्लवार्था इति चेन्न विशेषितत्वात् ॐ ।।23।।&lt;br&gt;&#xA;‘केन स्यात् येन स्यात्&amp;rsquo; इत्यादयः स्थिरत्वनिवृत्त्यर्था इति चेन्न ।&lt;br&gt;&#xA;त्रेधा ह ज्ञानिनो विधिनियता अनियताः स्वेच्छानियता इति । विधिनियता मनुष्या अनियता हि देवा ब्रह्मैव स्वेच्छानियतः ।।&lt;br&gt;&#xA;इति गौपवनश्रुतौ विशेषितत्वात् ।।23।।&lt;br&gt;&#xA;ॐ तथा चैकवाक्योपबन्धात् ॐ ।।24।।&lt;br&gt;&#xA;एवं सति विधिवाक्यानां स्वेच्छावृत्तिवाक्यानां च सम्बन्धो भवति ।।&lt;br&gt;&#xA;ॐ अत एव चाग्नीन्धनाद्यनपेक्षा ॐ ।।25।।&lt;br&gt;&#xA;अत एव ज्ञानस्य मोक्षदाने नाग्निहोत्राद्यपेक्षा । ब्रह्मतर्के च -&lt;br&gt;&#xA;येषां ज्ञानं समुत्पन्नं तेषां मोक्षो विनिश्चितः । शुभकर्मभिराधिक्यं विपरीतैर्विपर्ययः ।।&lt;br&gt;&#xA;स्वेच्छानुवृत्त्यैव भवेत् ब्रह्मणः प्रायशस्तथा । देवानामपि सर्वेषां विशेषादुत्तरोत्तरम् ।। इति ।।25।।&lt;br&gt;&#xA;ॐ सर्वापेक्षा च यज्ञादिश्रुतेसश्ववत् ॐ ।।26।।&lt;br&gt;&#xA;सर्वधर्मापेक्षा च ज्ञानस्योत्पत्तौ । ‘विविदिषन्ति यज्ञेन दानेन तपसानाशकेन&amp;rsquo; इति श्रुतेः । यथा गतिनिष्पत्त्यर्थमश्वादयोपेक्ष्यन्ते न&lt;br&gt;&#xA;विनिष्पन्नगतेगर्रामादिप्राप्तौ ।।26।।&lt;br&gt;&#xA;ॐ शमदमाद्युपेतः स्यात् तथापि तु तद्विधेस्तदङ्गतया तेषामवश्यानुष्ठेयत्वात् ॐ ।।27।।&lt;br&gt;&#xA;यद्यपि ज्ञानेनैव मोक्षो नियतस्तथापि ज्ञानी शमदमाद्युपेतः स्यात् । ‘आचार्यात् विद्यामवाप्यैतमात्मानमभिपश्य शान्तो भवेत् दान्तो&lt;br&gt;&#xA;भवेदनुकूलो भवेदाचार्यं परिचरेत् परिचरेदाचार्यम्&amp;rsquo; इति माठरश्रुतौ ज्ञानिनोपि तद्विधेः । ‘ब्राह्मीं वाव त उपनिषदमब्रूम&amp;rsquo; इति । ‘तस्यै तपो&lt;br&gt;&#xA;दम कर्मेति प्रतिष्ठा । वेदाः सर्वाङ्गानि सत्यमायतनम् । यो वा एतामुनिषदमेवं वेद&amp;rsquo; इति ज्ञानाङ्गतया तेषामवश्यानुष्ठेयत्वात् ।&lt;br&gt;&#xA;यस्य ज्ञानं तस्य मोक्ष इति नात्र विचारणा । तस्य शान्त्यादयोङ्गानि तस्मात् तेषामनुष्ठितिः ।।&lt;br&gt;&#xA;अवश्यकरणीया स्यादन्यथाल्पफलं भवेत् ।। इति चाग्नेये ।।&lt;br&gt;&#xA;तुशब्दः पूर्णफलार्थत्वं सूचयति ।।27।।&lt;br&gt;&#xA;ॐ सर्वान्नानुमतिश्च प्राणात्यये तद्दर्शनात् ॐ ।।28।।&lt;br&gt;&#xA;‘यदि ह वा अप्येवंविन्निखलिं भक्षयीतैवमेव स भवति&amp;rsquo; इति सर्वान्नानुमतिः प्राणात्ययविषया । ‘न वा अजीविष्यमिमानखादन् इति होवाच&lt;br&gt;&#xA;कामो म उदपानम्&amp;rsquo; इति दर्शनात् ।।28।।&lt;br&gt;&#xA;ॐ अबाधाच्च ॐ ।।29।।&lt;br&gt;&#xA;‘अन्याय्यचरणाभावे न हि ज्ञानस्य बाधनम् । अतो विद्वानपि न्याय्यं वर्तेतोत्कर्षसिद्धये ।।&amp;rsquo; इति च ब्रह्मतर्के ।।29।।&lt;br&gt;&#xA;ॐ अपि स्मर्यते ॐ ।।30।।&lt;br&gt;&#xA;‘अतीतानागतज्ञानी त्रैलोक्योद्धरणक्षमः । एतादृशोपि नाचारं श्रौतं स्मार्तं परित्यजेत् ।।&amp;rsquo; इति हरिवंशेषु ।।30।।&lt;br&gt;&#xA;ॐ शब्दश्चातोकामचारे ॐ ।।31।।&lt;br&gt;&#xA;‘स य एतदेवंविदेवं मन्वान एवं पश्यन्न कामचरितं चरेन्न कामं भक्षयीत न काममनुवर्तेत&amp;rsquo; इति कौण्डिन्यश्रुतौ । अत इत्यल्पफलत्वं&lt;br&gt;&#xA;सूचयति । ‘न निषिद्धानि वर्तेत पूर्णज्ञानफलेच्छया&amp;rsquo; इति पाद्मे ।।31।।&lt;br&gt;&#xA;ॐ विहितत्वाच्चश्रमकर्मापि ॐ ।।32।।&lt;br&gt;&#xA;न केवलं निषिद्धाकरणेन पूर्यते । कर्तव्यं च वर्णाश्रमविहितं कर्म ।&lt;br&gt;&#xA;पश्यन्नपीममात्मानं कुर्यात् कर्माविचारयन् । यदात्मनः सुनियतमानन्दोत्कर्षमाप्नुयात् ।।&lt;br&gt;&#xA;इति कौषारवश्रुतौ विहितत्वाच्च । अपिशब्दो वर्णधर्मसमुच्चयार्थः ।।32।।&lt;br&gt;&#xA;ॐ सहकारित्वेन च ॐ ।।33।।&lt;br&gt;&#xA;यथा राज्ञाः सहकार्यैव मन्त्री तथाप्यृते तं क्षितिपः कार्यमृच्छेत् । एवं ज्ञानं कर्म विनापि कार्यं सहायभूतं न विचारः कुतश्चित् ।।&lt;br&gt;&#xA;इति कमठश्रुतौ सहकारित्वोक्तेश्च ।&lt;br&gt;&#xA;ज्ञानान्मोक्षो भवत्येव सर्वाकार्यकृतोपि तु । आनन्दो ह्रसतेकार्याच्छुभं कृत्वा तु वर्धते ।। इति ब्रह्माण्डे ।।&lt;br&gt;&#xA;सर्वदुःखनिवृत्तिश्च ज्ञानिनो निश्चितेन हि । उपासया कर्मभिश्च भक्त्या चानन्दचित्रता ।। इति बृहत्तन्त्रे ।।&lt;br&gt;&#xA;धर्मस्वरूपचित्रत्वाद्यो यो देवमनोगतः । स एव धर्मो विज्ञेयो न ह्येते लोकसम्मिताः ।। इति च पाद्मे ।।&lt;br&gt;&#xA;।। इति कामचाराधिकरणम् ।।4।।&lt;br&gt;&#xA;ॐ सर्वथापि तु त एवोभयलिङ्गात् ॐ ।।34।।&lt;br&gt;&#xA;सर्वप्रकारेणोत्साहेपि ये ज्ञानयोग्यास्त एव ज्ञानं प्राप्नुवन्ति नान्ये । ‘य आत्मापहतपाप्मा विजरो विमृत्युर्विशोकोविजिघत्सोपिपासः सत्यकामः&lt;br&gt;&#xA;सत्यसङ्कल्पः सोन्वेष्टव्यः स विजिज्ञासितव्यः&amp;rsquo; इति श्रुत्याचार्योपदेशसाम्येपि विरोचनो विपरीतज्ञानमापेन्द्रः सम्यग्ज्ञानमित्युभयविधलिङ्गात्&lt;br&gt;&#xA;।।34।।&lt;br&gt;&#xA;ॐ अनभिभवं च दर्शयति ॐ ।।35।।&lt;br&gt;&#xA;‘दैवीमेव सम्पत्तिं देवा अभिगच्छन्त्यासुरीमेव चासुरा नैतयोरभिभवः कदाचित् स्वभाव एव ह्यवतिष्ठन्ते&amp;rsquo; इति स्वभावानभिभवं च दर्शयति&lt;br&gt;&#xA;।।35।।&lt;br&gt;&#xA;ॐ अन्तरा चापि तु तद्दृष्टेः ॐ ।।36।।&lt;br&gt;&#xA;सम्यग्ज्ञानविपरीतज्ञानयोरन्तरा स्थितानामपि देवासुरभावयोर्दाढ्यदृष्टेः ।।36।।&lt;br&gt;&#xA;ॐ अपि स्मर्यते ॐ ।।37।।&lt;br&gt;&#xA;असुरा आसुरेणैव स्वभावेन च कर्मणा । ज्ञानेन विपरीतेन तमो यान्ति विनिश्चयात् ।।&lt;br&gt;&#xA;देवा दैवस्वभावेन कर्मणा चाप्यसंशयम् । सम्यग्ज्ञानेन परमां गतिं गच्छन्ति वैष्णवीम् ।।&lt;br&gt;&#xA;नानयोरन्यथाभावः कदाचित् क्वापि विद्यते । मानुषा मिश्रमतयो विमिश्रगतयोपि च ।। इति स्कान्दे ।।37।।&lt;br&gt;&#xA;ॐ विशेषानुग्रहं च ॐ ।।38।।&lt;br&gt;&#xA;‘शृण्वे वीर उग्रमुग्रं दमायन्नन्यमन्यमति नेनीयमानः । एधमानद्विळुभयस्य राजा चोष्कूयते विश इन्द्रो मनुष्यान् ।।&amp;rsquo;&lt;br&gt;&#xA;इति विशेषानुग्रहं च दर्शयति देवेषु परमेश्वरस्य ।&lt;br&gt;&#xA;‘असुरान् दमयन् विष्णुः स्वपदं च सुरान्नयन् । पुनः पुनर्मानुषांस्तु सृतावावर्तयत्यसौ ।।&amp;rsquo; इति भविष्यत्पर्वणि ।।38।।&lt;br&gt;&#xA;ॐ अतस्त्वितरज्ज्यायो लिङ्गाच्च ॐ ।।39।।&lt;br&gt;&#xA;देवभागादसुरभागा एव बहुलः । ‘तस्मान्न जनतामियात्&amp;rsquo; इति लिङ्गात् । चशब्दात् ‘तत कनीयसा एव देवा ज्यायसा असुराः&amp;rsquo; इति श्रुतेश्च ।&lt;br&gt;&#xA;‘असुरा बहुला यस्मात् तस्मान्न जनतामियात्&amp;rsquo; इति ब्राह्मे ।।39।।&lt;br&gt;&#xA;ॐ तद्भूतस्य तु तद्भावो जैमिनेरपि नियमातद्रूपाभावेभ्यः ॐ ।।40।।&lt;br&gt;&#xA;असुरजातेरेवासुरत्वं देवजातेरेव देवत्वं जैमिनेरपि सिद्धमेव । ‘नासुरा दैवीं न देवा आसुरीं च मनुष्या दैवीमासुरीं च गतिमीयुरात्मीयामेव&lt;br&gt;&#xA;जातिमनुभवन्ति&amp;rsquo; इति नियमश्रुतेः । ‘नासुराणां दैवं रूपं न देवानामासुरं न चोभयं मनुष्याणां यो यद्रूपः स तद्रूपो निसर्गो ह्येष भवति&amp;rsquo;&lt;br&gt;&#xA;इत्यतद्रूपत्वश्रुतेः । ‘तं भूतिरिति देवा उपासाञ्चक्रिरे ते बभूवुस्तस्माद्धाप्येतर्हि सुप्तो भूर्भूरित्येव प्रश्वसित्यभूतिरित्यसुरास्ते ह पराबभूवुः&amp;rsquo; इति&lt;br&gt;&#xA;देवासुराणां भावाभावश्रुतेश्च ।&lt;br&gt;&#xA;देवानां भूतिरित्येव मनो विष्णौ स्वभावतः । असुराणामभूतित्वेनैतन्नेयमतोन्यथा ।।&lt;br&gt;&#xA;देवाः शापाभिभूतत्वात् प्रह्लादाद्या बभूविरे । अतः सुगतिरेतेषां नान्यथा व्यत्ययो भवेत् ।। इति चाध्यात्मे ।।40।।&lt;br&gt;&#xA;।। इति उभयलिङ्गाधिकरणम् ।।5।।&lt;br&gt;&#xA;ॐ न चाधिकारिकमपि पतनानुमानात् तदयोगात् ॐ ।।41।।&lt;br&gt;&#xA;न च परमात्मैश्वर्यादिकमाकाङ्क्ष्यम् । ब्रह्मादीनामपि नाकाङ्क्ष्यं किमु परस्येति सूचयितुमपिशब्दः । चशब्दस्तु ज्ञानार्थिनां&lt;br&gt;&#xA;पूर्वोक्तादित्थम्भावान्तरसूचकः । अयोग्यमारोढुं प्रयतन् प्रपतन् हि दृश्यते । एवमयोग्यस्य परमात्मैश्वर्यस्य ब्रह्मादिपदस्य चाकाङ्क्षायां&lt;br&gt;&#xA;पतनमनुमीयते ।&lt;br&gt;&#xA;न देवपदमन्विच्छेत् कुत एव हरेर्गुणान् । इच्छन् पतति पूर्वस्मादधस्ताद् यत्र नोत्थितिः ।। इति ब्रह्माण्डे ।।&lt;br&gt;&#xA;स्वकायमिच्छमानं तु राजाद्याः पातयन्ति हि । एवमेव सुराद्याश्च हरिश्च स्वपदेच्छुकम् ।।&lt;br&gt;&#xA;इत्याद्यनुमानरूपवाक्याच्च ।&lt;br&gt;&#xA;‘मायाभिरुत् सिसृप्सत इन्द्र द्यामारुरुक्षतः । अव दस्यूं?रधूनुथाः&amp;rsquo; इति च श्रुतिः ।।41।।&lt;br&gt;&#xA;ॐ उपपूर्वमपीत्येके भावशमनवत्तदुक्तम् ॐ ।।42।।&lt;br&gt;&#xA;उपदेवपदं च नाकाङ्क्ष्यमित्येके । भावशमनवदृषिपदवदेव । तच्चोक्तमिन्द्रद्युम्नश्रुतौ - ‘अथ यथर्षीन् प्रजापतीन्नाकाङ्क्षेदेवं न गन्धर्वान्न&lt;br&gt;&#xA;विद्याधरान्न सिद्धान्&amp;rsquo; इति । बृहत्संहितायाम्-&lt;br&gt;&#xA;न देवानभिकाङ्क्षेत कुत एव हरेर्गुणान् । प्राजापत्यान्न चार्षांश्च गान्धर्वादीनपि क्वचित् ।।&lt;br&gt;&#xA;ऋष्यादिषु विशेषे तु दोषो नैवाविशेषतः ।। इति विशेषदर्शनार्थमेक इत्युक्तम् ।।42।।&lt;br&gt;&#xA;ॐ बहिस्तूभयथापि स्मृतेराचाराच्च ॐ ।।43।।&lt;br&gt;&#xA;देवर्षिगन्धर्वादिपदेभ्योन्यत्र शुभविषय आकाङ्क्षायामनाकाङ्क्षायां च न पतनम् ।&lt;br&gt;&#xA;देवर्षिगन्धर्वाणां पदाकाङ्क्षी पतेत् ध्रुवम् । अन्यत्र शुभमाकाङ्क्षन्न पतेदविरोधतः ।। इति स्मृतेः ।।&lt;br&gt;&#xA;नानात्वमेव कामानां नाकामः क्व च दृश्यते । अतोविरुद्धकामः स्यादकामस्तेन भण्यते ।। इत्याचाराच्च ।।43।।&lt;br&gt;&#xA;।। इति आधिकारिकाधिकरणम् ।।6।।&lt;br&gt;&#xA;ॐ स्वामिनः फलश्रुतेरित्यात्रेयः ॐ ।।44।।&lt;br&gt;&#xA;‘ब्रह्मविदाप्नोति परम्&amp;rsquo; इत्यादिफलं स्वामिनां देवानामेव भवति । ‘यदु किञ्चेमाः प्रजाः शुभमाचरन्ति देवा एव तदाचरन्ति यदु किं चेमाः प्रजाः&lt;br&gt;&#xA;विजानते देवा एव तद्विजानते देवानां ह्येतद्भवति स्वामी हि फलमश्नुते नास्वामी कर्म कुर्वाणः&amp;rsquo; इति माध्यन्दिनायनश्रुतेरित्यात्रेयो मन्यते&lt;br&gt;&#xA;।।44।।&lt;br&gt;&#xA;ॐ आर्त्विज्यमित्यौडुलोमिस्तस्मै हि परिक्रियते ॐ ।।45।।&lt;br&gt;&#xA;सत्रयागेष्वृत्विजामपि फलदर्शनादल्पं फलं प्रजानामपि भवतीत्यौडुलोमिर्मन्यते । तदर्थं देवैः क्रियमाणत्वात् ।।45।।&lt;br&gt;&#xA;ॐ सहकार्यन्तरविधिः पक्षेण तृतीयं तद्वतो विध्यादिवत् ॐ ।।46।।&lt;br&gt;&#xA;तृतीयः स्वपक्षः । देवानां ज्ञापनादिकर्मणि सहकार्यन्तरत्वेन प्रजा विधीयन्ते । यथा प्रजावतो राज्ञः प्रजाः सहकारित्वेन विधीयन्ते । यथा&lt;br&gt;&#xA;वाचार्यस्य शिष्याः । वाराहे च-&lt;br&gt;&#xA;ज्ञानादिदानं देवानां विष्णुना साधु चोदितम् । वेदे च तेषां विहितं तत्राचार्यो महत्तरः ।।&lt;br&gt;&#xA;विहितस्सहकारित्वे सहकार्यन्तरं प्रजाः । पातृत्वेन यथा राज्ञो यथा शिष्याः गुरोरपि ।।&lt;br&gt;&#xA;तस्माच्छ्रुतं फलं तासामाचार्याणां महत्तरम् । ततो महत्तरं प्रोक्तं देवानामुत्तरोत्तरम् ।। इति ।।46।।&lt;br&gt;&#xA;।। इति फलश्रुत्यधिकरणम् ।।7।।&lt;br&gt;&#xA;ॐ कृत्स्नभावात्तु गृहिणोपसंहारः ॐ ।।47।।&lt;br&gt;&#xA;‘कुटुम्बे शुचौ देशे स्वाध्यायमधीयानो धार्मिकान् विदधत्&amp;rsquo; इत्युक्त्वा ‘न च पुनरावर्तते न च पुनरावर्तते&amp;rsquo; इति गृहिणोपसंहारः क्रियते तस्मात्&lt;br&gt;&#xA;गृहस्थस्यैवोत्तमत्वमिति न वाच्यम् । यतः कृत्स्नगृहस्थान् देवानपेक्ष्यैवोपसंहारः क्रियते । ‘कृत्स्नाः ह्येते गृहिणो देवाः कृत्स्ना एते यतयोत एतेषां न&lt;br&gt;&#xA;पुत्राः दायमुपयन्ति न चैते गृहान् विसृजन्त्यरागा अद्वेषा अलोभाः सर्वभोगाः सर्वज्ञाः सर्वकर्तारः&amp;rsquo; इति पौत्रायणश्रुतिः ।।47।।&lt;br&gt;&#xA;ॐ मौनवदितरेषामप्युपदेशात् ॐ ।। 48।।&lt;br&gt;&#xA;न चाश्रमद्वयमेव देवानाम् ।&lt;br&gt;&#xA;‘देवा एव ब्रह्मचारिणो देवा एव गृहस्था देवा एव वनस्था यथा ह्येते मुनय एवं सर्ववर्णाः सर्वाश्रमाः सर्वं ह्येते कर्म कुर्वन्ति&amp;rsquo; इति कौण्ठरव्यश्रुतौ&lt;br&gt;&#xA;यतित्वदृष्टान्तेनान्येषामप्युपदेशात् ।।48।।&lt;br&gt;&#xA;।। इति कृत्स्नभावाधिकरणम् ।।8।।&lt;br&gt;&#xA;ॐ अनाविष्कुर्वन्नन्वयात् ॐ ।।49।।&lt;br&gt;&#xA;‘एतां विद्यामधीत्य ब्रह्मदर्शी वाव भवति । स एतां मनुष्येषु विब्रूयात् । यथा यथा ह वै ब्रूयात् तथा तथाधिको भवति&amp;rsquo; इति माठरश्रुतौ विद्यादानं&lt;br&gt;&#xA;श्रूयते । । तच्च बहूनां स्वीकरणार्थमाविष्कारेणेति न मन्तव्यम् । अन्वयाद्युक्तेः । आविष्कारेयोग्यानामपि स्वीकारप्राप्तिः । तच्च निषिद्धम्-&lt;br&gt;&#xA;मा नः स्तेनेभ्यो ये अभि द्रुहस्पदे निरामिणो रिपवोन्नेषु जागृधुः । येषां नैतन्नापरं किं च नैकं ब्रह्मणस्पते ब्रूहि तेभ्यः कदाचित् ।।&lt;br&gt;&#xA;अथोशमेनोपरताः मनुष्याः ये धर्मिणो ब्रूहि तेभ्यः सदा नः । आदेवानामोहते वि व्रयो हृदि बृहस्पते न परः साम्नो विदुः ।। इति&lt;br&gt;&#xA;विद्या ह वै ब्राह्मणमाजगाम गोपाय मां शेवधिस्टेहमस्मि । अनार्यकायानृजवे शठाय न मां ब्रूया ऋजवे ब्रूहि नित्यम् ।। इति च ।।49।।&lt;br&gt;&#xA;।। इति अनाविष्काराधिकरणम् ।।9।।&lt;br&gt;&#xA;ॐ ऐहिकमप्रस्तुतप्रतिबन्धे तद्दर्शनात् ॐ ।।50।।&lt;br&gt;&#xA;‘आत्मा वा अरे द्रष्टव्यः श्रोतव्यो मन्तव्यो निदिध्यासितव्यः&amp;rsquo; इति दर्शनार्थं श्रवणादि विधीयते । तच्च दर्शनमैहिकमेव प्रारब्धप्रतिबन्धाभावे ।&lt;br&gt;&#xA;‘श्रुत्वात्मानं मतिपूर्वं ह्युपास्येहैव दृष्टिं परमस्य विन्देत् । यद्यारब्धं कर्म निबन्धकं स्यात् प्रेत्यैव पश्येद्योगमेवान्ववेक्ष्य ।।&amp;rsquo; इति सौपर्णश्रुतौ&lt;br&gt;&#xA;दर्शनात् ।&lt;br&gt;&#xA;अनादिजन्मसम्बन्धं निभेत्तुं पापपञ्जरम् । यावत्या सेवया शक्यं तावत्कार्यं न संशयः ।।&lt;br&gt;&#xA;यावद्दूरे स्थितो गम्यात् तावद् गन्तव्यमेव हि । इह जन्मान्तरे वापि तावत्यैव तु दर्शनम् ।।&lt;br&gt;&#xA;श्रवणं मननं चैव निदिध्यासनमेव च । परे गुरौ च या भक्तिः परिचर्यादिकं हरेः ।।&lt;br&gt;&#xA;एषा सेवेति सम्प्रोक्ता यथा तद्दर्शनं भवेत् ।। इति च बृहत्संहितायाम् ।।50।।&lt;br&gt;&#xA;ॐ एवं मुक्तिफलानियमस्तदवस्थावधृतेस्तदवस्थावधृतेः ॐ ।।51।।&lt;br&gt;&#xA;एवमेव प्रारब्धकर्माभावे शरीरपातानन्तरमेव मोक्षः तद्भावे जन्मान्तरणीत्यनियमः । धर्मी स्वर्गं विधर्मी निरयमेत्येव ब्रह्मसंस्थोमृतमेत्येव ।&lt;br&gt;&#xA;ब्रह्मसंस्थोमृतमिति ब्रह्मसंस्थस्य मोक्षस्यैवावधारणात् ।&lt;br&gt;&#xA;विद्वानमृतमाप्नोति नात्र कार्या विचारणा । अवसन्नं यदारब्धं कर्म तत्रैव गच्छति ।।&lt;br&gt;&#xA;न चेद्बहूनि जन्मानि प्राप्यैवान्ते न संशयः ।। इति च नारायणाध्यात्मे ।।51।।&lt;br&gt;&#xA;।। इति मुक्तिफलाधिकरणम् ।।11।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रभाष्ये तृतीयाध्यायस्य चतुर्थः पादः ।।&lt;/p&gt;</description>
    </item>
  </channel>
</rss>
