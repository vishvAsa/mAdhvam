<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/bhAShyam/mUlam/04/</link>
    <description>Recent content in &#43;०४ on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/bhAShyam/mUlam/04/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/mAdhvam/tattvam/madhvaH/bhAShyam/mUlam/04/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/mUlam/04/01/</guid>
      <description>&lt;p&gt;१&#xA;फलं निगद्यतेस्मिन्नध्याये । कर्मनाशाख्यं फलमस्मिन् पादे । नित्यशः कार्यं सर्वथा भाव्यं साधनं प्रथमत उच्यते । प्रायिकत्वाच्चाध्यायानां&lt;br&gt;&#xA;पादानां च न विरोधः ।&lt;br&gt;&#xA;ॐ आवृत्तिरसकृदुपदेशात् ॐ ॥1॥&lt;br&gt;&#xA;‘आत्मा वा अरे द्रष्टव्यः श्रोतव्यो मन्तव्यो निदिध्यासितव्यः&amp;rsquo; इत्यादीनां नाग्निष्टोमादिवदेकवारेणैव फलप्राप्तिः । किन्त्वावृत्तिः कर्तव्या ।&lt;br&gt;&#xA;‘स य एषोणिमेतदात्म्यमिदं सर्वम्&amp;rsquo; इत्याद्यसकृदुपदेशात् ॥1॥&lt;br&gt;&#xA;ॐ लिङ्गाच्च ॐ ॥2॥&lt;br&gt;&#xA;‘स तपोतप्यत&amp;hellip; पुनरेव वरुणं पितरमुपससाद&amp;rsquo; इत्याद्यावर्तनलिङ्गाच्च ।&lt;br&gt;&#xA;‘नित्यशः श्रवणं चैव मननं ध्यानमेव च । कर्तव्यमेव पुरुषैबर्रह्मदर्शनमिच्छुभिः ॥&amp;rsquo; इति बृहत्तन्त्रे ॥2॥&lt;br&gt;&#xA;॥ इति आवृत्यधिकरणम् ॥1॥&lt;br&gt;&#xA;ॐ आत्मेति तूपगच्छन्ति ग्राहयन्ति च ॐ ॥3॥&lt;br&gt;&#xA;आत्मेत्युपदेश उपासनं च मोक्षार्थिभिः सर्वथा कार्यमेव । ‘नान्यं विचिन्तय आत्मानमेवाहं विजानीयामात्मानमुपास आत्मा हि ममैष भवति&amp;rsquo;&lt;br&gt;&#xA;इति ह्युपगच्छन्ति । ‘आत्मेत्येवोपास्स्व आत्मेत्येव विजानीहि नान्यं किञ्चन विजानथ आत्मा ह्येवैष भवति&amp;rsquo; इति ग्राहयन्ति च ।&lt;br&gt;&#xA;आत्मेत्युपासनं कार्यं सर्वथैव मुमुक्षुभिः । नानाक्लेशसमायुक्तोप्येतावन्नैव विस्मरेत् ॥ इति भविष्यत्पर्वणि ॥&lt;br&gt;&#xA;आत्मा विष्णुरिति ध्यानं विशेषणविशेष्यतः । सर्वेषां च मुमुक्षूणामुपदेशश्च तादृशः ॥&lt;br&gt;&#xA;कर्तव्यो नास्य हानेन कस्यचिन्मोक्ष इष्यते ॥ इति ब्राह्मे ॥3॥&lt;br&gt;&#xA;॥ इति आत्मोपगमाधिकरणम् ॥3॥&lt;br&gt;&#xA;ॐ न प्रतीके न हि सः ॐ ॥4॥&lt;br&gt;&#xA;‘नाम ब्रह्मेत्युपास्ते&amp;rsquo; इत्यादिना शब्दभ्रान्त्या न प्रतीके ब्रह्मदृष्टिः कार्या । किन्तु तत्स्थत्वेनैवोपासनं कार्यम् । ब्रह्मतर्के च -&lt;br&gt;&#xA;नामादिप्राणपर्यन्तमुभयोः प्रथमात्वतः । ऐक्यदृष्टिरिति भ्रान्तिरबुधानां भविष्यति ॥&lt;br&gt;&#xA;नामादिस्थितिरेवात्र ब्रह्मणो हि विधीयते । सर्वाथा प्रथमा यस्मात् सप्तम्यर्था ततो मता ॥ इति ॥4॥&lt;br&gt;&#xA;॥ इति नप्रतीकाधिकरणम् ॥3॥&lt;br&gt;&#xA;ॐ ब्रह्मदृष्टिरुत्कर्षात् ॐ ॥5॥&lt;br&gt;&#xA;ब्रह्मदृष्टिश्च सर्वथा कार्यैव परमेश्वरे । उत्कृष्टत्वात् ।&lt;br&gt;&#xA;ब्रह्मदृष्ट्या सदोपास्यो विष्णुः सर्वैरपि ध्रुवम् । महत्त्ववाची शब्दौयं महत्त्वज्ञानमेव हि ॥&lt;br&gt;&#xA;सर्वतः प्रीतिजनकमतस्तत्सर्वथा भवेत् । आत्मेत्येव यदोपासा तदा ब्रह्मत्वसंयुता ॥&lt;br&gt;&#xA;कार्यैव सर्वथा विष्णोबर्रह्मत्वं न परित्यजेत् ॥ इति ब्रह्मतर्के ॥5॥&lt;br&gt;&#xA;॥ इति ब्रह्मदृष्ट्यधिकरणम् ॥4॥&lt;br&gt;&#xA;ॐ आदित्यादिमतयश्चाङ्ग उपपत्तेः ॐ ॥6॥&lt;br&gt;&#xA;‘चक्षोः सूर्यो अजायत&amp;rsquo; इत्याद्युपासनं च देवानां कार्यमेव । स्वोत्पत्तिस्थानत्वात् स्वाश्रयत्वात् मुक्तौ तत्र लयस्यापेक्षितत्वाच्चोपपन्नं&lt;br&gt;&#xA;तथोपासनम् । नारायणतन्त्रे च -&lt;br&gt;&#xA;आधिव्याधिनिमित्तेन विक्षिप्तमनसोपि तु । गुणानां स्मरणाशक्तौ विष्णोबर्रह्मत्वमेव तु ॥&lt;br&gt;&#xA;स्मर्तव्यं सततं तत्तु न कदाचित् परित्यजेत् । अत्र सर्वगुणानां च यतोन्तर्भाव इष्यते ॥&lt;br&gt;&#xA;स्वोत्पत्त्यङ्गं च देवानां विष्णोश्चिन्त्यं सदैव तु ॥ तेषां तत्र प्रवेशो हि मुक्तिरित्युच्यते बुधैः ॥&lt;br&gt;&#xA;तदाश्रिताश्च ते नित्यं ततश्चिन्त्यं विशेषतः ॥ इति ॥6॥&lt;br&gt;&#xA;॥ इति आदित्यादिमत्यधिकरणम् ॥5॥&lt;br&gt;&#xA;ॐ आसीनः सम्भवात् ॐ ॥7॥&lt;br&gt;&#xA;सर्वदोपासनं कुर्वन्नप्यासीनो विशेषतः कुर्यात् । तदा विक्षेपाल्पत्वेन सम्भवात् ॥7॥&lt;br&gt;&#xA;ॐ ध्यानाच्च ॐ ॥8॥&lt;br&gt;&#xA;स्मरणोपासनं चैव ध्यानात्मकमिति द्विधा । स्मरणं सर्वदा योग्यं ध्यानोपासनमासने ॥&lt;br&gt;&#xA;नैरन्तर्यं मनोवृत्तेर्ध्यानमित्युच्यते बुधैः । आसीनस्य भवेत् तत्तु न शयानस्य निद्रया ॥&lt;br&gt;&#xA;स्थितस्य गच्छतो वापि विक्षेपस्यैव सम्भवात् । स्मरणात् परमं ज्ञेयं ध्यानं नास्त्यत्र संशयः ॥ इति च नारायणतन्त्रे ।&lt;br&gt;&#xA;अतो ध्यानत्वाच्च ॥8॥&lt;br&gt;&#xA;ॐ अचलत्वं चापेक्ष्य ॐ ॥9॥&lt;br&gt;&#xA;‘अचलं चेच्छरीरं स्यान्मनसश्चाप्यचालनम् । चलने तु शरीरस्य चञ्चलं तु मनो भवेत् ॥&amp;rsquo; इति च ब्रह्माण्डे ॥9॥&lt;br&gt;&#xA;ॐ स्मरन्ति च ॐ ॥10।।&lt;br&gt;&#xA;समं कायशिरोग्रीवं धारयन्नचलं स्थिरः । सम्प्रेेक्ष्य नासिकाग्रं स्वं दिशश्चानवलोकयन् ।। इत्यादि ।।10।।&lt;br&gt;&#xA;ॐ यत्रैककाग्रता तत्राविशेषात् ॐ ।।11।।&lt;br&gt;&#xA;देशकालावस्थादिषु यत्रैकाग्रता भवति तत्रैव स्थातव्यम् ।&lt;br&gt;&#xA;तमेव देशं सेवेत तं कालं तामवस्थितिम् । तानेव भोगान् सेवेत मनो यत्र प्रसीदति ।।&lt;br&gt;&#xA;न हि देशादिभिः कश्चित् विशेषः समुदीरितः । मनः प्रसादनार्थं हि देशकालादिचिन्तना ।। इति वाराहे ।।11।।&lt;br&gt;&#xA;।। इति आसनाधिकरणम् ।।6।।&lt;br&gt;&#xA;ॐ आ प्रायणात् तत्रापि हि दृष्टम् ॐ ।।12।।&lt;br&gt;&#xA;यावन्मोक्षस्तावदुपासनादि कार्यम् । ‘स यो ह वै तद्भगवन्मनुष्येषु प्रायणान्तमोङ्कारमभिध्यायीत&amp;rsquo; इति हि श्रुतिः । ‘सर्वदैनमुपासीत&lt;br&gt;&#xA;यावद्विमुक्तिर्मुक्ता अपि ह्येनमुपासते&amp;rsquo; इति सौपर्णश्रुतिः ।&lt;br&gt;&#xA;श्रुणुयाद्यावदज्ञानं मतिर्यावदयुक्तता । ध्यानं च यावदीक्षा स्यान्नेक्षा क्वचन बाध्यते ।।&lt;br&gt;&#xA;दृष्टतत्त्वस्य च ध्यानं यदा दृष्टिर्न विद्यते । भक्तिश्चानन्तकालीना परमे ब्रह्मणि स्फुटा ।।&lt;br&gt;&#xA;आ विमुक्तेर्विधिर्नित्यं स्वत एव ततः परम् ।। इति ब्रह्माण्डे ।।12।।&lt;br&gt;&#xA;।। इति प्रायणाधिकरणम् ।।7।।&lt;br&gt;&#xA;ॐ तदधिगम उत्तरपूर्वाघयोरश्लेषविनाशौ तद्-व्यपदेशात् ॐ ।।13।।&lt;br&gt;&#xA;ब्रह्मदर्शन उत्तरघस्याश्लेषः पूर्वस्य विनाशश्च । ‘तद्यथा पुष्करपलाश आपो न श्लिष्यन्त एवमेवंविदि पापं कर्म न श्लिष्यते&amp;rsquo;&lt;br&gt;&#xA;‘तद्यथैषीकातूलमग्नौ प्रोतं प्रदूयेतैवं हैवास्य सर्वे पाप्मानं प्रदूयन्ते&amp;rsquo; इति तद्-व्यपदेशात् ।।13।।&lt;br&gt;&#xA;ॐ इतरस्याप्येवमसंश्लेषः पाते तु ॐ ।।14।।&lt;br&gt;&#xA;पुण्यस्याप्येवमसंश्लेषः पाते । तुशब्दोनुत्थानवाची ।&lt;br&gt;&#xA;यथाश्लेषो विनाशश्च मुक्तस्य तु विकर्मणः । एवं सुकर्मणश्चापि पततस्तमसि ध्रुवम् ।। इति चाग्नेये ।।14।।&lt;br&gt;&#xA;ॐ अनारब्धकार्ये एव तु पूर्वे तदवधेः ॐ ।।15।।&lt;br&gt;&#xA;अनारब्धकार्ये एव पूर्वे पुण्यपापे विनश्यतः । ‘तस्य तावदेव चिरं यावन्न विमोक्ष्येथ सम्पत्स्यते&amp;rsquo; इति तदवधेः । तुशब्दः स्मृतिद्योतकः ।&lt;br&gt;&#xA;यदनारब्धपापं स्यात् तद्विनश्यति निश्चयात् । पश्यतो ब्रह्म निर्द्वन्द्वं हीनं च ब्रह्म पश्यतः ।।&lt;br&gt;&#xA;द्विषतो वा भवेत् पुण्यनाशो नास्त्यत्र संशयः । तस्याप्यारब्धकार्यस्य न विनाशोस्ति कुत्रचित् ।।&lt;br&gt;&#xA;आरब्धयोश्च नाशः स्यादल्पयोः पुण्यपापयोः ।। इति च नारायणतन्त्रे ।।15।।&lt;br&gt;&#xA;ॐ अग्निहोत्रादि तु तत्कार्यायैव तद्दर्शनात् ॐ ।।16।।&lt;br&gt;&#xA;अग्निहोत्राद्यपि तु मोक्षेनुभावायैव । तुशब्दात् ब्रह्मदर्शनवतः । ‘स एनमविदितो न भुनक्ति यथा वेदो वाननूक्तोन्यद्वा कर्माकृतम् यदि ह वा&lt;br&gt;&#xA;अप्यनेवंविन्महत्पुण्यं कर्म करोति तद्धास्यान्ततः क्षीयत एवात्मानमेव लोकमुपासीत स य आत्मानमेव लोकमुपास्ते न हास्य कर्म&lt;br&gt;&#xA;क्षीयतेस्माद्ध्येवात्मनो यद्यत्कामयते तत्तत् सृजते&amp;rsquo; इति तद्दर्शनात् ।।16।।&lt;br&gt;&#xA;ॐ अतोन्यदपीत्येकेषामुभयोः ॐ ।।17।।&lt;br&gt;&#xA;मुक्तावनुभवकारणाद्यदन्यत् तत् पुण्यमपि विनश्यति अप्रारब्धमनभीष्टं च । तथा ह्येकेषां पाठ उभयोस्त्यागेन- ‘तस्य पुत्रा दायमुपयन्ति&lt;br&gt;&#xA;सुहृदः साधुकृत्यां द्विषन्तः पापकृत्याम्&amp;rsquo; इति ।&lt;br&gt;&#xA;‘अनभीष्टमनारब्धं पुण्यमप्यस्य नश्यति । किमु पापं परब्रह्मज्ञानिनो नास्ति संशयः ।।&amp;rsquo; इति पाद्मे ।।17।।&lt;br&gt;&#xA;ॐ यदेव विद्ययेति हि ॐ ।।18।।&lt;br&gt;&#xA;ब्रह्मदर्शिकृतमल्पमपि पुण्यं महत्तममनन्तं च भवति । ‘यदेव विद्यया करोति श्रद्धयोपनिषदा तदेव वीर्यवत्तरं भवति&amp;rsquo; इति श्रुतेः । ‘न हास्य&lt;br&gt;&#xA;कर्म क्षीयते&amp;rsquo; इति च ।&lt;br&gt;&#xA;‘अल्पमात्रकृतो धर्मो भवेज्ज्ञानवतो महान् । महानपि कृतो धर्मो ह्यज्ञानां निष्फलो भवेत् ।।&amp;rsquo; इति च भारते ।।18।।&lt;br&gt;&#xA;ॐ भोगेन त्वितरे क्षपयित्वा सम्पत्स्यते ॐ ।।19।।&lt;br&gt;&#xA;आरब्धपुण्यपापे भोगेन क्षपयित्वा ब्रह्म सम्पत्स्यते । अथेति नियमसूचकः ।&lt;br&gt;&#xA;‘आरब्धपुण्यपापस्य भोगेन क्षपणादनु । प्राप्नोत्येव तमो घोरं ब्रह्म वा नात्र संशयः ।।&lt;br&gt;&#xA;ब्रह्मणां शतकालात्तु पूर्वमारब्धसङ्क्षयः । नियमेन भवेन्नात्र कार्या काचिद्विचारणा ।।&amp;rsquo; इति नारायणतन्त्रे ।।19।।&lt;br&gt;&#xA;।। इति तदधिगमाधिकरणम् ।।8।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रभाष्ये चतुर्थाध्यायस्य प्रथमः पादः ।।&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/mAdhvam/tattvam/madhvaH/bhAShyam/mUlam/04/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/mUlam/04/02/</guid>
      <description>&lt;p&gt;द्वितीयः पादः ॥&lt;br&gt;&#xA;देवानां मोक्ष उत्क्रान्तिश्चास्मिन् पादे उच्यते-&lt;br&gt;&#xA;ॐ वाङ्मनसि दर्शनाच्छब्दस्य ॐ ॥1॥&lt;br&gt;&#xA;वागभिमानिन्युमा मनोभिमानिनि रुद्रे विलीयते । वाचो मनोवशत्वदर्शनात् । ‘तस्य यावन्न वाङ् मनसि सम्पद्यते&amp;rsquo; इति शब्दाच्च ।&lt;br&gt;&#xA;‘उमा वै वाक् समुद्दिष्टा मनो रुद्र उदाहृतः । तदेतन्मिथुनं ज्ञात्वा न दाम्पत्याद् विहीयते ॥&amp;rsquo; इति स्कान्दे ॥1॥&lt;br&gt;&#xA;ॐ अत एव च सर्वाण्यनु ॐ ॥2॥&lt;br&gt;&#xA;अत एव चशब्दात् सर्वाणि दैवतानि यथानुकूलं विलीयन्ते । ‘अग्नौ सर्वे देवा विलीयन्तेग्निरिन्द्रे इन्द्र उमायामुमा रुद्रे विलीयते एवमन्यानि&lt;br&gt;&#xA;दैवतानि यथानुकूलम्&amp;rsquo; इति गौपवनश्रुतिः ॥2॥&lt;br&gt;&#xA;॥ इति वाङ्मनसाधिकरणम् ॥1॥&lt;br&gt;&#xA;ॐ तन्मनः प्राण उत्तरात् ॐ ॥3॥&lt;br&gt;&#xA;‘मनः प्राण&amp;rsquo; इत्युत्तराद्वचनान्मनोभिमानी रुद्रः प्राणे वायौ विलीयते । ‘वायोर्वाव रुद्र उदेति वायौ विलीयते तस्मादाहुर्वायुर्देवानां श्रेष्ठः&amp;rsquo; इति च&lt;br&gt;&#xA;कौण्डिन्यश्रुतिः ॥3॥&lt;br&gt;&#xA;ॐ सोध्यक्षे तदुपगमादिभ्यः ॐ ॥4॥&lt;br&gt;&#xA;स प्राणः परमात्मनि विलीयते । ‘सर्वे प्राणमुपगच्छन्ति प्राणः परमुपगच्छति प्राणं देवा अनुप्राणन्ति प्राणः परमनुप्राणिति तस्मादाहुः प्राणस्य&lt;br&gt;&#xA;प्राणः इति&amp;rsquo; ‘प्राणः परस्यां देवतायाम्&amp;rsquo;&lt;br&gt;&#xA;‘मुक्ताः सन्तोग्निमाविश्य देवाः सर्वेपि भुञ्जते । अग्निरिन्द्रं तथेन्द्रश्च वायुमाविश्य सोपि तु ॥&lt;br&gt;&#xA;आविश्य परमात्मानं भुङ्क्ते भोगांस्तु बाह्यकान् । न ह्यानन्दो निजस्तेषां परैर्लभ्यः कथञ्चन ॥&lt;br&gt;&#xA;किमु विष्णोः परानन्दो न ते विष्णविति श्रुतेः । प्राणस्य तेजसि लयो मार्गमात्रमुदाहृतम् ॥&lt;br&gt;&#xA;सर्वेशितुश्च सर्वादेस्तस्यान्यत्र लयः कथम् ॥&amp;rsquo; इत्यादिश्रुतिस्मृतिभ्यः ॥4।।&lt;br&gt;&#xA;इति अध्यक्षाधिकरणम् ।।3।।&lt;br&gt;&#xA;ॐ भूतेषु तच्छ्रुतेः ॐ ।।5।।&lt;br&gt;&#xA;भूतेष्वन्येषां देवानां लयः । ‘भूतेषु देवाः विलीयन्ते भूतानि परे न पर उदेति नास्तमेत्येकल एव मध्ये स्थाता&amp;rsquo; इति बृहच्छ्रुतेः ।।5।।&lt;br&gt;&#xA;।। इति भूताधिकरणम् ।।4।।&lt;br&gt;&#xA;ॐ नैकस्मिन् दर्शयतो हि ॐ ।।6।।&lt;br&gt;&#xA;नैकस्मिन् भूते सर्वेषां देवानां लयः । ‘पृथिव्यामृभवो विलीयन्ते वरुणेश्विनावग्नावग्नयो वायाविन्द्रः सोम आदित्यो बृहस्पतिरित्याकाश एव&lt;br&gt;&#xA;साध्या विलीयन्ते । मृत्यवः पृथिव्यां वरुण आपोग्नयस्तेजसि मरुतो मारुत आकाशे विनायका विलीयन्ते&amp;rsquo; इति महोपनिषच्चतुर्वेदशिखा च&lt;br&gt;&#xA;दर्शयतः । अतोग्नौ देवा विलीयते इत्यत्र निर्दिष्टानामेव ।।6।।&lt;br&gt;&#xA;।। इति अनेकलयाधिकरणम् ।।5।।&lt;br&gt;&#xA;ॐ समना चासृत्युपक्रमादमृतत्वं चानुपोष्य ॐ ।।7।।&lt;br&gt;&#xA;देशतः कालतश्च व्याप्त्या समो ना परमपुरुषो यस्याः सा समना । संसारानुपक्रमात् स्वत एवामृतत्वं तस्याः । बृहच्छ्रुतिश्च- ‘द्वौ वाव&lt;br&gt;&#xA;सृत्यनुपक्रमौ प्रकृतिश्च परमश्च द्वावेतौ नित्यमुक्तौ नित्यौ च सर्वगतौ चैतौ ज्ञात्वा विमुच्यत&amp;rsquo; इति । नैतावता साम्यम् ।।7।।&lt;br&gt;&#xA;ॐ तदपीतेः संसारव्यपदेशात् ॐ ।।8।।&lt;br&gt;&#xA;‘समावेतौ प्रकृतिश्च परमश्च नित्यौ सर्वगतौ नित्यमुक्तावसमावेतौ प्रकृतिश्च परमश्च विलीनो हि प्रकृतौ संसारमेति विलीनः परमे ह्यमृतत्वमेति&amp;rsquo;&lt;br&gt;&#xA;इति सौपर्णश्रुतेः ।।8।।&lt;br&gt;&#xA;ॐ सूक्ष्मं प्रमाणतश्च तथोपलब्धेः ॐ ।।9।।&lt;br&gt;&#xA;सूक्ष्मत्वं चाधिकं ब्रह्मणः प्रकृतेः । ज्ञानानन्दैश्वर्यादिप्रमाणाधिक्यं च ।&lt;br&gt;&#xA;सर्वतः प्रकृतिः सूक्ष्मा प्रकृतेः परमेश्वरः । ज्ञानानन्दौ तथैश्वर्यं गुणाश्चान्येधिकाः प्रभोः ।। इति च तुरश्रुतिः ।।9।।&lt;br&gt;&#xA;ॐ नोपमर्देनातः ॐ ।।10।।&lt;br&gt;&#xA;अतस्तस्य ये विशेषगुणास्तेषामनुपमर्देनैव साम्यम् ।&lt;br&gt;&#xA;देशतः कालतश्चैव समा प्रकृतिरीश्वरे । उभयोरप्यबद्धत्वं तदबन्धः परात्मनः ।।&lt;br&gt;&#xA;स्वत एव परेशस्य सा चोपास्ते सदा हरिम् । प्रकृतेः प्राकृतस्यापि ये गुणास्ते तु विष्णुना ।।&lt;br&gt;&#xA;नियता नैव केनापि नियता हि हरेर्गुणाः ।। इति भविष्यत्पर्वणि ।।10।।&lt;br&gt;&#xA;ॐ अस्यैव चोपपत्तेरूष्मा ॐ ।।11।।&lt;br&gt;&#xA;‘द्विधा हीदमवदृश्यते ऊष्णावदनूष्मावच्च । तत्रोष्मावत् परं ब्रह्म यन्न जिघ्रन्ति न पश्यन्ति न शृण्वन्ति न विजानन्ति । अथानूष्मावत् प्रकृतिश्च&lt;br&gt;&#xA;प्राकृतं च यन्न जिघ्रन्ति जिघ्रन्ति च यन्न पश्यन्ति पश्यन्ति च यन्न शृण्वन्ति शृण्वन्ति च यन्न जानन्ति जानन्ति च&amp;rsquo; इति सौपर्णश्रुतेः किञ्चित्&lt;br&gt;&#xA;साम्योपपत्तेः ।।11।।&lt;br&gt;&#xA;ॐ प्रतिषेधादिति चेन्न शारीरात् ॐ ।।12।।&lt;br&gt;&#xA;‘असतो वा एष परो न हि कश्चिदेवं दृश्यते सर्वे ह्येतेणवो जायन्ते च म्रियन्ते च छिद्रा ह्येते भवन्ति । अथ परो न जायते न म्रियते पूर्णश्चैष&lt;br&gt;&#xA;भवति&amp;rsquo; इति चतुर्वेदशिखायां साम्यप्रतिषेधान्नेति चेन्न । शरीराद्धि साम्यं प्रतिषिध्यते ।।12।।&lt;br&gt;&#xA;कुतः&lt;br&gt;&#xA;ॐ स्पष्टो ह्येकेषाम् ॐ ।।13।।&lt;br&gt;&#xA;‘अथातः समाश्चासमाश्चाभिधीयन्ते समासमाश्चाथ समानि ब्रह्मणो रूपाणि यैरुत्पत्तिः स्थितिर्लयो नियतिरायतिश्चैकं ह्येवैतद्भवत्यथासमा&lt;br&gt;&#xA;ब्रह्मेन्द्रो रुद्रः प्रजापतिः बृहस्पतिर्ये के च देवा गन्धर्वा मनुष्याः पितरोसुरा यत्किञ्चेदं चरमचरं चाथ समासमा प्रकृतिर्वाव समासमैषा हि&lt;br&gt;&#xA;नित्याजरा तद्वशा च&amp;rsquo; इति स्पष्टो हि माध्यन्दिनायनानां समादिवादः ।।13।।&lt;br&gt;&#xA;ॐ स्मर्यते च ॐ ।।14।।&lt;br&gt;&#xA;मत्स्यकूर्मवराहाद्याः समाः विष्णोरभेदतः । ब्रह्माद्यास्त्वसमाः प्रोक्ताः प्रकृतिश्च समासमा ।। इति च वाराहे ।।14।।&lt;br&gt;&#xA;।। इति समनाधिकरणम् ।।6।।&lt;br&gt;&#xA;ॐ तानि परे तथा ह्याह ॐ ।।15।।&lt;br&gt;&#xA;प्राणद्वारेण सर्वाणि दैवतानि परमात्मनि विलीयन्ते । ‘सर्वे देवाः प्राणमाविश्य देवे मुक्ता लयं परमे यान्त्यचिन्त्ये&amp;rsquo; इति कौषारवश्रुतिः ।।15।।&lt;br&gt;&#xA;।। इति पराधिकरणम् ।।7।।&lt;br&gt;&#xA;ॐ अविभागो वचनात् ॐ ।।16।।&lt;br&gt;&#xA;‘एते देवा एतमात्मानमनुविश्य सत्याः सत्यकामाः सत्यसङ्कल्पाः यथानिकाममन्तर्बहिः परिचरन्ति&amp;rsquo; इति गौपवनश्रुतिः ।&lt;br&gt;&#xA;तत्परमेश्वरकामाद्यविभागेनैव तेषां सत्यकामत्वम् । ‘कामेन मे काम आगात् हृदयात् हृदयं मृत्योः&amp;rsquo; इति वचनात् ।&lt;br&gt;&#xA;‘मुक्तानां सत्यकामत्वं सामर्थ्यं च परस्य तु । कामानुकूलकामत्वं नान्यत् तेषां विधीयते ।।&amp;rsquo; इति ब्राह्मे ।।16।।&lt;br&gt;&#xA;।। इति अविभागाधिकरणम् ।।8।।&lt;br&gt;&#xA;ॐ तदोकोग्रज्वलनं तत्प्रकाशितद्वारो विद्यासामर्थ्यात् तच्छेषगत्यनुस्मृतियोगाच्च हार्दानुगृहीतः शताधिकया ॐ ।।17।।&lt;br&gt;&#xA;उत्क्रान्तिकाले हृदयस्याग्रज्वलनं भवति । ‘तस्य हैतस्य हृदयस्याग्रं प्रद्योतते&amp;rsquo; इति श्रुतेः । तत्प्रकाशितद्वारो निष्क्रामति । विद्यासामर्थ्यात् ।&lt;br&gt;&#xA;‘यं यं वापि स्मरन् भावं त्यजत्यन्ते कलेवरम् । तं तमेवैति कौन्तेय सदा तद्भावभावितः ।।&amp;rsquo;&lt;br&gt;&#xA;इति स्मृतेर्विद्याशेषगत्यनुस्मरणयोगाच्च । ‘आचार्यस्तु ते गतिं वक्ता&amp;rsquo; इति हि लिङ्गम् ।&lt;br&gt;&#xA;हृदिस्थेनैव हरिणा तस्यैवानुग्रहेण तु । उत्क्रान्तिबर्रह्मरन्ध्रेण तमेवोपासतो भवेत् ।। इति चाध्यात्मे ।&lt;br&gt;&#xA;शतं चैका च हृदयस्य नाड्यस्तासां मूर्धानमभिनिःसृतैका । तयोर्ध्वमायन्नमृतत्वमेति विष्वङ्गन्या उत्क्रमणे भवन्ति ।। इति च ।।17।।&lt;br&gt;&#xA;ॐ  रश्म्यनुसारी ॐ  ।।18।।&lt;br&gt;&#xA;निष्क्रमति । सहस्रं वा आदित्यस्य रश्मय आसु नाडीष्वाततास्य चेतः सुषुम्नो ब्रह्मयानः सुषुम्नायामाततस्तत्प्रकाशेनैष निर्गच्छति । इति हि&lt;br&gt;&#xA;पौत्रायणश्रुतिः ।।18।।&lt;br&gt;&#xA;ॐ निशि नेति चेन्न सम्बन्धात् ॐ ।।19।।&lt;br&gt;&#xA;रश्म्यभावात् ज्ञानिन उत्क्रमणं न युक्तमिति चेन्न । सर्वदा सम्बन्धात् रश्मीनाम् ।।19।।&lt;br&gt;&#xA;कियत्फलम् -&lt;br&gt;&#xA;ॐ यावद्देहभावित्वाद् दर्शयति च ॐ ।।20।।&lt;br&gt;&#xA;यावद्देहो विद्यते तावद्रश्मिसम्बन्धो अस्त्येव । संसृष्टा वा एते रश्मयश्च नाड्यश्च नैषां वियोगो यावदिदं शरीरमत एतैः पश्यत्येतैरुत्क्रामत्येतैः&lt;br&gt;&#xA;प्रवर्तते । इति हि माध्यन्दिनायनश्रुतिः ।।20।।&lt;br&gt;&#xA;ॐ अतश्चायनेपि हि दक्षिणे ॐ ।।21।।&lt;br&gt;&#xA;‘दक्षिणे मरणाद्याति स्वर्गं ब्रह्मोत्तरायणे&amp;rsquo; इत्युक्तेपि ज्ञानिनो दक्षिणायनोत्क्रान्तिः युज्यते ।&lt;br&gt;&#xA;शतं पञ्चैव सूर्यस्य दक्षिणायनरश्मयः । तावन्त एव निर्दिष्टा उत्तरायणरश्मयः ।।&lt;br&gt;&#xA;ते सर्वे देहसम्बद्धा सर्वदा सर्वदेहिनाम् । महर्लोकादिगन्तारः उत्तरायणरश्मिभिः ।।&lt;br&gt;&#xA;निर्गच्छन्तीतरैश्चापि यैरेष्टव्येतरा गतिः । उत्तरं दक्षिणमिति ते एव तु निगद्यते ।।&lt;br&gt;&#xA;न तु कालविशेषोस्ति ज्ञानिनां नियमात् फलम् । ददाति कालेनुगुणे फलं किञ्चिद्विशिष्यते ।।&lt;br&gt;&#xA;अत्युत्तमानां केषाञ्चिन्न विशेषोस्ति कालतः ।। इति नारायणाध्यात्मे ।।21।।&lt;br&gt;&#xA;।। इति हृदयाग्रज्वलनाधिकरणम् ।।9।।&lt;br&gt;&#xA;ॐ योगिनः प्रति स्मर्येते स्मार्ते चैते ॐ ।।22।।&lt;br&gt;&#xA;न केवलं कालादिकृते ब्रह्मचन्द्रगती स्मर्येते । किन्तु ज्ञानयोगिनः कर्मयोगिनश्च ।&lt;br&gt;&#xA;अग्निर्ज्योतिरहः शुक्लः षण्मासाः उत्तरायणम् । तत्र प्रयाता गच्छन्ति ब्रह्म ब्रह्मविदो जनाः ।।&lt;br&gt;&#xA;धूमो रात्रिस्तथा कृष्णः षण्मासाः दक्षिणायनम् । तत्र चान्द्रमसं ज्योतिर्योगी प्राप्य निवर्तते ।।&lt;br&gt;&#xA;इत्यत्र योगीति विशेषणात् स्मरणनिमित्ते चैते गती ।&lt;br&gt;&#xA;गत्यनुस्मरणात् ब्रह्म चन्द्रं वा गच्छन्ति ध्रुवम् । अननुस्मरतः काले स्मरणं प्राप्य वै गतिः ।। इति हि अध्यात्मे ।।22।।&lt;br&gt;&#xA;।। इति प्रतिस्मरणाधिकरणम् ।।10।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रभाष्ये चतुर्थाध्यायस्य द्वितीयः पादः ।।&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/mAdhvam/tattvam/madhvaH/bhAShyam/mUlam/04/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/mUlam/04/03/</guid>
      <description>&lt;p&gt;तृतीयः पादः ॥&lt;br&gt;&#xA;मार्गो गम्यं चास्मिन् पाद उच्यते-&lt;br&gt;&#xA;ॐ अर्चिरादिना तत्प्रथितेः ॐ ॥1॥&lt;br&gt;&#xA;‘तेचिषमभिसम्भवन्त्यर्चिषोहरह्ण आपूर्यमाणपक्षम्&amp;rsquo; इत्यर्चिषः प्राथम्यं श्रूयते । ‘यदा ह वै पुरुषोस्माल्लोकात् प्रैति स वायुमागच्छति&amp;rsquo; इति&lt;br&gt;&#xA;वायोः । तत्रार्चिषः प्राप्तिरेव प्रथमा ।&lt;br&gt;&#xA;द्वावेव मार्गौ प्रथितावर्चिरादिर्विपश्चिताम् । धूमादिः कर्मिणां चैव सर्ववेदविनिर्णयात् ॥&lt;br&gt;&#xA;अग्निज्योतिरिति द्वेधैवार्चिषः सम्प्रतिष्ठितिः । अग्निं गत्वा ज्योतिरेति प्रथमं ब्रह्म संव्रजन् ॥&lt;br&gt;&#xA;एकस्मिंस्तु पुरे संस्थो द्विरूपोग्नेः सुतो महान् ॥ इति च ब्रह्मतर्के ॥1॥&lt;br&gt;&#xA;॥ इति अर्चिराद्यधिकरणम् ॥1॥&lt;br&gt;&#xA;ॐ वायुशब्दादविशेषविशेषाभ्याम् ॐ ॥2॥&lt;br&gt;&#xA;अर्चिषो वायुं गच्छति । ‘स वायुमागच्छति&amp;rsquo; इति सामान्यवचनात् । ‘स इतो गतो द्वितीयां गतिं वायुमागच्छति वायोरहरह्ण आपूर्यमाणपक्षम्&amp;rsquo;&lt;br&gt;&#xA;इति विशेषवचनाच्च ॥2॥&lt;br&gt;&#xA;॥ इति वायुगत्यधिकरणम् ।।3।।&lt;br&gt;&#xA;ॐ तटितोधि वरुणस्सम्बन्धात् ॐ ।।3।।&lt;br&gt;&#xA;‘मासेभ्यस्संवत्सरं संवत्सरात् वरुणलोकं वरुणलोकात् प्रजापतलिोकम्&amp;rsquo; इति कौण्डिन्यश्रुतिः । ‘संवत्सरात् तटितमागच्छति तटितः&lt;br&gt;&#xA;प्रजापतलिोकम्&amp;rsquo; इति गौपवनश्रुतिः । ‘तत्र तटितो वरुणं गच्छति । तटिता ह्यूयते वरुणलोकस्तटिदुपरि मुक्तामयो राजते तत्रासौ वरुणो&lt;br&gt;&#xA;राजा सत्यानृते विविञ्चति&amp;rsquo; इत्युपरिसम्बन्धश्रुतेः ।।3।।&lt;br&gt;&#xA;।। इति तटिदधिकरणम् ।।4।।&lt;br&gt;&#xA;ॐ आतिवाहिकस्तल्लिङ्गात् ॐ ।।4।।&lt;br&gt;&#xA;पूर्वोक्तस्त्वातिवाहिको वायुः । पूर्वगमनलिङ्गात् ।।4।।&lt;br&gt;&#xA;कुतः-&lt;br&gt;&#xA;ॐ उभयव्यामोहात् तत्सिद्धेः ॐ ।।5।।&lt;br&gt;&#xA;‘स वायुमागच्छति&amp;rsquo; इति प्रथममुच्यते । ‘उत्क्रान्तो विद्वान् परमभिगच्छन् विद्युतमेवान्तत उपगच्छति द्यौर्वाव विद्युत् तत्पतिं वायुमुपगम्य&lt;br&gt;&#xA;तेनैव ब्रह्म गच्छति&amp;rsquo; इत्यन्तेपि वायुगमनश्रुतेः । पूर्वोक्त आतिवाहिकपरो वेति व्यामोहे उत्तरे दिवस्पतिरिति विशेषणात् पूर्वत्रातिवाहिकस्यैव&lt;br&gt;&#xA;सिद्धेः । ब्रह्मतर्के च-&lt;br&gt;&#xA;उत्क्रान्तस्तु शरीरात् स्वात् गच्छत्यर्चिषमेव तु । ततो हि वायोः पुत्रं च योसौ नाम्नातिवाहिकः ।।&lt;br&gt;&#xA;ततोहः पूर्वपक्षं चाप्युदक्संवत्सरं तथा । तटितं वरुणं चैव प्रजापं सूर्यमेव च ।।&lt;br&gt;&#xA;सोमं वैश्वानरं चेन्द्रं ध्रुवं देवीं दिवं तथा । ततो वायुं परं प्राप्य तेनैति पुरुषोत्तमम् ।। इति ।।5।।&lt;br&gt;&#xA;।। इति आतिवाहिकाधिकरणम् ।।4।।&lt;br&gt;&#xA;ॐ वैद्युतेनैव ततस्तच्छ्रुतेः ॐ ।।6।।&lt;br&gt;&#xA;प्रकारान्तरेण तत्र तत्रोच्यमानत्वात् वायोरपि परतो ब्रह्मणोर्वाग्गन्तव्यस्तीति नाशङ्कनीयम् । विद्युत्पतिना वायुनैव ‘स एनान् ब्रह्म गमयति&amp;rsquo; इति&lt;br&gt;&#xA;ब्रह्मगमनश्रुतेः ।&lt;br&gt;&#xA;विद्युत्पतिर्वायुरेव नयेत् ब्रह्म न चापरः । कुतोन्यस्य भवेच्छक्तिस्तमृते प्राणनायकम् ।। इति बृहत्तन्त्रे ।।6।।&lt;br&gt;&#xA;।। इति वैद्युताधिकरणम् ।।5।।&lt;br&gt;&#xA;ॐ कार्यं बादरिरस्य गत्युपपत्तेः ॐ ।।7।।&lt;br&gt;&#xA;‘स एनान् ब्रह्म गमयति&amp;rsquo; इति कार्यं गमयतीति बादरिर्मन्यते ।&lt;br&gt;&#xA;ऋते देवान् परं ब्रह्म कः पुमान् प्राप्नुयात् क्वचित् । यद्यपि ब्रह्मदृष्टिः स्याद्ब्रह्मलोकमवाप्नुयात् ।। इत्यध्यात्मवचनात् तस्यैव गत्युपपत्तेः ।।7।।&lt;br&gt;&#xA;ॐ विशेषितत्वाच्च ॐ ।।8।।&lt;br&gt;&#xA;‘यदि ह वाव परमभिपश्यति प्राप्नोति ब्रह्माणं चतुर्मुखं प्राप्नोति ब्रह्माणं चतुर्मुखम्&amp;rsquo; इति कौषारवश्रुतौ ।।8।।&lt;br&gt;&#xA;ॐ सामीप्यात्तु तद्-व्यपदेशः ॐ ।।9।।&lt;br&gt;&#xA;‘ब्रह्मविदाप्नोति परम्&amp;rsquo; इति तद्-व्यपदेशस्तु समीप एव परमपि प्राप्नोतीत्येतदर्थमेव ।।9।।&lt;br&gt;&#xA;कदा?&lt;br&gt;&#xA;ॐ कार्यात्यये तदध्यक्षेण सहातः परमभिधानात् ॐ ।।10।।&lt;br&gt;&#xA;‘ते ह ब्रह्माणमभिसम्पद्य यदैतद्विलीयतेथ सह ब्रह्मणा परमभिगच्छन्ति&amp;rsquo; इति सौपर्णश्रुतेर्महाप्रलये तदध्यक्षेण ब्रह्मणा सह गच्छन्ति ।।10।।&lt;br&gt;&#xA;ॐ स्मृतेश्च ॐ ।।11।।&lt;br&gt;&#xA;ब्रह्मणा सह ते सर्वे सम्प्राप्ते प्रतिसञ्चरे । परस्यान्ते परात्मानः प्रविशन्ति परं पदम् ।। इति ।।11।।&lt;br&gt;&#xA;ॐ परं जैमिनिर्मुख्यत्वात् ॐ ।।12।।&lt;br&gt;&#xA;ब्रह्मशब्दस्य तत्रैव मुख्यत्वात् परमेव ब्रह्म गमयतीति जैमिनिर्मन्यते ।।12।।&lt;br&gt;&#xA;ॐ दर्शनाच्च ॐ ।।13।।&lt;br&gt;&#xA;दृष्टत्वाच्च परब्रह्मणः ।।13।।&lt;br&gt;&#xA;ॐ न च कार्ये प्रतिपत्त्यभिसन्धिः ॐ ।।14।।&lt;br&gt;&#xA;न हि कार्ये प्रतिपत्तिः प्राप्नवानीत्यभिसन्धिश्च ।&lt;br&gt;&#xA;यदुपास्ते पुमान् जीवन् यत्प्राप्तुमभिवाञ्छति । यच्च पश्यति तृप्तः संस्त्प्राप्नोति मृतेरनु ।। इति पाद्मे ।।14।।&lt;br&gt;&#xA;ॐ अप्रतीकालम्बनान्नयतीति बादरायण उभयथा च दोषात् तत्क्रतुश्च ॐ ।।15।।&lt;br&gt;&#xA;प्रतीकं देह उद्दिष्टो येषां तत्रैव दर्शनम् । न तु व्याप्ततया क्वापि प्रतीकालम्बनास्तु ते ।।&lt;br&gt;&#xA;अप्रतीकाः देवतास्तु ऋषीणां शतमेव च । राज्ञां च शतमुद्दिष्टं गन्धर्वादि शतं तथा ।।&lt;br&gt;&#xA;एतेधिकारिणो व्याप्तदर्शनेन्ये न तु क्वचित् । अयोग्यदर्शने यत्नात् भ्रंशः पूर्वस्य चापि तु ।।&lt;br&gt;&#xA;अप्रतीकाश्रया ये हि ते यान्ति परमेव तु । स्वदेहे ब्रह्मदृष्ट्यैव गच्छेत् ब्रह्मसलोकताम् ।।&lt;br&gt;&#xA;ब्रह्मणा सह सम्प्राप्ते संहारे परमं पदम् ।।&lt;br&gt;&#xA;इति गारुडवचनात् उभयत्रोक्तदोषाच्चाप्रतीकालम्बनान् परं नयति । ‘स यथाकामो भवति तत्क्रतुर्भवति यत्क्रतुर्भवति तत्कर्म कुरुते&lt;br&gt;&#xA;यत्कर्म कुरुते तदभिसम्पद्यते&amp;rsquo; इति श्रुतेश्च । अत्र कर्मोपासनमेव । अन्यान् कार्यं नयतीति भगवन्मतम् ।।15।।&lt;br&gt;&#xA;ॐ विशेषं च दर्शयति ॐ ।।16।।&lt;br&gt;&#xA;‘अन्तप्रकाशा बहिःप्रकाशाः सर्वप्रकाशाः । देवा वाव सर्वप्रकाशाः ऋषयोन्तःप्रकाशाः मानुषाः एव बहिःप्रकाशाः&amp;rsquo; इति चतुर्वेदशिखायाम् ।।16।।&lt;br&gt;&#xA;।। इति कार्याधिकरणम् ।।6।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रभाष्ये चतुर्थाध्यायस्य तृतीयः पादः ।।&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/mAdhvam/tattvam/madhvaH/bhAShyam/mUlam/04/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/mUlam/04/04/</guid>
      <description>&lt;p&gt;चतुर्थः पादः ॥&lt;br&gt;&#xA;भोगमाहास्मिन् पादे&lt;br&gt;&#xA;ॐ सम्पद्याविहाय स्वेन शब्दात् ॐ ॥1॥&lt;br&gt;&#xA;‘स य एवंविदेवं मन्वान एवं पश्यन्नात्मानमभिसम्पद्यैतेनात्मना यथाकामं सर्वान् कामाननुभवति&amp;rsquo; इति सौपर्णश्रुतिः । ‘परञ्ज्योतिरुपसम्पद्य&lt;br&gt;&#xA;स्वेन रूपेणाभिनिष्पद्यते&amp;rsquo; इति च । ‘एवं सेतुं तीर्त्वान्धस्सन्ननन्धो भवति&amp;rsquo; इति च । तत्र तरणं नाम तत्प्राप्तयेन्यतरणमेव । ‘इमां घोरामशिवां&lt;br&gt;&#xA;नदीं तीर्त्वैतं सेतुमाप्यैतेनैव सेतुना मोदते प्रमोदत आनन्दी भवति&amp;rsquo; इति मोद्गल्यश्रुतेः ॥1॥&lt;br&gt;&#xA;॥ इति सम्पद्यधिकरणम् ॥1॥&lt;br&gt;&#xA;ॐ मुक्तः प्रतिज्ञानात् ॐ ॥2॥&lt;br&gt;&#xA;मुक्त एव चात्रोच्यते । ‘अहरहरेनमनुप्रविशत्युपसङ्क्रमते च न तत्र मोदते न प्रमोदते न कामाननुभवति बद्धो ह्येष तदा भवत्यथ यदैनं&lt;br&gt;&#xA;मुक्तोनुप्रविशति मोदते च प्रमोदते च कामांश्चैवानुभवति । कामांश्चैवानुभवति&amp;rsquo; इति बृहच्छ्रुतौ प्रतिज्ञानात् ॥2॥&lt;br&gt;&#xA;॥ इति मुक्ताधिकरणम् ॥2॥&lt;br&gt;&#xA;ॐ आत्मा प्रकरणात् ॐ ॥3॥&lt;br&gt;&#xA;परञ्ज्योतिःशब्देन परमात्मैवोच्यते । तत्प्रकरणत्वात् ।&lt;br&gt;&#xA;परञ्ज्योतिः परम्ब्रह्म परमात्मादिका गिरः । सर्वत्र हरिमेवैकं ब्रूयुर्नान्यं कथञ्चन ।। इति च ब्रह्माण्डे ।।3।।&lt;br&gt;&#xA;।। इति आत्माधिकरणम् ।।3।।&lt;br&gt;&#xA;ॐ अविभागेन दृष्टत्वात् ॐ ।।4।।&lt;br&gt;&#xA;ये भोगाः परमात्मना भुज्यन्ते त एव मुक्तैर्भुज्यन्ते । ‘यानेवाहं शृणोमि यान् पश्यामि यान् जिघ्रामि तानेवैत इदं शरीरं विमुच्यानुभवन्ति&amp;rsquo; इति&lt;br&gt;&#xA;दृष्टत्वाच्चतुर्वेदशिखायाम् । भविष्यत्पुराणे च-&lt;br&gt;&#xA;मुक्ताः प्राप्य परं विष्णुं तद्भोगां?लेशतः क्वचित् । बहिष्ठान् भुञ्जते नित्यं नानन्दादीन् कथञ्चन ।। इति ।।4।।&lt;br&gt;&#xA;।। इति अविभागाधिकरणम् ।।4।।&lt;br&gt;&#xA;ॐ ब्राह्मेण जैमिनिरुपन्यासादिभ्यः ॐ ।।5।।&lt;br&gt;&#xA;सर्वदेहपरित्यागेन मुक्ताः सन्तो ब्राह्मेणैव देहेन भोगान् भुञ्जत इति जैमिनिर्मन्यते । ‘स वा एष ब्रह्मनिष्ठ इदं शरीरं मर्त्यमतिसृज्य&lt;br&gt;&#xA;ब्रह्माभिसम्पद्य ब्रह्मणा पश्यति ब्रह्मणा शृणोति ब्रह्मणैवेदं सर्वमनुभवति&amp;rsquo; इति माध्यन्दिनायनश्रुतावुपन्यासात् ।&lt;br&gt;&#xA;आदत्ते हरिहस्तेन हरिदृष्ट्यैव पश्यति । गच्छेच्च हरिपादेन मुक्तस्यैषा स्थितिर्भवेत् ।। इति स्मृतेः ।।&lt;br&gt;&#xA;गच्छामि विष्णुपादाभ्यां विष्णुदृष्ट्या च दर्शनम् । इत्यादि पूर्वस्मरणान्मुक्तस्यैतद्भविष्यति ।। इति बृहत्तन्त्रोक्तयुक्तेश्च ।।5।।&lt;br&gt;&#xA;ॐ चितिमात्रेण तदात्मकत्वादित्यौडुलोमिः ॐ ।।6।।&lt;br&gt;&#xA;चितिमात्रो देहो मुक्तानां पृथग्विद्यते तेन भुञ्जते । सर्वं वा एतदचित् परित्यज्य चिन्मात्र एवैष भवति चिन्मात्र एवावतिष्ठते तामेतां&lt;br&gt;&#xA;मुक्तिरित्याचक्षते ।&amp;rsquo; इत्युद्दालकश्रुतेश्चिदात्मकत्वात् इत्यौडुलोमिः मन्यते ।।6।।&lt;br&gt;&#xA;ॐ एवमप्युपन्यासात् पूर्वभावादविरोधं बादरायणः ॐ ।।7।।&lt;br&gt;&#xA;‘स वा एष एतस्मात् मर्त्यात् विमुक्तश्चिन्मात्रीभवत्यथ तेनैव रूपेणाभिपश्यत्यभिशृणोत्यभिमनुतेभिविजानाति तामाहुर्मुक्तिः&amp;rsquo; इति सौपर्णश्रुतौ&lt;br&gt;&#xA;चिन्मात्रेणाप्युपन्यासात् जैमिन्युक्तस्य च भावादुभयत्राप्यविरोधं बादरायणो मन्यते । नारायणाध्यात्मे च&lt;br&gt;&#xA;मर्त्यं देहं परित्यज्य चितिमात्रात्मदेहिनः । चितिमात्रेन्द्रियाश्चैव प्रविष्टा विष्णुमव्ययम् ।।&lt;br&gt;&#xA;तदङ्गानुगृहीतैश्च स्वाङ्गैरेव प्रवर्तनम् । कुर्वन्ति भुञ्जते भोगांस्तदन्तर्बहिरेव वा ।।&lt;br&gt;&#xA;यथेष्टं परिवर्तन्ते तस्यैवानुग्रहेरिताः ।। इति ।।7।।&lt;br&gt;&#xA;।। इति चितिमात्राधिकरणम् ।।5।।&lt;br&gt;&#xA;ॐ सङ्कल्पादेव च तच्छ्रुतेः ॐ ।।8।।&lt;br&gt;&#xA;न तेषां भोगादिषु प्रयत्नापेक्षा । ‘स यदि पितृलोककामो भवति सङ्कल्पादेवास्य पितरः समुत्तिष्ठन्ति&amp;rsquo; इत्यादिश्रुतेः ।।8।।&lt;br&gt;&#xA;।। इति सङ्कल्पाधिकरणम् ।।6।।&lt;br&gt;&#xA;ॐ अत एव चानन्याधिपतिः ॐ ।।9।।&lt;br&gt;&#xA;सत्यसङ्कल्पत्वादेव ।&lt;br&gt;&#xA;परमोधिपतिस्तेषां विष्णुरेव न संशयः । ब्रह्मादिमानुषान्तानां सर्वेषामविशेषतः ।।&lt;br&gt;&#xA;ततः प्राणादिनामान्ताः सर्वेपि पतयः क्रमात् । आचार्याश्चैव सर्वेपि र्यैर्ज्ञानं सुप्रतिष्ठितम् ।।&lt;br&gt;&#xA;एतेभ्योन्यः पतिर्नैव मुक्तानां नात्र संशयः ।। इति वाराहे ।।9।।&lt;br&gt;&#xA;।। इति अनन्याधिपतित्वाधिकरणम् ।।7।।&lt;br&gt;&#xA;ॐ अभावं बादरिराह ह्येवम् ॐ ।।10।।&lt;br&gt;&#xA;चिन्मात्रं विनान्यो देहस्तेषां न विद्यत इति बादरिः । ‘अशरीरो वाव तदा भवत्यशरीरं वाव सन्तं न प्रियाप्रिये स्पृशतो याभ्यां ह्येष उन्मथ्यत&amp;rsquo;&lt;br&gt;&#xA;इत्येवं कौण्ठरव्यश्रुतावाह हि ।।10।।&lt;br&gt;&#xA;ॐ भावं जैमिनिर्विकल्पाम्नानात् ॐ ।।11।।&lt;br&gt;&#xA;‘स वा एष एवंवित् परमभिपश्यत्यभिशृणोति ज्योतिषैव रूपेण चिता वाचिता वा नित्येन वानित्येन वाथानन्दी ह्येवैष भवति नानानन्दं&lt;br&gt;&#xA;कञ्चिदुपस्पृशति&amp;rsquo; इत्यौद्दालकश्रुतौ विकल्पाम्नानादन्यदेहस्यापि भावं जैमिनिर्मन्यते ।।11।।&lt;br&gt;&#xA;ॐ द्वादशाहवदुभयविधं बादरायणोतः ॐ ।।12।।&lt;br&gt;&#xA;यथा द्वादशाहः क्रत्वात्मकः सत्रात्मकश्च भवति । एवं मुक्तभोगो बाह्यशरीरकृतश्चिन्मात्रकृतश्च भवति इति बादरायणो मन्यते ।।12।।&lt;br&gt;&#xA;उपपत्तिश्च -&lt;br&gt;&#xA;ॐ तन्वभावे सन्ध्यवदुपपत्तेः ॐ ।।13।।&lt;br&gt;&#xA;सन्ध्यं स्वप्नः । ‘सन्ध्यं तृतीयं स्वप्नस्थानम्&amp;rsquo; इति श्रुतेः ।।13।।&lt;br&gt;&#xA;ॐ भावे जाग्रद्वत् ॐ  ।।14।।&lt;br&gt;&#xA;ब्रह्मवैवर्ते च -&lt;br&gt;&#xA;स्वप्नस्थानां यथा भोगो विना देहेन युज्यते । एवं मुक्तावपि भवेद्विना देहेन भोजनम् ।।&lt;br&gt;&#xA;स्वेच्छया वा शरीराणि तेजोरूपाणि कानिचित् । स्वीकृत्य जागरितवद्भुक्त्वा त्यागः कदाचन ।। इति ।।14।।&lt;br&gt;&#xA;ॐ प्रदीपवदावेशस्तथा हि दर्शयति ॐ ।।15।।&lt;br&gt;&#xA;शरीरमनुप्रविश्यापि तत्प्रकाशयन्तः पुण्यानेव भोगाननुभवन्ति न तु दुःखादीन् । यथा प्रदीपो दीपिकादिषु प्रविष्टस्तत्स्थं तैलाद्येव भुङ्क्ते न तु&lt;br&gt;&#xA;तत्कार्ष्ण्यादि । ‘तीर्णो हि तदा सर्वान् शोकान् हृदयस्य भवति&amp;rsquo; इति हि दर्शयति ।।15।।&lt;br&gt;&#xA;न च ‘स्वर्गे लोके न भयं किञ्चनास्ति&amp;rsquo; इत्यादिना स्वर्गादिस्थस्यैतदिति वाच्यम् । यतः-&lt;br&gt;&#xA;ॐ स्वाप्ययसम्पत्त्योरन्यतरापेक्षमाविष्कृतं हि ॐ ।।16।।&lt;br&gt;&#xA;सुप्तौ मोक्षे वा तदुच्यते । ‘अत्र पितापिता भवत्यनन्वागतं पुण्येनानन्वागतं पापेन&amp;rsquo; इत्याद्याविष्कृतत्वात् । ब्रह्मवैवर्ते च-&lt;br&gt;&#xA;ज्योतिर्मयेषु देहेषु स्वेच्छया विश्वमोक्षिणः । भुञ्जते सुसुखान्येव न दुःखादीन् कदाचन ।।&lt;br&gt;&#xA;तीर्णा हि सर्वशोकास्ते पुण्यपापादिवर्जिताः । सर्वदोषनिवृत्तास्ते गुणमात्रस्वरूपिणः ।। इति ।।16।।&lt;br&gt;&#xA;।। इति उभयविधभोगाधिकरणम् ।।8।।&lt;br&gt;&#xA;ॐ जगद्य्वापारवर्जम् ॐ ।।17।।&lt;br&gt;&#xA;‘सर्वान् कामानाप्त्वा अमृतः समभवत्&amp;rsquo; इत्युच्यते । तत्र सृष्ट्यादिभ्योन्यान् व्यापारानाप्नोति ।।17।।&lt;br&gt;&#xA;कुतः&lt;br&gt;&#xA;ॐ प्रकरणादसन्निहितत्वाच्च ॐ ।।18।।&lt;br&gt;&#xA;जीवप्रकरणत्वाज्जीवानां तादृक्सामर्थ्यविदूरत्वाच्च । वाराहे च-&lt;br&gt;&#xA;स्वाधिकानन्दसम्प्राप्तौ सृष्ट्यादिव्यापृतिष्वपि । मुक्तानां नैव कामः स्यादन्यान् कामांस्तु भुञ्जते ।।&lt;br&gt;&#xA;तद्योग्यता नैव तेषां कदाचित् क्वापि विद्यते । न चायोग्यं विमुक्तोपि प्राप्नुयान्न च कामयेत् ।। इति ।।18।।&lt;br&gt;&#xA;ॐ प्रत्यक्षोपदेशादिति चेन्नाधिकारिकमण्डलस्थोक्तेः ॐ ।।19।।&lt;br&gt;&#xA;‘ता यो वेद स वेद ब्रह्म सर्वेस्मै देवा बलिमावहन्ति&amp;rsquo; इति प्रत्यक्षोपदेशात् जगदैश्वर्यमप्यस्तीति चेन्न । आधिकारिकमण्डलाधिपतिः ब्रह्मा हि&lt;br&gt;&#xA;तत्रोच्यते । गारुडे च -&lt;br&gt;&#xA;आत्मेत्येव परं देवमुपास्य हरिमव्ययम् । केचिदत्रैव मुच्यन्ते नोत्क्रामन्ति कदाचन ।।&lt;br&gt;&#xA;अत्रैव च स्थितिस्तेषामन्तरिक्षे तु केचन । केचित् स्वर्गे महर्लोके जने तपसि चापरे ।।&lt;br&gt;&#xA;केचित् सत्ये महाज्ञाना गच्छन्ति क्षीरसागरम् । तत्रापि क्रमयोगेन ज्ञानाधिक्यात् समीपगाः ।।&lt;br&gt;&#xA;सालोक्यं च सरूपत्वं सामीप्यं योग एव च । इमामारभ्य सर्वत्र यावत्सु क्षीरसागरे ।।&lt;br&gt;&#xA;पुरुषोनन्तशयनः श्रीमन्नारायणाभिधः । मानुषा वर्णभेदेन तथैवाश्रमभेदतः ।।&lt;br&gt;&#xA;क्षितिपाः मनुष्यगन्धर्वा देवाश्च पितरश्चिराः । आजानजाः कर्मजाश्च तात्त्विकाश्च प्रजापतिः ।।&lt;br&gt;&#xA;रुद्रो ब्रह्मेति क्रमशस्तेषु चैवोत्तरोत्तराः । नित्यानन्दे च भोगे च ज्ञानैश्वर्यगुणेषु च ।।&lt;br&gt;&#xA;सर्वे शतगुणोद्रिक्ताः पूर्वस्मादुत्तरोत्तरम् । पूज्यन्ते चावरैस्ते तु सर्वपूज्यश्चतुर्मुखः ।।&lt;br&gt;&#xA;स्वजगद्य्वापृतिस्तेषां पूर्ववत् समुदीरिता । सयुजः परमात्मानं प्रविश्य च बहिर्गताः ।।&lt;br&gt;&#xA;चिद्रूपान् प्राकृतांश्चापि विना भोगांस्तु कांश्चन । भुञ्जते मुक्तिरेवं तं विस्पष्टं समुदाहृता ।। इति ।।19।।&lt;br&gt;&#xA;ॐ विकारवर्ति च तथाहि दर्शयति ॐ ।।20।।&lt;br&gt;&#xA;विकारवर्तिव्यापारो मुक्तानां न विद्यते । ‘इमं मानवमावर्तं नावर्तन्ते&amp;rsquo; इति हि श्रुतिः । वाराहे च-&lt;br&gt;&#xA;स्वाधिकारेण वर्तन्ते देवा मुक्तावपि स्फुटम् । बलिं हरन्ति मुक्ताय विरिञ्चाय तु पूर्ववत् ।।&lt;br&gt;&#xA;सब्रह्मकास्तु ते देवा विष्णवे च विशेषतः । न विकाराधिकारस्तु मुक्तानामन्य एव तु ।।&lt;br&gt;&#xA;विकाराधिकृता ज्ञेया ये नियुक्तास्तु विष्णुना ।। इति ।।20।।&lt;br&gt;&#xA;।। इति सर्वकामाधिकरणम् ।।9।।&lt;br&gt;&#xA;ॐ स्थितिमाह दर्शयतश्चैवं प्रत्यक्षानुमाने ॐ ।।21।।&lt;br&gt;&#xA;‘एतत्साम गायन्नास्ते&amp;rsquo; इत्युच्यते । तत्रानन्दादीनां वृद्धिह्रासश्च न विद्यते । एकप्रकारेणैव सर्वदा स्थितिः । ‘स एष एतस्मिन् ब्रह्मणि सम्पन्नो न&lt;br&gt;&#xA;जायते न म्रियते न हीयते न वर्धते स्थित एव सर्वदा भवति दर्शन्नेव ब्रह्म दर्शन्नेवात्मानं तस्यैव दर्शयतो नापत्तिर्न विपत्तिः&amp;rsquo; इत्याह जाबालश्रुतौ ।&lt;br&gt;&#xA;यत्र गत्वा न म्रियते यत्र गत्वा न जायते । न हीयते यत्र गत्वा यत्र गत्वा न वर्धते ।। इति मोक्षधर्मे ।&lt;br&gt;&#xA;विद्वत्प्रत्यक्षात् कारणाभावलिङ्गाच्च । ब्रह्मवैवर्ते च&lt;br&gt;&#xA;न ह्रासो न च वृद्धिर्वा मुक्तानां विद्यते क्वचित् । विद्वत्प्रत्यक्षसिद्धत्वात् कारणाभावतोनुमा ।।&lt;br&gt;&#xA;हरेरपासना चात्र सदैव सुखरूपिणी । न तु साधनभूता सा सिद्धिरेवात्र सा यतः ।। इति ।।21।।&lt;br&gt;&#xA;ॐ भोगमात्रसाम्यलिङ्गाच्च ॐ ।।22।।&lt;br&gt;&#xA;न च भोगविशेषादिविरोधः ।&lt;br&gt;&#xA;‘एततमानन्दमयमात्मानमनुविश्य न जायते न म्रियते न ह्रसते न वर्धते यथाकामं चरति यथाकामं चरति यथाकामं पिबति यथाकामं रमते&lt;br&gt;&#xA;यथाकाममुपरमते&amp;rsquo; इति भोगमात्रसाम्यलिङ्गात् ।&lt;br&gt;&#xA;अवृद्धिह्रासरूपत्वं मुक्तानां प्रायिकं भवेत् । कादाचित्कविशेषस्तु नैव तेषां निषिध्यते ।। इति कौर्मे ।&lt;br&gt;&#xA;प्रवाहतस्तु वृद्धिर्वा ह्रासो वा नैव कुत्रचित् । नाप्रियं किञ्चिदपि तु मुक्तानां विद्यते क्वचित् ।।&lt;br&gt;&#xA;कुत एव तु दुःखं स्यात् सुखमेव सदोदितम् । भोगानां तु विशेषे तु वैचित्र्यं लभ्यते क्वचित् ।। इति नारायणतन्त्रै ।।22।।&lt;br&gt;&#xA;ॐ अनावृत्तिश्शब्दादनावृत्तिशब्दात् ॐ ।।23।।&lt;br&gt;&#xA;‘न च पुनरावर्तते न च पुनरावर्तते&amp;rsquo; ‘सर्वान् कामानाप्त्वा अमृतः समभवत्&amp;rsquo; इत्यादिश्रुतिभ्यः ।&lt;br&gt;&#xA;।। इति अनावृत्त्यधिकरणम् ।।11।।&lt;br&gt;&#xA;ज्ञानानन्दादिभिः सर्वैर्गुणैः पूर्णाय विष्णवे ।&lt;br&gt;&#xA;नमोस्तु गुरवे नित्यं सर्वथातिप्रियाय मे ।।&lt;br&gt;&#xA;यस्य त्रीण्युदितानि वेदवचने रूपाणि दिव्यानलं&lt;br&gt;&#xA;बट् तद्दर्शनमित्थमेव निहितं देवस्य भर्गो महत् ।&lt;br&gt;&#xA;वायो रामवचोनयं प्रथमकं पृक्षो द्वितीयं वपुः&lt;br&gt;&#xA;मध्वो यत्तु तृतीयकं कृतमिदं भाष्यं हरौ तेन हि ।।&lt;br&gt;&#xA;नित्यानन्दो हरिः पूर्णो नित्यदा प्रीयतां मम ।&lt;br&gt;&#xA;नमस्तस्मै नमस्तस्मै नमस्तस्मै च विष्णवे ।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रभाष्ये चतुर्थाध्यायस्य चतुर्थः पादः ।।&lt;/p&gt;</description>
    </item>
  </channel>
</rss>
