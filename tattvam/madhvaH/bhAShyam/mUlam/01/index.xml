<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/madhvaH/bhAShyam/mUlam/01/</link>
    <description>Recent content in &#43;०१ on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/madhvaH/bhAShyam/mUlam/01/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/mAdhvam/tattvam/madhvaH/bhAShyam/mUlam/01/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/mUlam/01/01/</guid>
      <description>&lt;p&gt;१&#xA;॥ इति जिज्ञासाधिकरणम् ॥1॥&lt;br&gt;&#xA;ब्रह्मणो लक्षणमाह-&lt;br&gt;&#xA;ॐ जन्माद्यस्य यतः ॐ ॥2॥&lt;br&gt;&#xA;सृष्टिस्थितसंहारनियमनज्ञानाज्ञानबन्धमोक्षा यतः ।&lt;br&gt;&#xA;‘उत्पत्तिस्थितिसंहारा नियतिर्ज्ञानमावृतिः । बन्धमोक्षौ च पुरुषात् यस्मात् स हरिरेकराट् ॥&amp;rsquo; इति स्कान्दे ।&lt;br&gt;&#xA;‘यतो वा इमानि भूतानि जायन्ते । येन जातानि जीवन्ति । यत्प्रयन्त्यभिसंविशन्ति । तद्विजिज्ञासस्व । तद् ब्रह्म ।&amp;rsquo; इति ।&lt;br&gt;&#xA;‘य उ त्रिधातु पृथिवीमुत द्यामेको दाधार भुवनानि विश्वा । चतुर्भिस्साकं नवतिं च नामभिश्चक्रं न वृत्तं व्यतीरं?वीविपत् ।&amp;rsquo;&lt;br&gt;&#xA;‘परो मात्रया तन्वा वृधान न ते महित्वमन्वश्नुवन्ति । न ते विष्णो जायमानो न जातो देव महिम्नः परमन्तमाप ।&amp;rsquo;&lt;br&gt;&#xA;‘यो नः पिता जनिता यो विधाता धामानि वेद भुवनानि विश्वा&amp;rsquo; इत्यादि च ॥2॥&lt;br&gt;&#xA;॥ इति जन्माधिकरणम् ॥2॥&lt;br&gt;&#xA;अनुमानतोन्ये न कल्पनीयाः&lt;br&gt;&#xA;ॐ शास्त्रयोनित्वात् ॐ॥3॥&lt;br&gt;&#xA;‘नावेदविन्मनुते तं बृहन्तं सर्वानुभूमात्मानं साम्पराये&amp;rsquo; ‘औपनिषदः पुरुषः&amp;rsquo; इत्यादिश्रुतिभ्यः । न चानुमानस्य नियतप्रामाण्यम् ।&lt;br&gt;&#xA;‘श्रुतिसाहाय्यरहितमनुमानं न कुत्रचित् । निश्चयात् साधयेदर्थं प्रमाणान्तरमेव च ॥&lt;br&gt;&#xA;श्रुतिस्मृतिसहायं यत् प्रमाणान्तरमुत्तमम् । प्रमाणपदवीं गच्छेन्नात्र कार्या विचारणा ॥&lt;br&gt;&#xA;पूर्वोत्तराविरोधेन कोत्रार्थोभिमतो भवेत् । इत्याद्यमूहनं तर्कः शुष्कतर्कं तु वर्जयेत् ॥&amp;rsquo; इत्यादि कौर्मे ।&lt;br&gt;&#xA;शक्यत्वाच्चानुमानानां सर्वत्र ।&lt;br&gt;&#xA;‘सर्वत्र शक्यते कर्तुमागमं हि विनानुमा । तस्मान्न सा शक्तिमती विनागममुदीक्षितुम् ॥&amp;rsquo; इति वाराहे ।&lt;br&gt;&#xA;‘रेतो धातुर्वटकणिका घृतधूमाधिवासनम् । जातिस्मृतिरयस्कान्तः सूर्यकान्तोम्बुभक्षणम् ॥&lt;br&gt;&#xA;प्रेत्य भूताप्ययश्चैव देवताभ्युपयाचनम् । मृते कर्मनिवृत्तिश्च प्रमाणमिति निश्चयः ॥&amp;rsquo;&lt;br&gt;&#xA;इति मोक्षधर्मवचनान्न नास्तिक्यवादो युज्यते । दर्शनाच्च तपआदिफलस्य ।&lt;br&gt;&#xA;‘ऋग्यजुःसामथर्वाश्च भारतं पञ्चरात्रकम् । मूलरामायणं चैव शास्त्रमित्यभिधीयते ॥&lt;br&gt;&#xA;यच्चानुकूलमेतस्य तच्च शास्त्रं प्रकीर्तितम् । अतोन्यो ग्रन्थविस्तारो नैव शास्त्रं कुवर्त्म तत् ॥&amp;rsquo; इति स्कान्दे ।&lt;br&gt;&#xA;‘साङ्ख्यं योगः पाशुपतं वेदारण्यकमेव च ।&amp;rsquo; इत्यारभ्य वेदपञ्चरात्रयोरैक्याभिप्रायेण पञ्चरात्रस्यैव प्रामाण्यमुक्तं इतरेषां भिन्नमतत्वं प्रदर्श्य&lt;br&gt;&#xA;मोक्षधर्मेष्वपि । शास्त्रं योनिः प्रमाणमस्येति शास्त्रयोनि ।&lt;br&gt;&#xA;॥ इति शास्त्रयोनित्वाधिकरणम् ॥3॥&lt;br&gt;&#xA;अज्ञानां प्रतीयमानमपि नेतरेषां शास्त्रयोनित्वम् । कुतः?&lt;br&gt;&#xA;ॐ तत्तु समन्वयात् ॐ ॥4॥&lt;br&gt;&#xA;अन्वयः उपपत्त्यादि लिङ्गम् । उक्तं च बृहत्संहितायाम् ।&lt;br&gt;&#xA;‘उपक्रमोपसंहारावभ्यासोपूर्वता फलम् । अर्थवादोपपत्ती च लिङ्गं तात्पर्यनिर्णये ॥&amp;rsquo; इति ।&lt;br&gt;&#xA;उपक्रमादितात्पर्यलिङ्गैः सम्यङ्निरूप्यमाणे तदेव शास्त्रगम्यम् ।&lt;br&gt;&#xA;‘मां विधत्तेभिधत्ते मां विकल्प्योपोह्य इत्यहम् । इत्यस्या हृदयं साक्षान्नान्यो मद्वेद कश्चन ॥&amp;rsquo; इति भागवते ॥4॥&lt;br&gt;&#xA;॥ इति समन्वयाधिकरणम् ॥&lt;br&gt;&#xA;ननु ‘यतो वाचो निवर्तन्ते अप्राप्य मनसा सह&amp;rsquo; ‘अशब्दमस्पर्शमरूपमव्ययं तथारसं नित्यमगन्धवच्च यत्&amp;rsquo; ‘अवचनेनैव प्रोवाच&amp;rsquo;&lt;br&gt;&#xA;‘यद्वाचानभ्युदितम् येन वागभ्युद्यते । यच्छ्रोत्रेण न शृणोति येन श्रोत्रमिदं? श्रुतम् ॥&amp;rsquo;&lt;br&gt;&#xA;इत्यादिभिर्न तच्छब्दगोचरम् । नेत्याह-&lt;br&gt;&#xA;ॐ ईक्षतेर्नाशब्दत्वात् ॐ॥5॥&lt;br&gt;&#xA;‘स एतस्माज्जीवघनात् परात्परं पुरिशयं पुरुषमीक्षते&amp;rsquo; ‘आत्मन्येवात्मानं पश्येत् । विज्ञाय प्रज्ञां कुर्वीत&amp;rsquo; इत्यादिवचनैरीक्षणीयत्वात् वाच्यमेव&lt;br&gt;&#xA;। औपनिषदत्वान्नावचनेनेक्षणम् ।&lt;br&gt;&#xA;‘सर्वे वेदा यत्पदमामनन्ति तपांसि सर्वाणि च यद्वदन्ति&amp;rsquo; ‘वेदैश्च सर्वैरहमेव वेद्यो वेदान्तकृद् वेदविदेव चाहम्&amp;rsquo; इत्यादि श्रुतिस्मृतिभ्यश्च ।&lt;br&gt;&#xA;अवाच्यत्वादिकं त्वप्रसिद्धत्वात् ।&lt;br&gt;&#xA;‘न तदीदृगिति ज्ञेयं न वाच्यं न च तर्क्यते । पश्यन्तोपि न पश्यन्ति मेरो रूपं विपश्चितः ॥&amp;rsquo; इतिवत् ।&lt;br&gt;&#xA;‘अप्रसिद्धेरवाच्यं तद्वाच्यं सर्वागमोक्तितः । अतर्क्यं तर्क्यमज्ञेयं ज्ञेयमेवं परं स्मृतम् ॥&amp;rsquo; इति गारुडे ।&lt;br&gt;&#xA;न चाशब्दत्वमितरासिद्धम् ॥5॥&lt;br&gt;&#xA;ॐ गौणश्चेन्नात्मशब्दत्वात् ॐ॥6॥&lt;br&gt;&#xA;न च गौण आत्मा दृश्यो वाच्यश्च न निर्गुण इति युक्तम् । आत्मशब्दात् ।&lt;br&gt;&#xA;‘यो गुणैः सर्वतोहीनो यश्च दोषविवर्जितः । हेयोपादेयरहितः स आत्मेत्यभिधीयते ॥&lt;br&gt;&#xA;एतदन्यस्वभावो यः सोनात्मेति सतां मतम् । अनात्मान्यात्मशब्दस्तु सोपचारः प्रयुज्यते ॥&amp;rsquo; इति वामने ।&lt;br&gt;&#xA;‘द्वे वाव ब्रह्मणो रूपे आत्मा चैवानात्मा च । तत्र यः स आत्मा स नित्यः शुद्धः केवलो निर्गुणश्च । अथ ह योनीदृशः सोनात्मा&amp;rsquo; इति&lt;br&gt;&#xA;तलवकारब्राह्मणम् ॥ न च मुख्ये सत्यमुख्ये युज्यते ॥6॥&lt;br&gt;&#xA;ॐ तन्निष्ठस्य मोक्षोपदेशात् ॐ॥7॥&lt;br&gt;&#xA;न हि गौणात्मनिष्ठस्य मोक्षः ।&lt;br&gt;&#xA;‘यस्यानुवित्तः प्रतिबुद्ध आत्मास्मिन् सन्दोहे गहने प्रविष्टः । स विश्वकृत् स हि सर्वस्य कर्ता तस्य लोकः स उ लोक एव ॥&amp;rsquo;&lt;br&gt;&#xA;इत्यात्मनिष्ठस्य मोक्ष उपदिश्यते ।&lt;br&gt;&#xA;‘अयमात्मा ब्रह्म&amp;rsquo; ‘ब्रह्मेति परमात्मेति भगवानिति शब्द्यते&amp;rsquo; ‘दत्तं दुर्वाससं सोममात्मेशब्रह्मसम्भवान्&amp;rsquo;&lt;br&gt;&#xA;‘चेतनस्तु द्विधा प्रोक्तो जीव आत्मेति च प्रभो । जीवा ब्रह्मादयः प्रोक्ता आत्मैकस्तु जनार्दनः ॥&lt;br&gt;&#xA;इतरेष्वात्मशब्दस्तु सोपचारोभिधीयते । तस्यात्मनो निर्गुणस्य ज्ञानान्मोक्ष उदाहृतः ॥&lt;br&gt;&#xA;सगुणास्त्वपरे प्रोक्तास्तज्ज्ञानान्नैव मुच्यते । परो हि पुरुषो विष्णुस्तस्मान्मोक्षस्ततः स्मृतः ॥&amp;rsquo; इति पाद्मे ॥7॥&lt;br&gt;&#xA;ॐ हेयत्वावचनाच्च ॐ॥8॥&lt;br&gt;&#xA;‘तमेवैकं जानथ आत्मानमन्या वाचो विमुञ्चथ । अमृतस्यैष सेतुः&amp;rsquo; इत्यन्येषां हेयत्ववचनादस्याहेयत्ववचनान्न गौण आत्मा ॥8॥&lt;br&gt;&#xA;ॐ स्वाप्ययात् ॐ ॥9॥&lt;br&gt;&#xA;‘पूर्णमदः पूर्णमिदं पूर्णात् पूर्णमुदच्यते । पूर्णस्य पूर्णमादाय पूर्णमेवावशिष्यते ॥&amp;rsquo;&lt;br&gt;&#xA;‘स आत्मान आत्मानमुद्धत्यात्मन्येव वलिापयत्यथात्मैव भवति&amp;rsquo;&lt;br&gt;&#xA;‘स देवो बहुधा भूत्वा निर्गुणः पुरुषोत्तमः । एकीभूय पुनः शेते निर्दोषो हरिरादिकृत् ॥&amp;rsquo; इति स्वस्यैव स्वस्मिन्नप्ययवचनात् ।&lt;br&gt;&#xA;न हि गौणात्मनि निर्दोषस्य लयः ॥9।।&lt;br&gt;&#xA;न च कासुचिच्छाखास्वन्यथोच्यते -&lt;br&gt;&#xA;ॐ गतिसामान्यात् ॐ ।।10।।&lt;br&gt;&#xA;‘सर्वे वेदा युक्तयः सुप्रमाणाः ब्राह्मं ज्ञानं परमं त्वेकमेव । प्रकाशयन्ते न विरोधः कुतश्चिद् वेदेषु सर्वेषु तथेतिहासे ।।&amp;rsquo;&lt;br&gt;&#xA;इति पैङ्गिश्रुतेर्गतेर्ज्ञानस्य साम्यमेव ।।10।।&lt;br&gt;&#xA;ॐ श्रुतत्वाच्च ॐ।।11।।&lt;br&gt;&#xA;‘एको देवः सर्वभूतेषु गूढः सर्वव्यापी सर्वभूतान्तरात्मा । कर्माध्यक्षः सर्वभूताधिवासः साक्षी चेता केवलो निर्गुणश्च ।।&amp;rsquo; इति ।&lt;br&gt;&#xA;न ह्यशब्दः श्रूयते । न चाप्रसिद्धं कल्प्यम् । सर्वशब्दावाच्यस्य लक्षणायुक्तेः ।।11।।&lt;br&gt;&#xA;।। इति ईक्षत्यधिकरणम् ।।5।।&lt;br&gt;&#xA;तमेव समन्वयं प्रकटयत्यानन्दमयोभ्यासात् इत्यादिना समस्तेनाध्यायेन प्रायेण । प्रायेणान्यत्र प्रसिद्धानां शब्दानां परमात्मनि समन्वयः&lt;br&gt;&#xA;प्रदर्श्यतेस्मिन् पादे । नान्यथा तददृष्टेः । ब्रह्मजिज्ञासा कर्तव्येत्युक्तम् । तच्च ब्रह्म ‘ब्रह्म पुच्छं प्रतिष्ठा&amp;rsquo; इत्यानन्दमयावयवरूपं प्रतीयते । न&lt;br&gt;&#xA;ह्यवयविनं विना अवयवमात्रस्य ज्ञेयतेत्यत आह-&lt;br&gt;&#xA;ॐ आनन्दमयोभ्यासात् ॐ ।।12।।&lt;br&gt;&#xA;आनन्दमयो ब्रह्मादिः प्रकृतिर्विष्णुर्वा । ब्रह्मशब्दात् हिरण्यगर्भस्य प्राप्तिः शतानन्दनाम्ना च । अष्टमूर्तित्वात् सूर्ये प्रोक्तत्वाच्च रुद्रस्य ।&lt;br&gt;&#xA;एवमन्येषामपि । ‘मम योनिर्महद्ब्रह्म&amp;rsquo; इति ब्रह्मशब्दात् बहुभावाच्च प्रकृतेः । ‘बृह जातिजीवकमलासनशब्दराशिषु&amp;rsquo; इति ब्रह्मशब्दादेव&lt;br&gt;&#xA;सर्वजीवानाम् । अन्नमयत्वादेश्च । तथापि न त आनन्दमयशब्देनोच्यन्ते । किन्तु विष्णुरेव । ‘सदेव ब्रह्म परमं कवीनाम्&amp;rsquo; ‘एतमेव ब्रह्मेत्याचक्षते&amp;rsquo;&lt;br&gt;&#xA;‘ब्रह्मशब्दः परे विष्णौ नान्यत्र क्वचिदिष्यते । असम्पूर्णाः परे यस्मादुपचारेण वा भवेत् ।।&amp;rsquo;&lt;br&gt;&#xA;‘ब्रह्मेति परमात्मेति भगवानिति शब्द्यते&amp;rsquo; ‘वासुदेवात्मकं ब्रह्म मूलमन्त्रेण वा यतिः ।&amp;rsquo;&lt;br&gt;&#xA;इत्यादिषु तस्मिन्नेव प्रसिद्धब्रह्मशब्दाभ्यासात् ।।12।।&lt;br&gt;&#xA;ॐ विकारशब्दान्नेति चेन्न प्राचुर्यात् ॐ ।।13।।&lt;br&gt;&#xA;विकारात्मकत्वात् तदभिमानित्वाच्च युज्यते प्रकृत्यादीनां मयट्शब्दः न तु परमात्मनः इति माभूत् । प्रचुरानन्दत्वात् ह्यानन्दमयः । न तु&lt;br&gt;&#xA;तद्विकारत्वात् । अन्नादीनां च प्राचुर्यमेव । ‘अद्यतेत्ति च&amp;rsquo; इति व्याख्यानात् तत्प्राचुर्यं च युज्यते । उपजीव्यत्वमेवाद्यत्वम् । ‘स वा एषः&amp;rsquo;&lt;br&gt;&#xA;इत्यन्यप्रारम्भात् । ‘येन्नं ब्रह्मोपासते&amp;rsquo; इत्यादिब्रह्मशब्दात् बहुरूपत्वाच्च न विकारित्वमविरोधश्च । न च पृथक् कल्पना युक्ता । स्वरूपे च&lt;br&gt;&#xA;युज्यते प्रचुरप्रकाशो रविरितिवत् ।।13।।&lt;br&gt;&#xA;ॐ तद्धेतुव्यपदेशाच्च ॐ ।।14।।&lt;br&gt;&#xA;‘को ह्येवान्यत् कः प्राण्यात् यदेष आकाश आनन्दो न स्यात्&amp;rsquo; इति ।।14।।&lt;br&gt;&#xA;ॐ मान्त्रवर्णिकमेव च गीयते ॐ ।।15।।&lt;br&gt;&#xA;‘ब्रह्मविदाप्नोति परम्&amp;rsquo; इति सूचयित्वा ‘सत्यं ज्ञानमनन्तं ब्रह्म&amp;rsquo; इति मन्त्रवर्णलक्षितं परमेव ब्रह्मशब्दानुसन्धानात् गीयते । न चावयवत्वविरोधः&lt;br&gt;&#xA;।   ‘सः शिरः स दक्षिणः पक्षः स उत्तरः पक्षः स आत्मा स पुच्छम्&amp;rsquo; इति तस्यैवावयवत्वोक्तेश्चतुर्वेदशिखायाम् ।&lt;br&gt;&#xA;‘शिरो नारायणः पक्षो दक्षिणः सव्य एव च । प्रद्युम्नश्चानिरुद्धश्च सन्दोहो वासुदेवकः ।।&lt;br&gt;&#xA;नारायणोथ सन्दोहो वासुदेवः शिरोपि वा । पुच्छं सङ्कर्षणं प्रोक्त एक एव तु पञ्चधा ।।&lt;br&gt;&#xA;अङ्गाङ्गित्वेन भगवान् क्रीडते पुरुषोत्तमः । ऐश्वर्यान्न विरोधश्च चिन्त्यस्तस्मिन् जनार्दने ।।&lt;br&gt;&#xA;अतर्क्ये हि कुतस्तर्कस्त्प्रमेये कुतः प्रमा ।।&amp;rsquo; इति बृहत्संहितायाम् ।&lt;br&gt;&#xA;रसशब्देन विशेषेणात् तत्सारभूतं चिन्मात्रमेवोच्यते । इदमिति च दृश्यमानसन्निहितत्वात् ।&lt;br&gt;&#xA;अनन्योप्यन्यशब्देन तथैको बहुरूपवान् । प्रोच्यते भगवान् विष्णुरैश्वर्यात् पुरुषोत्तमः ।। इति ब्रह्माण्डे ।&lt;br&gt;&#xA;न चोक्तप्राप्त्या विरिञ्चादिरुच्यते ।।15।।&lt;br&gt;&#xA;ॐ नेतरोनुपपत्तेः ॐ ।।16।।&lt;br&gt;&#xA;न ह्यन्यज्ञानान्मोक्ष उपपद्यते । ‘तमेवं विद्वानमृत इह भवति नान्यः पन्था अयनाय विद्यते&amp;rsquo; इति ह्युक्तम् ।।16।।&lt;br&gt;&#xA;ॐ भेदव्यपदेशाच्च ॐ ।।17।।&lt;br&gt;&#xA;‘ते ये शतं प्रजापतेरानन्दाः&amp;rsquo; ‘अदृश्येनात्म्येनिरुक्तेनलियनेभयं प्रतिष्ठां विन्दते&amp;rsquo; ‘अथ सोभयं गतो भवति&amp;rsquo; ‘स यश्चायं पुरुषे&amp;rsquo;&lt;br&gt;&#xA;इत्यादिभेदव्यपदेशात् । न च ‘तत्त्वमसि&amp;rsquo; ‘अहं ब्रह्मास्मि&amp;rsquo; इत्यादिश्रुतिविरोधः । ‘नामानि सर्वाणि यमाविशन्ति&amp;rsquo; इति तत्तच्छव्दवाच्यत्वोक्तेः&lt;br&gt;&#xA;। ‘इदं हि विश्वं भगवानिवेतरो यतो जगत्स्थाननिरोधसम्भवः&amp;rsquo; ‘असर्वः सर्व इत्यपि&amp;rsquo; ‘विद्यात्मनि भिदाबोधः&amp;rsquo; ‘भेददृष्ट्याभिमानेन&lt;br&gt;&#xA;निस्सङ्गेनापि कर्मणा&amp;rsquo; ‘जुष्टं यदा पश्यत्यन्यमीशमस्य महिमानमिति वीतशोकः&amp;rsquo; ‘असर्वः सर्व इवात्मैव सन्ननात्मेव प्रत्यङ्परङिवैक ईयते&lt;br&gt;&#xA;बहुधेयते&amp;rsquo; ‘स पुरुषः&amp;rsquo; ‘स ईश्वरः स ब्रह्म&amp;rsquo;&lt;br&gt;&#xA;‘सर्वान्तर्यामको विष्णुः सर्वनाम्नाभिधीयते । एषोहं त्वमसौ चेति न तु सर्वस्वरूपतः ।।&amp;rsquo;&lt;br&gt;&#xA;‘नैतदिच्छन्ति पुरुषमेकं कुरुकुलोद्वह&amp;rsquo; इत्यादेश्च । उक्ता च प्राप्तिः । ‘ब्रह्मैव सन्&amp;rsquo; इत्यपि जीव एव ब्रह्मशब्दः । उपपद्यते च विरोधे ।&lt;br&gt;&#xA;प्रमादात्मकत्वात् बन्धस्य विमुक्तत्वं च युज्यते । ‘मुक्तिर्हित्वान्यथारूपं स्वरूपेण व्यवस्थितिः&amp;rsquo; इति हि भागवते ।।17।।&lt;br&gt;&#xA;न च तत्तदनुमानविरोधः&lt;br&gt;&#xA;ॐ कामाच्च नानुमानापेक्षा ॐ ।।18।।&lt;br&gt;&#xA;यथाकामं ह्यनुमातुं शक्यते । अतो न तत्त्वे पृथगनुमानमपेक्ष्यते । उक्तं च स्कान्दे-&lt;br&gt;&#xA;यथाकामानुमा यस्मात् तस्मात् सानपगा श्रुतेः । पूर्वापराविरोधाय चेष्यते नान्यथा क्वचित् ।। इति ।।&lt;br&gt;&#xA;‘नैषा तर्केण मतिरापनेया&amp;rsquo; इति च ।।18।।&lt;br&gt;&#xA;ॐ अस्मिन्नस्य च तद्योगं शास्ति ॐ ।।19।।&lt;br&gt;&#xA;अस्य जीवस्य । युक्तिसमुच्चये चशब्दः । ‘सोश्नुते सर्वान् कामान् सह ब्रह्मणा विपश्चिता&amp;rsquo; ‘अनलियनेभयं प्रतिष्ठां विन्दते&amp;rsquo;&lt;br&gt;&#xA;‘एतमानन्दमयमात्मानमुसङ्क्रामति&amp;rsquo; इत्यादि ।।19।।&lt;br&gt;&#xA;।। इति आनन्दमयाधिकरणम् ।।6।।&lt;br&gt;&#xA;‘अदृश्येनात्म्ये&amp;rsquo; इत्युक्तम् । तच्चादृश्यत्वं ‘अन्तः प्रविष्टं कर्तारमेतमन्तश्चन्द्रमसि मनसा चरन्तम् । सहैव सन्तं न विजानन्ति देवाः&amp;rsquo;&lt;br&gt;&#xA;इत्यन्तःस्थस्य कस्यचिदुच्यते । स च ‘इन्द्रो राजा&amp;rsquo; ‘सप्त युञ्जन्ति&amp;rsquo; इत्यादिभिरन्यः प्रतीयते । तस्मात् स एवानन्दमय इति न मन्तव्यम् ।&lt;br&gt;&#xA;ॐ अन्तस्तद्धर्मोपदेशात् ॐ ।।20।।&lt;br&gt;&#xA;अन्तः श्रूयमाणो विष्णुरेव । ‘अन्तसमुद्रे मनसा चरन्तम् । ब्रह्मान्वविन्दत् दशहोतारमर्णे&amp;rsquo; ‘समुद्रेन्तः कवयो विचक्षते मरीचीनां पदमिच्छन्ति&lt;br&gt;&#xA;वेधसः&amp;rsquo; ‘यस्याण्डकोशं? शुष्ममाहुः&amp;rsquo; इत्यादि तद्धर्मोपदेशात् । स हि क्षीरसमुद्रशायी । तस्य च वीर्यमण्डकोशः ।&lt;br&gt;&#xA;सोभिध्याय शरीरात् स्वात् सिसृक्षुर्विविधाः प्रजाः । अप एव ससर्जादौ तासु वीर्यमवासृजत् ।।&lt;br&gt;&#xA;तदण्डमभवद्धैमं सहस्रांशुसमप्रभम् । यस्मिन् जज्ञे स्वयं ब्रह्मा सर्वलोकपितामहः ।।&lt;br&gt;&#xA;आपो नारा इति प्रोक्ता आपो वै नरसूनवः । अयनं तस्य ताः पूर्वं तेन नारायणः स्मृतः ।। इति व्यासस्मृतेः ।&lt;br&gt;&#xA;‘अहं तत्तेजो रश्मीन्नारायणं पुरुषं जातमग्रतः । पुरुषात् प्रकृतिर्जगदण्डम्&amp;rsquo; इति चतुर्वेदशिखायाम् ।।20।।&lt;br&gt;&#xA;ॐ भेदव्यपदेशाच्चान्यः ॐ ।।21।।&lt;br&gt;&#xA;‘इन्द्रस्यात्मा निहितः पञ्च होता&amp;rsquo; ‘वायोरात्मानं कवयो निचिक्युः&amp;rsquo; ‘अन्तरादित्ये मनसा चरन्तम् । देवानां?हृदयं ब्रह्मान्वविन्दत्&amp;rsquo;&lt;br&gt;&#xA;इत्यादिभेदव्यपदेशात् ।।21।।&lt;br&gt;&#xA;।। इति अन्तःस्थत्वाधिकरणम् ।।7।।&lt;br&gt;&#xA;‘को ह्येवान्यत् कः प्राण्याद्यदेष आकाश आनन्दो न स्यात्&amp;rsquo; इति आकाशस्यानन्दमयत्वे हेतुरुक्तः न तु विष्णोरिति न मन्तव्यम् । यतः-&lt;br&gt;&#xA;ॐ आकाशस्तल्लिङ्गात् ॐ ।।22।।&lt;br&gt;&#xA;‘अस्य लोकस्य का गतिरित्याकाश इति होवाच&amp;rsquo; इत्यत्र भूताकाशस्य प्राप्तिः । न चासौ युज्यते । किन्तु विष्णुरेव । ‘स एष परोवरीयानुद्गीथः&lt;br&gt;&#xA;स एषोनन्तः&amp;rsquo; इत्यादि तल्लिङ्गात् । ‘विष्णोर्नु कं वीर्याणि प्रवोचं यः पार्थिवानि विममे रजांसि&amp;rsquo; ‘परो मात्रया तन्वा वृधान&amp;rsquo; इत्यादिना तस्यैव हि&lt;br&gt;&#xA;तल्लिङ्गम् ।&lt;br&gt;&#xA;अनन्तो भगवान् ब्रह्म आनन्देत्यादिभिः पदैः । प्रोच्यते विष्णुरेवैकः परेषामुपचारतः ।। इति ब्राह्मे ।&lt;br&gt;&#xA;‘नामानि सर्वाणि यमाविशन्ति&amp;rsquo; इति चोक्तम् ।।22।।&lt;br&gt;&#xA;।। इत्याकाशाधिकरणम् ।।8।।&lt;br&gt;&#xA;ॐ अत एव प्राणः ॐ ।।23।।&lt;br&gt;&#xA;‘तद्वै त्वं प्राणो अभवः महान् भोगः प्रजापतेः । भुजः करिष्यमाणः यद्देवान् प्राणयो नवा ।।&amp;rsquo;&lt;br&gt;&#xA;इति महाभोगशब्देन परमानन्दत्वं प्राणस्योक्तम् । स च प्राणः प्रसिद्धेर्वायुरित्यापतति । न चैवं यतो विष्णुरेव प्राणः । अत एव ‘श्रीश्च लक्ष्मीश्च&lt;br&gt;&#xA;पत्न्यौ । अहोरात्रे पार्श्वे&amp;rsquo; इत्यादि तल्लिङ्गादेव ।।23।।&lt;br&gt;&#xA;।। इति प्राणाधिकरणम् ।।9।।&lt;br&gt;&#xA;‘यो वेद निहितं गुहायाम्&amp;rsquo; इत्युक्तम् । तच्च गुहानिहितम् ।&lt;br&gt;&#xA;‘वि मे कर्णा पतयतो विचक्षुर्वी3दं ज्योतिर्हृदय आहितं यत् । वि मे मनश्चरति दूर आधीः किंस्विद्वक्ष्यामि किमु नू मनिष्ये ।।&amp;rsquo;&lt;br&gt;&#xA;इति ज्योतिरुक्तम् । तच्च ज्योतिरग्निसूक्तत्वात् प्रसिद्धेश्चाग्निरेवेति प्राप्तम् । अत आह-&lt;br&gt;&#xA;ॐ ज्योतिश्चरणाभिधानात् ॐ ।।24।।&lt;br&gt;&#xA;विष्णुरेव ज्योतिः । कर्णादीनां विचरणाभिधानात् । स हि ‘परो मात्रया तन्वा वृधान&amp;rsquo; इत्यादिना कर्णादिविदूरः ।।24।।&lt;br&gt;&#xA;।। इति ज्योतिरधिकरणम् ।।10।।&lt;br&gt;&#xA;ॐ छन्दोभिधान्नेति चेन्न तथा चेतोर्पणनिगदात्तथा हि दर्शनम् ॐ ।।25।।&lt;br&gt;&#xA;‘अथ यदतः परो दिवो ज्योतिर्दीप्यते&amp;rsquo; इत्युक्तस्य ज्योतिषो ‘गायत्री वा इदं? सर्वम्&amp;rsquo; इति गायत्र्या समारम्भः कृतः । तस्मान्न विष्णुरिति चेन्न ।&lt;br&gt;&#xA;तथा चेतोर्पणार्थं हि निगद्यते । अग्निगायत्र्यादिशब्दार्थरूपोसाविति चेतोर्पणार्थं हि निगद्यते । तथा हि दर्शनं ‘गायति त्रायति च&amp;rsquo; इत्यादि ।&lt;br&gt;&#xA;‘सर्वच्छन्दोभिधो ह्येषः सर्वदेवाभिधो ह्यसौ । सर्वलोकाभिधो ह्येषः तेषां तदुपचारतः ।।&amp;rsquo; इति वामने ।।25।।&lt;br&gt;&#xA;ॐ भूतादिपादव्यपदेशोपपत्तेश्चैवम्  ॐ ।।26।।&lt;br&gt;&#xA;‘तावानस्य महिमा ततो ज्यायांश्च पुरुषः । पादोस्य सर्वा भूतानि त्रिपादस्यामृतं दिवि ।।&amp;rsquo; इति ।&lt;br&gt;&#xA;‘सुवर्णं कोशं रजसा परीवृतम् । देवानां वसुधानीं विराजम् । अमृतस्य पूर्णा तामु कलां&lt;br&gt;&#xA;विचक्षते । पादं षड्ढोतुर्न किला विवित्से&amp;rsquo; इति श्रुतेः । पाद इति एकदेशपरिमितं चतुर्भागबल इतिवत् भिन्नं चशब्दात् । स हि&lt;br&gt;&#xA;पुरुषसूक्ताभिधेयः ‘यज्ञेन यज्ञमयजन्त&amp;rsquo; इति यज्ञशब्दात् । ‘यज्ञो विष्णुर्देवता&amp;rsquo; इति हि श्रुतिः ।&lt;br&gt;&#xA;‘तस्मिन् काले महाराज राम एवाभिधीयते । यथा हि पौरुषे सूक्ते विष्णुरेवाभिधीयते ।।&amp;rsquo; इति च स्कान्दे ।।26।।&lt;br&gt;&#xA;ॐ उपदेशभेदान्नेति चेन्नोभयस्मिन्नप्यविरोधात् ॐ ।।27।।&lt;br&gt;&#xA;‘त्रिपादस्यामृतं दिवि&amp;rsquo; इति पूर्वोपदेशः । ‘परो दिवः&amp;rsquo; इति पञ्चम्यन्तः पश्चिमः । तस्मान्नैकं वस्त्वत्रोच्यते इति चेन्न ।&lt;br&gt;&#xA;त्रिसप्तलोकापेक्षयोभयस्मिन् अप्यविरोधात् ।।27।।&lt;br&gt;&#xA;।। इति गायत्र्यधिकरणम् ।।11।।&lt;br&gt;&#xA;प्राणो विष्णुरित्युक्तम् । तत्र ‘ता वा एताः शीर्षन् श्रियः श्रिताश्चक्षुश्श्रोत्रं मनो वाक्प्राणः&amp;rsquo; इत्यत्र प्राणस्य विष्णुत्वं न विद्यते । इन्द्रियैः&lt;br&gt;&#xA;सहाभिधानादिति । अत आह-&lt;br&gt;&#xA;ॐ प्राणस्तथानुगमात् ॐ ।।28।।&lt;br&gt;&#xA;‘तं देवाः प्राणयन्त&amp;rsquo; ‘स एषोसुः स एष प्राणः&amp;rsquo; ‘प्राण ऋच इत्येव विद्यात्&amp;rsquo; ‘तदयं प्राणोधितिष्ठति&amp;rsquo; इत्याद्यनुगमात् अत्रापि प्राणो विष्णुरेव ।&lt;br&gt;&#xA;‘विष्णुमेवानयन् देवा विष्णुं भूतिमुपासते । स एव सर्ववेदोक्तस्तद्रथो देह उच्यते ।।&amp;rsquo; इति स्कान्दे । ब्रह्मशब्दानुगमाच्च ।।28।।&lt;br&gt;&#xA;ॐ न वक्तुरात्मोपदेशादिति चेदध्यात्मसम्बन्धभूमा ह्यस्मिन् ॐ ।।29।।&lt;br&gt;&#xA;‘प्राणो वा अहमस्मृषे&amp;rsquo; इति वक्तुरात्मोपदेशादिन्द्र एवेति चेन्न ‘प्राणस्त्वं प्राणः सर्वाणि भूतानि&amp;rsquo; इति बह्वध्यात्मसम्बन्धो ह्यत्र विद्यते ।।29।।&lt;br&gt;&#xA;ॐ शास्त्रदृष्ट्या तूपदेशो वामदेववत् ॐ ।।30।।&lt;br&gt;&#xA;शास्त्रमन्तर्यामी । ‘संविच्छास्त्रं परं पदम्&amp;rsquo; इति हि भागवते ।&lt;br&gt;&#xA;‘तत्तन्नाम्नोच्यते विष्णुः सर्वशास्तृत्वहेतुतः । न क्वापि किञ्चिन्नामास्ति तमृते पुरुषोत्तमम् ।।&amp;rsquo; इति पाद्मे ।&lt;br&gt;&#xA;‘अहं मनुरभवं सूर्यश्च&amp;rsquo; इत्यादिवत् ।।30।।&lt;br&gt;&#xA;ॐ जीवमुख्यप्राणल्लिङ्गान्नेति चेन्नोपासात्रैविध्याश्रितत्वादिह तद्योगात् ॐ ।।31।।&lt;br&gt;&#xA;‘तावन्ति शतसंवत्सरस्याह्नां सहस्राणि भवन्ति&amp;rsquo; इति जीवलिङ्गम् । प्राणसंवादादि मुख्यप्राणलिङ्गम् । तस्मान्नेति चेन्न । अन्तर्बहिः&lt;br&gt;&#xA;सर्वगतत्वेनेत्युपासात्रैविध्यादिहाश्रितत्वाच्च । ‘स एतमेव सीमानं विदार्यैतया द्वारा प्रापद्यत&amp;rsquo; ‘स एतमेव पुरुषं ब्रह्म ततममपश्यत्&amp;rsquo; ‘एतद्ध&lt;br&gt;&#xA;स्म वै तद्विद्वानाह महिदास ऐतरेयः&amp;rsquo; इत्यादिना ।&lt;br&gt;&#xA;‘महिदासाभिधो जज्ञे इतरायास्तपोबलात् । साक्षात् स भगवान् विष्णुर्यस्तन्त्रं वैष्णवं व्यधात् ।।&amp;rsquo; इति ब्रह्माण्डे ।&lt;br&gt;&#xA;तत्तदुपासानायोग्यतया च पुरुषाणाम् ।&lt;br&gt;&#xA;‘केषाञ्चित् सर्वगत्वेन केषाञ्चित् हृदये हरिः । केषाञ्चित् बहिरेवासावुपास्यः पुरुषोत्तमः ।।&amp;rsquo; इति ब्राह्मे ।&lt;br&gt;&#xA;‘अग्नौ क्रियावतां विष्णुः योगिनां हृदये हरिः । प्रतिमास्वप्रबुद्धानां सर्वत्र विदितात्मनाम् ।।&amp;rsquo; इति च ।।31।।&lt;br&gt;&#xA;।। इति पादान्त्यप्राणाधिकरणम् ।।12।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रभाष्ये प्रथमाध्यायस्य प्रथमः पादः ।।&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/mAdhvam/tattvam/madhvaH/bhAShyam/mUlam/01/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/mUlam/01/02/</guid>
      <description>&lt;p&gt;द्वितीयः पादः&lt;br&gt;&#xA;लिङ्गात्मकानां शब्दानां विष्णौ प्रवृत्तिं दर्शयत्यस्मिन् पादे प्राधान्येन । ‘ब्रह्म ततमम्&amp;rsquo; इति सर्वगतत्वमुक्तं विष्णोः । तच्च&lt;br&gt;&#xA;‘तस्यैतस्यासावादित्यो रसः&amp;rsquo; इत्यादिनादित्यस्य प्रतीयते इत्यतोब्रवीत्-&lt;br&gt;&#xA;ॐ सर्वत्र प्रसिद्धोपदेशात् ॐ ॥1॥&lt;br&gt;&#xA;‘स यश्चायमशरीरः प्रज्ञात्मा&amp;rsquo; इत्यादिना सर्वत्रोच्यमानो नारायण एव । ‘तदेव ब्रह्म परमं कवीनाम्&amp;rsquo; ‘परमं यो महद्ब्रह्म&amp;rsquo;&lt;br&gt;&#xA;‘वासुदेवात् परः को नु ब्रह्मशब्दोदितो भवेत् । स हि सर्वगुणैः पूर्णस्तदन्ये तूपचारतः ॥&amp;rsquo;&lt;br&gt;&#xA;इति तस्मिन्नेव प्रसिद्धब्रह्मशब्दोपदेशात् ॥1॥&lt;br&gt;&#xA;ॐ विवक्षितगुणोपपत्तेश्च ॐ ॥2॥&lt;br&gt;&#xA;‘स योतोश्रुत&amp;rsquo; इत्यादि । स हि ‘न ते विष्णो जायमानः&amp;rsquo; इत्यादिनाश्रुतत्वादिगुणकः । ‘सः सविता स वायुः स इन्द्रः सोश्रुतः सोदृष्टो यो हरिर्यः&lt;br&gt;&#xA;परमो यो विष्णुर्योनन्तः&amp;rsquo; इत्यादि चतुर्वेदशिखायाम् ॥2॥&lt;br&gt;&#xA;ॐ अनुपपत्तेस्तु न शारीरः ॐ ॥3॥&lt;br&gt;&#xA;एकस्य सर्वशरीरस्थत्वानुपपत्तेरेव ॥3॥&lt;br&gt;&#xA;ॐ कर्मकर्तृव्यपदेशाच्च ॐ ॥4॥&lt;br&gt;&#xA;‘आत्मानं परमै शंसति&amp;rsquo; इत्यादि ॥4॥&lt;br&gt;&#xA;ॐ शब्दविशेषात् ॐ ॥5॥&lt;br&gt;&#xA;‘एतमेव ब्रह्मेत्याचक्षते&amp;rsquo; इति । न हि जीवमेव ब्रह्मेत्याचक्षते । ‘एष उ एव ब्रह्मैष उ एवात्मैष उ एव सवितैष उ एवेन्द्र एष उ एव हरिर्हरति&lt;br&gt;&#xA;परः परानन्दः&amp;rsquo; इति चेन्द्रद्युम्नशाखायाम् ॥5॥&lt;br&gt;&#xA;ॐ स्मृतेश्च ॐ ॥6॥&lt;br&gt;&#xA;‘अहमात्मा गुडाकेश सर्वभूताशयस्थितः ।&amp;rsquo; ‘गामाविश्य च भूतानि धारयाम्यहमोजसा&amp;rsquo; इत्यादि । न चाप्रामाणिकं कल्प्यम् ॥6॥&lt;br&gt;&#xA;ॐ अर्भकौकस्त्वात् तद्-व्यपदेशाच्च नेति चेन्न निचाय्यत्वादेवं व्योमवच्च ॐ ॥7॥&lt;br&gt;&#xA;सर्वेषु भूतेष्वित्यल्पौकस्त्वात् चक्षुर्मयत्वादिना जीवव्यपदेशाच्च नेति चेन्न । अर्भकौकस्त्वेन चक्षुर्मयत्वादिरूपेण च तस्यैव विष्णोर्निचाय्यत्वात्&lt;br&gt;&#xA;। सर्वगतत्वेप्यल्पौकस्त्वं च युज्यते व्योमवत् ।&lt;br&gt;&#xA;‘सर्वेन्द्रियमयो विष्णुः सर्वप्राणिषु च स्थितः । सर्वनामाभिधेयश्च सर्ववेदोदितश्च सः ॥&amp;rsquo; इति स्कान्दे ॥7॥&lt;br&gt;&#xA;ॐ सम्भोगप्राप्तिरिति चेन्न वैशेष्यात् ॐ ॥8॥&lt;br&gt;&#xA;जीवपरयोरेकशरीरस्थत्वे समानभोगप्राप्तिरिति चेन्न । सामथ्यवैशेष्यात् । उक्तं च गारुडे-&lt;br&gt;&#xA;‘सर्वज्ञाल्पज्ञताभेदात् सर्वशक्त्यल्पशक्तितः । स्वातन्त्र्यपारतन्त्र्याभ्यां सम्भोगो नेशजीवयोः ॥&amp;rsquo; इति च ॥8॥&lt;br&gt;&#xA;॥ इति सर्वगतत्वाधिकरणम् ॥1॥&lt;br&gt;&#xA;‘जन्माद्यस्य यतः&amp;rsquo; इत्युक्तम् । तत्रातृत्वं ‘यद्यदेवासृजत तत्तदत्तुमध्रियत । सर्वं वा अत्तीति तददितेरदितित्वम्&amp;rsquo; इत्यदितेः प्रतीयते । ‘स&lt;br&gt;&#xA;यद्यदेवासृजत&amp;rsquo; इति पुल्लिङ्गं च ‘कूटस्थोक्षर उच्यते&amp;rsquo; इत्यादिवत् । अत्रोच्यते-&lt;br&gt;&#xA;ॐ अत्ता चराचरग्रहणात् ॐ ॥9॥&lt;br&gt;&#xA;न हि चराचरस्य सर्वस्यात्तृत्वमदितेः ।&lt;br&gt;&#xA;‘स्रष्टा पाता तथैवात्ता निखलिस्यैक एव तु । वासुदेवः परः पुंसामितरेल्पस्य वा न वा ॥&amp;rsquo; इति स्कान्दे ।&lt;br&gt;&#xA;‘एकः पुरस्ताद्य इदं बभूव यतो बभूव भुवनस्य गोपाः । यमप्येति भुवनं साम्पराये स नो हरिर्घृतमिहायुषेत्तु देवः ॥&amp;rsquo; इति श्रुतिः ॥9॥&lt;br&gt;&#xA;ॐ प्रकरणाच्च ॐ ॥10॥&lt;br&gt;&#xA;अप्संवत्ससृष्ट्यादिना तत्प्रकरणाच्च ।&lt;br&gt;&#xA;नेहासीत् किञ्चनाप्यादौ मृत्युरासीत् हरिस्तदा । सो त्मनो मनसास्राक्षीदप एव जनार्दनः ॥&lt;br&gt;&#xA;शयानस्तासु भगवान्निर्ममेण्डं महत्तरम् । तत्र संवत्सरं नाम ब्रह्माणमसृजत् प्रभुः ॥&lt;br&gt;&#xA;तमत्तुं व्याददादास्यं तदासौ विरुराव ह । अथ तं कृपया विष्णुः सृष्टिकर्मण्ययोजयत् ॥&lt;br&gt;&#xA;सोसृजत् भुवनं सर्वमद्यार्थं हरये विभुः ॥ इति ब्रह्मवैवर्ते ॥10॥&lt;br&gt;&#xA;॥ इति अत्तृत्वाधिकरणम् ॥2॥&lt;br&gt;&#xA;सर्वात्तैक पर उक्तः ।&lt;br&gt;&#xA;‘ऋतं पिबन्तं सुकृतस्य लोके गुहां प्रविष्टो परमे परार्धे । छायातपौ ब्रह्मविदो वदन्ति पञ्चाग्नयो ये च त्रिनाचिकेताः ॥&amp;rsquo;&lt;br&gt;&#xA;इति पिबन्तौ प्रतीयेते । तौ काविति । उच्यते ।&lt;br&gt;&#xA;ॐ गुहां प्रविष्टावात्मानौ हि तद्दर्शनात् ॐ ॥11॥&lt;br&gt;&#xA;गुहां प्रविष्टौ पिबन्तौ विष्णुरूपे एव । ‘घर्मा समन्तात् त्रिवृतं व्यापतुस्तयोर्जुष्टिं मातरिश्वा जगाम&amp;rsquo; इत्यादिना तद्दर्शनात् ।&lt;br&gt;&#xA;आत्मान्तरात्मेति हरिरेक एव द्विधा स्थितः । निविष्टो हृदये नित्यं रसं पिबति कर्मजम् ॥ इति बृहत्संहितायाम् ।&lt;br&gt;&#xA;शुभं पिबत्यसौ नित्यं नाशुभं स हरिः पिबेत् । पूर्णानन्दमयस्यास्य चेष्टा न ज्ञायते क्वचित् ॥ इति पाद्मे ।&lt;br&gt;&#xA;‘यो वेद निहितं गुहायाम्&amp;rsquo; इत्यादिना प्रसिद्धं हिशब्देन दर्शयति ॥11॥&lt;br&gt;&#xA;ॐ विशेषणाच्च ॐ ॥12॥&lt;br&gt;&#xA;‘यः सेतुरीजानानामक्षरं ब्रह्म तत्परम्&amp;rsquo; इति ।&lt;br&gt;&#xA;‘पृथग्वक्तुं गुणास्तस्य न शक्यन्तेमितत्वतः । यतोतो ब्रह्मशब्देन सर्वेषां ग्रहणं भवेत् ॥&lt;br&gt;&#xA;एतस्मात् ब्रह्मशब्दोयं विष्णोरेव विशेषणम् । अमिता हि गुणा यस्मान्नान्येषां तमृते विभुम् ॥&amp;rsquo; इति पाद्मे ।&lt;br&gt;&#xA;न च जीवे समन्वयोभिधीयते । ‘सत्य आत्मा सत्यो जीवः सत्यं भिदा सत्यं भिदा सत्यं भिदा मैवारुवण्यो मैवारुवण्यो मैवारुवण्यः&amp;rsquo; इति&lt;br&gt;&#xA;भाल्लवेयश्रुतिः । ‘आत्मा हि परमस्स्वतन्त्रोधिगुणो जीवोल्पशक्तिरस्वातन्त्रोवर&amp;rsquo; इति च भाल्लवेयश्रुतिः ।&lt;br&gt;&#xA;यथेश्वरस्य जीवस्य भेदस्सत्यो विनिश्चयात् । एवमेव हि मे वाचं सत्यां कर्तुमिहार्हसि ॥&lt;br&gt;&#xA;यथेश्वरश्च जीवश्च सत्यभेदौ परस्परम् । तेन सत्येन मां देवास्त्रायन्तु सह केशवाः ॥ इत्यादेर्नासत्यो भेदः ॥12॥&lt;br&gt;&#xA;॥ इति गुहाधिकरणम् ॥3॥&lt;br&gt;&#xA;आदित्ये विष्णुरित्युक्तम् । ‘य एष आदित्ये पुरुषः सोहमस्मि स एवाहमस्मि&amp;rsquo; इत्यादावाग्नीनामेवादित्यस्थत्वमुच्यते ।&lt;br&gt;&#xA;अतोक्ष्यादित्ययोरैक्यात् ‘य एषोन्तरक्षिणि पुरुषो दृश्यते&amp;rsquo; इत्यत्राप्यग्निरेवोच्यते । अतः ‘तद्यथा पुष्करपलाश आपो न श्लिष्यन्ते&lt;br&gt;&#xA;एवमेवंविदि पापं कर्म न श्लिष्यते&amp;rsquo; इत्यग्निज्ञानादेव सर्वपापाश्लेषान्मोक्षोपपत्तिरिति । अतो ब्रवीति-&lt;br&gt;&#xA;ॐ अन्तर उपपत्तेः ॐ ॥13॥&lt;br&gt;&#xA;चक्षुरन्तस्थो विष्णुरेव । ‘त्रिपादस्यामृतं दिवि&amp;rsquo; इत्यादिना तस्यैवामृतत्वाद्युपपत्तेः । ब्रह्मशब्दाद्युपपत्तेश्च । ‘सोहमस्मि&amp;rsquo; इत्यादि&lt;br&gt;&#xA;त्वन्तर्याम्यपेक्षया ।&lt;br&gt;&#xA;अन्तर्यामिणमीशेशमपेक्ष्याहं त्वमित्यपि । सर्वे शब्दाः प्रयुज्यन्ते सति भेदेपि वस्तुषु ॥ इति महाकौर्मे ॥13॥&lt;br&gt;&#xA;ॐ स्थानादिव्यपदेशाच्च ॐ ।।14।।&lt;br&gt;&#xA;‘तद्यदस्मिन् सर्पिर्वोदकं वा सिञ्चति वर्त्मनी एव गच्छति&amp;rsquo; इत्यादिस्थानशक्तिः वामनिर्भामनिरित्याद्यात्मशक्तिश्चोच्यते । तस्य ह्येतल्लिङ्गम् ।&lt;br&gt;&#xA;‘स ईशः सोसपत्नः स हरिः स परः स परोवरीयान् यदिदं चक्षुषि सर्पिवोदकं वा सिञ्चति वर्त्मनी एव गच्छति स वामनः स भामनः स आनन्दः&lt;br&gt;&#xA;सोच्युतः&amp;rsquo; इति चतुर्वेदशिखायाम् ।&lt;br&gt;&#xA;‘यत्स्थानत्वादिदं चक्षुरसङ्गं सर्ववस्तुभिः । स वामनः परोस्माकं गतिरित्येव चिन्तयेत् ।।&amp;rsquo; इति वामने ।।14।।&lt;br&gt;&#xA;ॐ सुखविशिष्टाभिधानादेव च ॐ ।।15।।&lt;br&gt;&#xA;‘प्राणो ब्रह्म कं ब्रह्म खं ब्रह्म&amp;rsquo; इति ‘विज्ञानमानन्दं ब्रह्म&amp;rsquo; ‘आनन्दो ब्रह्मेति व्यजानात्&amp;rsquo; इत्यादेस्तस्यैव हि तल्लक्षणम् ।&lt;br&gt;&#xA;लक्षणं परमानन्दो विष्णोरेव न संशयः । अव्यक्तादितृणान्तास्तु विप्लुडानन्दभागिनः ।। इति ब्रह्मवैवर्ते ।।&lt;br&gt;&#xA;न च मुख्ये सत्यमुख्यं युज्यते ।।15।।&lt;br&gt;&#xA;ॐ श्रुतोपनिषत्कगत्यभिधानाच्च ॐ ।।16।।&lt;br&gt;&#xA;‘स एतान् ब्रह्म गमयति&amp;rsquo; इति । न ह्यन्यविद्यया अन्यगतिर्युक्ता ।।16।।&lt;br&gt;&#xA;ॐ अनवस्थितेरसम्भवाच्च नेतरः ॐ ।।17।।&lt;br&gt;&#xA;जीवस्य जीवान्तरनियामकत्वेनवस्थितेः साम्यादसम्भवाच्च न जीवः । नियमप्रमाणाभावात् । अनीश्वरापेक्षत्वाच्च ।।17।।&lt;br&gt;&#xA;।। इति अन्तराधिकरणम् ।।4।।&lt;br&gt;&#xA;‘यः पृथिव्यां तिष्ठन् पृथिव्या अन्तरो यं पृथिवी न वेद यस्य पृथिवी शरीरं यः पृथिवीमन्तरो यमयत्येष त आत्मान्तर्याम्यमृतः&amp;rsquo;&lt;br&gt;&#xA;इत्याद्यन्तर्याम्युच्यते । तत्र च ‘एतदमृतम्&amp;rsquo; इत्युक्तममृतत्वमुच्यते । स च ‘यस्य पृथिवी शरीरम्&amp;rsquo; इत्यादिना सर्वात्मकत्वात् प्रकृतिस्तत्तज्जीवो&lt;br&gt;&#xA;वा युक्तः । न हि विष्णोः पृथिव्यादिशरीरत्वमङ्गीक्रियत इत्यत आह-&lt;br&gt;&#xA;ॐ अन्तर्याम्यधिदैवादिषु तद्धर्मव्यपदेशात् ॐ ।।18।।&lt;br&gt;&#xA;‘यं पृथिवी न वेद&amp;rsquo; ‘यः पृथिव्या अन्तर&amp;rsquo; इत्यादिना अधिदैवादिषु तद्धर्मव्यपदेशात् विष्णुरेवान्तर्यामी । स हि ‘न ते विष्णो जायमानो न जातः&amp;rsquo;&lt;br&gt;&#xA;‘स योतोश्रुतोगतोमतोनतोदृष्टोविज्ञातोनादिष्टः सर्वेषां भूतानामन्तरपुरुषः&amp;rsquo; इत्यादिनाविदितोन्तरश्च ।।18।।&lt;br&gt;&#xA;ॐ न च स्मार्तमतद्धर्माभलिापात् ॐ ।।19।।&lt;br&gt;&#xA;त्रिगुणत्वादिप्रधानधर्मानुक्तेर्न स्मृत्युक्तं प्रधानमन्तर्यामि ।।19।।&lt;br&gt;&#xA;ॐ शारीरश्चोभयेपि हि भेदेनैनमधीयते ॐ ।।20।।&lt;br&gt;&#xA;‘य आत्मनि तिष्ठन्नात्मनोन्तरो यमात्मा न वेद यस्यात्मा शरीरं य आत्मानमन्तरो यमयत्येष त आत्मान्तर्याम्यमृतः&amp;rsquo; ‘यो विज्ञाने तिष्ठन्&lt;br&gt;&#xA;विज्ञानादन्तरो यं विज्ञानं न वेद यस्य विज्ञानं शरीरम्&amp;rsquo; इत्युभयेपि हि शाखिनो भेदेनैनं जीवमधीयते ।&lt;br&gt;&#xA;शीर्यते नित्यमेवास्मात् विष्णोस्तु जगदीदृशम् । रमते च परो ह्यस्मिन् शरीरं तस्य तज्जगत् ।। इति वचनान्न शरीरत्वविरोधः ।।20।।&lt;br&gt;&#xA;।। इत्यन्तर्याम्यधिकरणम् ।।5।।&lt;br&gt;&#xA;अदृश्यत्वादिगुणा विष्णोरुक्ताः । तत्र&lt;br&gt;&#xA;‘यत्तदद्रेश्यमग्राह्यमगोत्रमवर्णमचक्षुःश्रोत्रं तदपाणिपादम् । नित्यं विभुं सर्वगतं सुसूक्ष्मं तदव्ययं यद्भूतयोनिं परिपश्यन्ति धीराः ।।&amp;rsquo; इत्युक्त्वा&lt;br&gt;&#xA;‘यथोर्णनाभिस्सृजते गृह्णते च यथा पृथिव्यामोषधयः सम्भवन्ति । यथा सतः पुरुषात् केशलोमानि तथाक्षरात् सम्भवतीह विश्वम् ।।&amp;rsquo; इत्युक्त्वा&lt;br&gt;&#xA;तस्माच्च ‘अक्षरात् परतः परः&amp;rsquo; इति परः प्रतीयत इत्यतोब्रवीत्-&lt;br&gt;&#xA;ॐ अदृश्यत्वादिगुणको धर्मोक्तेः ॐ ।।21।।&lt;br&gt;&#xA;पृथिव्यादिदृष्टान्तमुक्त्वा ‘अक्षरात् सम्भवतीह विश्वम्&amp;rsquo; इत्यतः परं तत्परतः पराभिधानात् ‘कूटस्थोक्षर उच्यते&amp;rsquo; इति स्मृतेश्च प्रकृतेः प्राप्तिः ।&lt;br&gt;&#xA;ब्रह्मशब्दात् तत्परतः पराभिध्यानादेव च हिरण्यगर्भस्य । ‘तमेवं विद्वानमृत इह भवति&amp;rsquo; ‘तत्कर्म हरितोषं यत् सा विद्या तन्मतिर्यया&amp;rsquo; ‘अथ द्वे&lt;br&gt;&#xA;वाव विद्ये वेदितव्ये परा चैवापरा च । तत्र ये वेदा यान्यङ्गानि यान्युपाङ्गानि यानि प्रत्यङ्गानि सापरा । अथ परा यया स हरिर्वेदितव्यो&lt;br&gt;&#xA;योसावदृश्यो निर्गुणः परः परमात्मा&amp;rsquo; इत्यादिना तद्धर्मत्वेनावगतपरविद्याविषयत्वोक्तेर्विष्णुरेवादृश्यत्वादिगुणकः ।।21।।&lt;br&gt;&#xA;ॐ विशेषणभेदव्यपदेशाभ्याञ्च नेतरौ ॐ ।।22।।&lt;br&gt;&#xA;‘यस्सर्वज्ञस्सर्वविद्यस्य ज्ञानमयं तपः&amp;rsquo; इति विशेषणान्न प्रकृतिः । ‘तस्मादेतद्ब्रह्म नाम रूपमन्नं च जायते&amp;rsquo; इति भेदव्यपदेशान्न विरिञ्चः ।&lt;br&gt;&#xA;अपरं त्वक्षरं या सा प्रकृतिर्जडरूपिका । श्रीः परा प्रकृतिः प्रोक्ता चेतना विष्णुसंश्रया ।।&lt;br&gt;&#xA;तामक्षरं परं प्राहुः परतः परमक्षरम् । हरिमेवाखलिगुणमक्षरत्रयमीरितम् ।।&lt;br&gt;&#xA;इति स्कान्दे त्र्यक्षराभिधानात् ‘अक्षरात् परतः परः&amp;rsquo; इत्यपि विशेषणमेव । ‘जुष्टं यदा पश्यत्यन्यमीशमस्य महिमानमिति वीतशोकः&amp;rsquo; इति&lt;br&gt;&#xA;भेदव्यपदेशादीशपदप्राप्तोपि न रुद्रः ।।22।।&lt;br&gt;&#xA;ॐ रूपोपन्यासाच्च ॐ ।।23।।&lt;br&gt;&#xA;‘यदा पश्यः पश्यते रुक्मवर्णं कर्तारमीशं पुरुषं ब्रह्मयोनिम्&amp;rsquo; इति । ‘एको नारायण आसीन्न ब्रह्मा न शङ्कर । स मुनिर्भूत्वा समचिन्तयत् । तत&lt;br&gt;&#xA;एते व्यजायन्त । विश्वो हिरण्यगर्भोग्निर्यमोवरुणरुद्रेन्द्रा इति । तस्य हैतस्य परमस्य नारायणस्य चत्वारि रूपाणि शुक्तं रक्तं रौक्मं&lt;br&gt;&#xA;कृष्णमिति । स एतान्येतेभ्योभ्यचीक्लृपत् । विमिश्राणि व्यमिश्रयत् ।&amp;rsquo; अत एतादृगेतद्रूपमिति तस्यैव हि रूपाण्यभिधीयन्ते ।।23।।&lt;br&gt;&#xA;।। इति अदृश्यत्वाधिकरणम् ।।6।।&lt;br&gt;&#xA;अदृश्यत्वादिगुणेषु सर्वगतत्वं ‘यस्त्वेतमेवं प्रादेशमात्रमभिविमानमात्मानं वैश्वानरमुपास्ते&amp;rsquo; इति वैश्वानरस्योक्तमित्यत आह-&lt;br&gt;&#xA;ॐ वैश्वानरः साधारणशब्दविशेषात् ॐ ।।24।।&lt;br&gt;&#xA;अग्नाविष्ण्वोः साधारणस्य वैश्वानरशब्दस्य विष्णावेव प्रसिद्धात्मशब्देन विशेषणात् वैश्वानरो विष्णुरेव ।।24।।&lt;br&gt;&#xA;ॐ स्मर्यमाणमनुमानं स्यादिति ॐ ।।25।।&lt;br&gt;&#xA;‘अहं वैश्वानरो भूत्वा प्राणिनां देहमाश्रितः&amp;rsquo; इति स्मर्यमाणमत्रापि स एवोच्यत इत्यस्यानुमापकम् । समाख्यानात् । इतिशब्दः समाख्याप्रदर्शकः&lt;br&gt;&#xA;।।25।।&lt;br&gt;&#xA;ॐ शब्दादिभ्योन्तःप्रतिष्ठानान्नेति चेन्न तथा दृष्ट्युपदेशाद् असम्भवात् पुरुषविधमपि चैनमधीयते ॐ ।।26।।&lt;br&gt;&#xA;‘अयमग्निर्वैश्वानरः&amp;rsquo; ‘वैश्वानरमृत आजातमग्निम्&amp;rsquo; इत्यादिशब्दः । ‘वैश्वानरे तद्धुतं भवति&amp;rsquo; ‘हृदयं गार्हपत्यो मनोन्वाहार्यपचनः&lt;br&gt;&#xA;आस्यमाहवनीयः&amp;rsquo; इत्याद्यग्निलिङ्गमादिशब्दोक्तम् । ‘येनेदमन्नं पच्यते&amp;rsquo; ‘तद्यद्भक्तं प्रथमागच्छेत् तद्धोमीयम्&amp;rsquo; इत्यादिना&lt;br&gt;&#xA;पाचकत्वेनान्तःप्रतिष्ठानं च प्रतीयते । तस्मान्न विष्णुरिति चेन्न । ‘अथ हेममात्मानमणोरणीयांसं परतः परं विश्वं हरिमुपासीतेति । सर्वनामा&lt;br&gt;&#xA;सर्वकर्मा सर्वलिङ्गः सर्वगुणः सर्वकामः सर्वधर्मः सर्वरूपः&amp;rsquo; इति । ‘स य एतमेवमात्मानं विश्वं हरिमारादरमुपास्ते तस्य सर्वेषु लोकेषु सर्वेषु&lt;br&gt;&#xA;भूतेषु सर्वेषु देवेषु सर्वेषु वेदेषु कामचारो भवति&amp;rsquo; इति तत्तन्नामलिङ्गादिना तस्यैव दृष्ट्युपदेशात् महोपनिषदि ।&lt;br&gt;&#xA;अनात्तत्वादनात्मान ऊनत्वात् गुणराशितः । अब्रह्माणः परे सर्वे ब्रह्मात्मा विष्णुरेव हि ।।&lt;br&gt;&#xA;इत्यादिना ‘को न आत्मा किं ब्रह्म&amp;rsquo; इत्यारम्भाच्च अन्येषामसम्भवात् विष्णुरेव वैश्वानरः । ‘चन्द्रमा मनसो जाश्चक्षोस्सूर्यो अजायत&amp;rsquo; इत्यादिना यः&lt;br&gt;&#xA;पुरुषाख्यो विष्णुरभिहितस्तद्विधमेवात्र । ‘मूर्धैव सुतेजास्चक्षुर्विश्वरूपः प्राणः पृथग्वर्त्मा&amp;rsquo; इत्यादिनैनं वैश्वानरमधीयते । चशब्देन&lt;br&gt;&#xA;सकलवेदतन्त्रपुराणादिषु विष्णुपरत्वं पुरुषसूक्तस्य दर्शयति । तथा च ब्राह्मे-&lt;br&gt;&#xA;यथैव पौरुषं सूक्तं नित्यं विष्णुपरायणम् । तथैव मे मनो नित्यं भूयात् विष्णुपरायणम् ।। इति ।&lt;br&gt;&#xA;चतुर्वेदशिखायां च - ‘सहस्रशीर्षा पुरुषस्सहस्राक्षस्सहस्रपात् इति । एष ह्येवाचिन्त्यः परः परमो&lt;br&gt;&#xA;हरिरादिरनादिरनन्तोनन्तशीर्षोनन्ताक्षोनन्तबाहुरनन्तगुणोनन्तरूप&amp;rsquo; इति । बृहत्संहितायां च-&lt;br&gt;&#xA;यथा हि पौरुषं सूक्तं विष्णोरेवाभिधायकम् । न तथा सर्ववेदाश्च वेदाङ्गानि च नारद ।। इत्यादि ।&lt;br&gt;&#xA;यस्माद्यज्जायते चाङ्गाल्लोकवेदादिकं हरेः । तन्नामवाच्यमङ्गं तद्यथा ब्रह्मादिकं मुखम् ।।&lt;br&gt;&#xA;इति नारदीयवचनात् नाभेदोक्तिविरोधः ।।26।।&lt;br&gt;&#xA;ॐ अत एव न देवता भूतं च ॐ ।।27।।&lt;br&gt;&#xA;अग्निवैश्वानरादिशब्दस्तेजसि भूते अग्निदेवतायां च प्रसिद्धोप्यतः पूर्वोक्तहेतुत एवात्र न सा तच्चाभिधीयते ।।27।।&lt;br&gt;&#xA;ॐ साक्षादप्यविरोधं जैमिनिः ॐ ।।28।।&lt;br&gt;&#xA;नाग्न्यादयः शब्दा अग्न्यादिवाचकास्तथापि साक्षादेवानन्ययोगेन ब्रह्मवाचकैश्शब्दैः व्यवहारार्थमनभिज्ञानाच्चान्यत्र व्यवहरन्तीत्यभ्युपगमेविरोधं&lt;br&gt;&#xA;जैमिनिर्वक्ति ।&lt;br&gt;&#xA;व्यासचित्तस्थिताकाशादवच्छिन्नानि कानिचित् । अन्ये व्यवहरन्त्येतान्यूरीकृत्य गृहादिवत् ।।&lt;br&gt;&#xA;इति स्कान्दवचनान्न मतानां परस्परविरोधः ।।28।।&lt;br&gt;&#xA;ॐ अभिव्यक्तेरित्याश्मरथ्यः ॐ ।।29।।&lt;br&gt;&#xA;तत्र तत्र प्रसिद्धावप्यग्न्यादिषु ब्रह्मणोभिव्यक्तेरग्न्यादिसूक्तनियम इत्याश्मरथ्यः ।।29।।&lt;br&gt;&#xA;ॐ अनुस्मृतेर्बादरिः ॐ ।।30।।&lt;br&gt;&#xA;तत्र तत्रोक्तस्य विष्णोरग्न्यादिष्वनुस्मर्यमाणत्वात् तन्नियम इति बादरिः ।।30।।&lt;br&gt;&#xA;ॐ सम्पत्तेरिति जैमिनिस्तथा हि दर्शयति ॐ ।।31।।&lt;br&gt;&#xA;साक्षादप्यविरोधं वदन् जैमिनिः सूक्तादिनियमग्न्यादिसम्प्राप्त्या मन्यते । ‘तं यथा यथोपासते तदेव भवति&amp;rsquo; इति दर्शयति ।।31।।&lt;br&gt;&#xA;न ह्यन्योपासकोन्यं प्राप्नुत इति युज्यत इत्यत आह-&lt;br&gt;&#xA;ॐ आमनन्ति चैनमस्मिन् ॐ ।।32।।&lt;br&gt;&#xA;एनं विष्णुमस्मिन्नग्न्यादावामनन्ति । ‘योग्नौ तिष्ठन्&amp;rsquo; ‘य एष एतस्मिन्नग्नौ तेजोमयोमृतमयः पुरुषः&amp;rsquo; इत्यादिना ।।32।।&lt;br&gt;&#xA;।। इति वैश्वानराधिकरणम् ।।7।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रभाष्ये प्रथमाध्यायस्य द्वितीयः पादः ।।&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/mAdhvam/tattvam/madhvaH/bhAShyam/mUlam/01/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/mUlam/01/03/</guid>
      <description>&lt;p&gt;तृतीयः पादः ॥&lt;br&gt;&#xA;तत्र चान्यत्र च प्रसिद्धानां शब्दानां विष्णौ समन्वयं प्रायेणास्मिन् पादे दर्शयति । विष्णोः परविद्याविषयत्वमुक्तम् । तत्र ‘यस्मिन् द्यौः पृथिवी&lt;br&gt;&#xA;चान्तरिक्षमोतं मनः सह प्राणैश्च सर्वैस्तमेवैकं जानथ आत्मानम्&amp;rsquo; इत्यत्र ‘प्राणानां ग्रन्थिरसि रुद्रो माविशान्तकः&amp;rsquo; ‘प्राणेश्वरः कृत्तिवासाः&lt;br&gt;&#xA;पिनाकी&amp;rsquo; इत्यादिना रुद्रस्य प्राणाधारत्वप्रतीतेः । ‘स एषोन्तश्चरते बहुधा जायमानः&amp;rsquo; इति जीवलिङ्गाच्च तयोः प्राप्तिरित्यत उच्यते&lt;br&gt;&#xA;ॐ द्युभ्वाद्यायतनं स्वशब्दात् ॐ ॥1॥&lt;br&gt;&#xA;‘तमेवैकं जानथ आत्मानम्&amp;rsquo; इत्यात्मशब्दात् द्युभ्वाद्याश्रयो विष्णुरेव ।&lt;br&gt;&#xA;‘आत्मब्रह्मादयः शब्दास्तमृते विष्णुमव्ययम् । न सम्भवन्ति यस्मात् तैर्नैवाप्ता गुणपूर्णता ॥&amp;rsquo; इति ब्रह्मवैवर्ते ॥1॥&lt;br&gt;&#xA;ॐ मुक्तोपसृप्यव्यपदेशात् ॐ ॥2॥&lt;br&gt;&#xA;‘अमृतस्यैष सेतुः&amp;rsquo; इति ‘ब्रह्मविदाप्नोति परम्&amp;rsquo; ‘नारायणं महाज्ञेयं विश्वात्मानं परायणम्&amp;rsquo; ‘मुक्तानां परमा गतिः&amp;rsquo;&lt;br&gt;&#xA;‘एतमानन्दमयमात्मानमुपसङ्क्रामति&amp;rsquo; इत्यादिना तस्यैव मुक्तप्राप्यत्वव्यपदेशात् ।&lt;br&gt;&#xA;‘बहुनात्र किमुक्तेन यावच्छ्वेतं न गच्छति । योगी तावन्न मुक्तस्स्यादेष शास्त्रस्य निर्णयः ॥&amp;rsquo; इत्यादित्यपुराणे ॥2॥&lt;br&gt;&#xA;ॐ नानुमानमतच्छब्दात् ॐ ॥3॥&lt;br&gt;&#xA;नानुमानात्मकागमपरिकल्पितरुद्रोत्र वाच्यः । भस्मधरोग्रत्वादितच्छब्दाभावात् । ‘सोन्तकः स रुद्रः स प्राणभृत् स प्राणनायकः स ईशो यो&lt;br&gt;&#xA;हरिर्योनन्तो यो विष्णुर्यः परः परोवरीयान्&amp;rsquo; इत्यादिना प्राणग्रन्थिरुद्रत्वादेर्विष्णोरेवोक्तत्वात् । ब्रह्माण्डे च-&lt;br&gt;&#xA;रुजं द्रावयते यस्मात् रुद्रस्तस्मात् जनार्दनः । ईशनादेव चेशानो महादेवो महत्त्वतः ॥&lt;br&gt;&#xA;पिबन्ति ये नरा नाकं मुक्तास्संसारसागरात् । तदाधारो यतो विष्णुः पिनाकीति ततः स्मृतः ॥&lt;br&gt;&#xA;शिवः सुखात्मकत्वेन शर्वः शंरोधनाद्धरिः । कृत्यात्मकमिदं देहं यतो वस्ते प्रवर्तयन् ॥&lt;br&gt;&#xA;कृत्तिवासास्ततो देवो विरिञ्चश्च विरेचनात् । बृंहणात् ब्रह्मनामासावैश्वर्यादिन्द्र उच्यते ॥&lt;br&gt;&#xA;एवं नानाविधैश्शब्दैरेक एव त्रिविक्रमः । वेदेषु सपुराणेषु गीयते पुरुषोत्तमः ॥ इति ।&lt;br&gt;&#xA;वामने च- न तु नारायणादीनां नाम्नामन्यत्र सम्भवः । अन्यनाम्नां गतिर्विष्णुरेक एव प्रकीर्तितः ॥ इति ॥&lt;br&gt;&#xA;स्कान्दे च- ऋते नारायणादीनि नामानि पुरुषोत्तमः । प्रादादन्यत्र भगवान् राजेवर्ते स्वकं पुरम् ॥ इति ।&lt;br&gt;&#xA;चतुर्मुखश्शतानन्दो ब्रह्मणः पद्मभूरिति । उग्रो भस्मधरो नग्नः कपालीति शिवस्य च ॥&lt;br&gt;&#xA;विशेषनामानि ददौ स्वकीयान्यपि केशवः ॥ इति च ब्राह्मे ॥3॥&lt;br&gt;&#xA;ॐ प्राणभृच्च ॐ ॥4॥&lt;br&gt;&#xA;एतैरेव हेतुभिर्न जीवो वायुश्च । ‘अजायमानो बहुधा विजायते&amp;rsquo; इति तस्यैव बहुधा जन्मोक्तेः ॥4॥&lt;br&gt;&#xA;ॐ भेदव्यपदेशात् ॐ ॥5॥&lt;br&gt;&#xA;न चैक्यं वाच्यम् । ‘जुष्टं यदा पश्यत्यन्यमीशमस्य महिमानम्&amp;rsquo; इति भेदव्यपदेशात् ॥5॥&lt;br&gt;&#xA;ॐ प्रकरणात् ॐ ॥6॥&lt;br&gt;&#xA;‘द्वे विद्ये वेदितव्ये&amp;rsquo; इति तस्य ह्येतत्प्रकरणम् ॥6॥&lt;br&gt;&#xA;ॐ स्थित्यदनाभ्यां च ॐ ॥7॥&lt;br&gt;&#xA;‘द्वा सुपर्णा सयुजा सखाया समानं वृक्षं परिषस्वजाते । तयोरन्यः पिप्पलं स्वाद्वत्त्यनश्नन्नन्यो अभिचाकशीति ॥&amp;rsquo; इति ईशजीवयोः&lt;br&gt;&#xA;स्थित्यदनोक्तेः ॥7॥&lt;br&gt;&#xA;॥ इति द्युभ्वाधिकरणम् ॥1॥&lt;br&gt;&#xA;‘प्राणो वा आशाया भूयान्&amp;rsquo; इत्युक्त्वा ‘यो वै भूमा तत्सुखम्&amp;rsquo; इत्युक्तेस्तस्यैव भूमत्वप्राप्तिः । ‘उत्क्रान्तप्राणान्&amp;rsquo; इत्यादिलिङ्गात् प्राणशब्दस्य&lt;br&gt;&#xA;वायुवाचीत्यतो वक्ति-&lt;br&gt;&#xA;ॐ भूमा सम्प्रसादादध्युपदेशात् ॐ ॥8॥&lt;br&gt;&#xA;‘सम्प्रसादात्&amp;rsquo; पूर्णसुखरूपत्वात् । ‘अध्युपदेशात्&amp;rsquo; सर्वेषामुपर्युपदेशाच्च विष्णुरेव भूमा ।&lt;br&gt;&#xA;‘सहस्रशीर्षं? देवं विश्वाक्षं विश्वशम्भुवम् । विश्वं नारायणं देवमक्षरं परमं पदम् । विश्वतः परमां नित्यम् ।&amp;rsquo; इति हि श्रुतिः । ‘तमुत्क्रामन्तं&lt;br&gt;&#xA;प्राणोनूत्क्रामति&amp;rsquo; इत्यादिना नोत्क्रमणादिलिङ्गविरोधोपि ॥8॥&lt;br&gt;&#xA;ॐ धर्मोपपत्तेश्च ॐ ॥9॥&lt;br&gt;&#xA;सर्वगतत्वादिधर्मोपपत्तेश्च ॥9॥&lt;br&gt;&#xA;॥ इति भूमाधिकरणम् ॥2॥&lt;br&gt;&#xA;अदृश्यत्वादिगुणा विष्णोरुक्ताः अदृष्टं द्रष्ट्रश्रुतं श्रोतृ इत्यादिना । ‘अहं सोममाहनसं बिभर्मि&amp;rsquo; इत्यादेस्तस्यापि सम्भवात् मध्यमाक्षरस्योक्ता&lt;br&gt;&#xA;इत्यतो वक्ति-&lt;br&gt;&#xA;ॐ अक्षरमम्बरान्तधृतेः ॐ ॥10॥&lt;br&gt;&#xA;‘एतस्मिन् खल्वक्षरे गार्ग्याकाश ओतश्च प्रोतश्च&amp;rsquo; इत्यम्बरान्तस्य सर्वस्य धृतेबर्रह्मैवाक्षरम् । ‘य उ त्रिधातु पृथिवीमुत द्यामेको दाधार भुवनानि&lt;br&gt;&#xA;विश्वा&amp;rsquo; ‘भर्ता सन्भ्रियमाणो बिभर्ति । एको देवो बहुधा निविष्टः । यदा भारं तन्द्रयते स भर्तुम् । परास्य भारं पुनरस्तमेति ।&amp;rsquo; ‘यस्मिन्निदं सञ्च वि&lt;br&gt;&#xA;चैधि सर्वं यस्मिन् देवा अधि विश्वे निषेदुः&amp;rsquo; इत्यादिश्रुतेः ।&lt;br&gt;&#xA;पृथिव्यादिप्रकृत्यन्तं भूतं भव्यं भवच्च यत् । विष्णुरेको बिभर्तीदं नान्यस्तस्मात् क्षमो धृतौ ।। इति च स्कान्दे ।।10।।&lt;br&gt;&#xA;ॐ सा च प्रशासनात् ॐ ।।11।।&lt;br&gt;&#xA;सा च धृतिः प्रशासनादुच्यते । ‘एतस्य वा अक्षरस्य प्रशासने गार्गि सूर्याचन्द्रमसौ विधृतौ तिष्ठतः&amp;rsquo; इत्यादिना । तच्च प्रशासनं विष्णोरेव ।&lt;br&gt;&#xA;सप्तार्धगर्भा भुवनस्य रेतो विष्णोस्तिष्ठन्ति प्रदिशा विधर्मणि । चतुर्भिः साकं नवतिं च नामभिश्चक्रं न वृत्तं व्यतीरवीविपत् ।। इत्यादिश्रुतेः ।&lt;br&gt;&#xA;‘एकः शास्ता न द्वितीयोस्ति शास्ता&amp;rsquo; ‘यो हृच्छयस्तमहमिह ब्रवीमि&amp;rsquo; ‘न केवलं मे भवतश्च राजन् स वै बलं बलिनां चापरेषाम्&amp;rsquo; इत्यादेश्च ।।11।।&lt;br&gt;&#xA;ॐ अन्यभावव्यावृत्तेश्च ॐ ।।12।।&lt;br&gt;&#xA;‘अस्थूलमनणु&amp;rsquo; इत्यादिना स्थूलाण्वादिनामन्यवस्तुस्वभावानां व्यावृत्तेश्च । ‘अस्थूलोनणुरमध्यमो मध्यमोव्यापको व्यापको योसौ&lt;br&gt;&#xA;हरिरादिरनादिरविश्वो विश्वः सगुणो निर्गुणः&amp;rsquo; इत्यादेर्विष्णोरेव ते धर्माः ।&lt;br&gt;&#xA;‘अस्थूलोनणुरूपोसावविश्वो विश्व एव च । विरुद्धधर्मरूपोसावैश्वर्यात् पुरुषोत्तमः ।।&amp;rsquo; इति च ब्राह्मे ।।12।।&lt;br&gt;&#xA;।। इति अक्षराधिकरणम् ।।3।।&lt;br&gt;&#xA;‘सदेव सोम्येदमग्र आसीत्&amp;rsquo; इत्यादिना सतः स्रष्टृत्वमुच्यते । तच्च सत् ‘बहु स्यां प्रजायेयं&amp;rsquo; इति परिणामप्रतीतेर्न विष्णुः । स हि&lt;br&gt;&#xA;‘अविकारस्सदा शुद्धो नित्य आत्मा सदा हरिः&amp;rsquo; इत्यादिनाविकारः प्रसिद्ध इत्यतो ब्रवीति-&lt;br&gt;&#xA;ॐ ईक्षतिकर्मव्यपदेशात् सः ॐ ।।13।।&lt;br&gt;&#xA;‘तदैक्षत&amp;rsquo; इतीक्षतिकर्मव्यपदेशात् स एव विष्णुरत्रोच्यते । ‘नान्योतोस्ति द्रष्टा&amp;rsquo; ‘नान्यदतोस्ति द्रष्टु&amp;rsquo; इत्यादिना तस्यैव हि तल्लक्षणम् । बहुत्वं&lt;br&gt;&#xA;चाविकारेणैवोक्तं ‘अजायमानो बहुधा विजायते&amp;rsquo; इति ।।13।।&lt;br&gt;&#xA;।। इति सदधिकरणम् ।।4।।&lt;br&gt;&#xA;चन्द्रादित्याध्याधारत्वं विष्णोरुक्तम् । तच्च ‘अथ यदिदमस्मिन् ब्रह्मपुरे दहरं पुण्डरीकं वेश्म दहरोस्मिन्नन्तर आकाशः&amp;rsquo; ‘किं तदत्र विद्यते&amp;rsquo;&lt;br&gt;&#xA;‘उभे अस्मिन् द्यावा पृथिवी अन्तरेव समाहिते । उभावग्निश्च वायुश्च सूर्याचन्द्रमसावुभौ । विद्युन्नक्षत्राणि&amp;rsquo; इत्यादिनाकाशस्य प्रतीयते । स&lt;br&gt;&#xA;चाकाशो न विष्णुः । ‘तस्यान्ते सुषिरं? सूक्ष्मं तस्मिन् सर्वं प्रतिष्ठितम्&amp;rsquo; इति श्रुतेरित्यत आह-&lt;br&gt;&#xA;ॐ दहर उत्तरेभ्यः ॐ ।।14।।&lt;br&gt;&#xA;‘य आत्मापहतपाप्मा विजरो विमृत्युर्विशोकोविजिघत्सोपिपासः सत्यकामस्सत्यसङ्कल्पः सोन्वेष्टव्यः स विजिज्ञासितव्यः&amp;rsquo; इत्यादिभ्यः उत्तरेभ्यो&lt;br&gt;&#xA;गुणेभ्यो दहरे विष्णुरेव । ‘योशनायापिपासे शोकं मोहं जरां मृत्युमत्येति&amp;rsquo; ‘स एष सर्वेभ्यः पाप्मभ्यः उदितः&amp;rsquo; इत्यादिना विष्णोरेव हि ते गुणाः ।&lt;br&gt;&#xA;‘नित्यतीर्णाशनायादिरेक एव हरिः स्वतः । अशनायादिकानन्ये तत्प्रसादात् तरन्ति हि ।।&amp;rsquo; इति पाद्मे । सापेक्षनिरपेक्षयोश्च निरपेक्षं स्वीकर्तव्यम्&lt;br&gt;&#xA;।&lt;br&gt;&#xA;‘सत्यकामोपरे नास्ति तमृते विष्णुमव्ययम् । सत्यकामत्वमन्येषां भवेत् तत्काम्यकामिता ।।&amp;rsquo; इति च स्कान्दे ।।14।।&lt;br&gt;&#xA;ॐ गतिशब्दाभ्यां तथा हि दृष्टं लिङ्गं च ॐ ।।15।।&lt;br&gt;&#xA;‘अहरहर्गच्छन्त्य एतं ब्रह्मलोकं न विन्दन्ति&amp;rsquo; इति सुप्तस्य तद्गतिबर्रह्मशब्दश्चोच्यते । ‘सता सोम्य तदा सम्पन्नो भवति&amp;rsquo; इति श्रुतेस्तं हि सुप्तो&lt;br&gt;&#xA;गच्छति । ‘अरश्च ण्यश्चार्णवौ ब्रह्मलोके&amp;rsquo; इति लिङ्गं च तथा दृष्टम् । ‘अरश्च वै ण्यश्च सुधासमुद्रौ तत्रैव सर्वाभिमतप्रदो द्वौ&amp;rsquo; इत्यादिना तस्यैव हि&lt;br&gt;&#xA;तल्लक्षणत्वेनोच्यते ।।15।।&lt;br&gt;&#xA;ॐ धृतेश्च महिम्नोस्यास्मिन्नुपलब्धेः ॐ ।।16।।&lt;br&gt;&#xA;‘एष सेतुर्विधृतिः&amp;rsquo; इति धृतेः ‘एष भूताधिपतिरेष भूतपाल&amp;rsquo; इत्याद्यस्य महिम्नोस्मिन्नुपलब्धेः । ‘एतस्मिन्नु खल्वक्षरे गार्ग्याकाश ओतश्च प्रोतश्च&amp;rsquo;&lt;br&gt;&#xA;‘एतस्य वा अक्षरस्य प्रशासने गार्गि&amp;rsquo; ‘स हि सर्वाधिपतिः स हि सर्वपालः स ईशः स विष्णुः&amp;rsquo; ‘पतिं विश्वस्यात्मेश्वरम्&amp;rsquo; इत्यादिश्रुतिभ्यस्तस्य ह्येष&lt;br&gt;&#xA;महिमा । ‘सर्वेशो विष्णुरेवैको नान्योस्ति जगतः पतिः&amp;rsquo; इति स्कान्दे ।।16।।&lt;br&gt;&#xA;ॐ प्रसिद्धेश्च ॐ ।।17।।&lt;br&gt;&#xA;‘तत्रापि दह्रं गगनं विशोकस्तस्मिन् यदन्तस्तदुपासितव्यम्&amp;rsquo; इति प्रसिद्धेश्च । तदन्तःस्थत्वापेक्षत्वान्न सुषिरश्रुतिविरोधः ।।17।।&lt;br&gt;&#xA;ॐ इतरपरामर्शात् स इति चेन्नासम्भवात् ॐ ।।18।।&lt;br&gt;&#xA;‘परं ज्योतिरुपसम्पद्य स्वेन रूपेणाभिनिष्पद्यते&amp;rsquo; ‘एष आत्मेति होवाच&amp;rsquo; इति जीवपरामर्शात् स इति चेन्न । तस्य&lt;br&gt;&#xA;स्वतोपहतपाप्मत्वाद्यसम्भवात् ।।18।।&lt;br&gt;&#xA;ॐ उत्तराच्चेदाविर्भूतस्वरूपस्तु ॐ ।।19।।&lt;br&gt;&#xA;‘स तत्र पर्येति जक्षन् क्रीडन् रममाणः&amp;rsquo; इत्याद्युत्तरवचनाज्जीव एवेति चेन्न । तत्र हि परमेश्वरप्रसादादाविर्भूतस्वरूपो मुक्त उच्यते ।&lt;br&gt;&#xA;यत्प्रसादात् स मुक्तो भवति स भगवान् पूर्वोक्तः ।।19।।&lt;br&gt;&#xA;ॐ अन्यार्थश्च परामर्शः ॐ ।।20।।&lt;br&gt;&#xA;यं प्राप्य स्वेन रूपेण जीवोभिनिष्पद्यते स एष आत्मा इति परमात्मार्थश्च परामर्शः ।।20।।&lt;br&gt;&#xA;ॐ अल्पश्रुतेरिति चेत् तदुक्तम् ॐ ।।21।।&lt;br&gt;&#xA;‘दहर&amp;rsquo; इत्यल्पश्रुतेर्नेति चेन्न । निचाय्यत्वादेवं व्योमवच्च इत्युक्तत्वात् । ‘एष म आत्मान्तर्हृदये ज्यायान्&amp;rsquo; इति श्रुत्युक्तत्वाच्च ।।21।।&lt;br&gt;&#xA;।। इति दहराधिकरणम् ।।5।।&lt;br&gt;&#xA;अदृश्यत्वादयः परमेश्वरगुणा उक्ताः । ‘तेषां सुखं शाश्वतं नेतरेषाम्&amp;rsquo; ‘तदेतदिति मन्यन्तेनिर्देश्यं परमं सुखम्&amp;rsquo; इत्यादिना&lt;br&gt;&#xA;ज्ञानिसुखस्याप्यनिर्देश्यत्वमज्ञेयत्वं चोच्यते इत्यतो वक्ति-&lt;br&gt;&#xA;ॐ अनुकृतेस्तस्य च ॐ ।।22।।&lt;br&gt;&#xA;‘तमेव भान्तमनुभाति सर्वम्&amp;rsquo; इत्यनुकृतेः ‘तस्य भासा सर्वमिदं विभाति&amp;rsquo; इति वचनाच्च परमात्मैवानिर्देश्यसुखरूपः । न हि&lt;br&gt;&#xA;ज्ञानिसुखमनुभाति सर्वम् । न च तद्भासा । ‘अहं तत्तेजो रश्मीन्&amp;rsquo; इति नारायणभासा इति सर्वं भाति ।।22।।&lt;br&gt;&#xA;ॐ अपि स्मर्यते ॐ ।।23।।&lt;br&gt;&#xA;‘यदादित्यगतं तेजो जगद्भासयतेखलिम् । यच्चन्द्रमसि यच्चाग्नौ तत्तेजो विद्धि मामकम् ।।&amp;rsquo; इति ।&lt;br&gt;&#xA;‘न तद्भासयते सूर्यो न शशाङ्को न पावकः । यद्गत्वा न निवर्तन्ते तद्धाम परमं मम ।।&amp;rsquo; इति च ।।23।।&lt;br&gt;&#xA;।। इति अनुकृत्यधिकरणम् ।।6।।&lt;br&gt;&#xA;विष्णुरेव जिज्ञास्य इत्युक्तम् । तत्र&lt;br&gt;&#xA;‘ऊर्ध्वं प्राणमुन्नयत्यपानं प्रत्यगस्यति । मध्ये वामनमासीनं विश्वेदेवा उपासते ।।&amp;rsquo;&lt;br&gt;&#xA;इति सर्वदेवोपास्यः कश्चित् प्रतीयते । स च ‘एवमेवैष प्राण इतरान् प्राणान् पृथक् पृथगेव सन्निधत्ते&amp;rsquo; ‘योयं मध्यमः प्राणः&amp;rsquo; ‘कुविदङ्ग&amp;rsquo; इत्यादिना&lt;br&gt;&#xA;प्राणव्यवस्थापकत्वात् मध्यमत्वात् सर्वदेवोपास्यत्वाच्च वायुरेवेति प्रतीयते । अतोब्रवीत्-&lt;br&gt;&#xA;ॐ शब्दादेव प्रमितः ॐ ।।24।।&lt;br&gt;&#xA;वामनशब्दादेव विष्णुरिति प्रमितः । न हि श्रुतेर्लिङ्गं बलवत् ।&lt;br&gt;&#xA;‘श्रुतिर्लिङ्गं समाख्या च वाक्यं प्रकरणं तथा । पूर्वं पूर्वं बलीयः स्यादेवमागमनिर्णयः ।।&amp;rsquo; इति स्कान्दे ।&lt;br&gt;&#xA;तच्च लिङ्गं विष्णोरेव । तस्यैव प्राणत्वोक्तेः ‘तद्वै त्वं प्राणो अभवः&amp;rsquo; इति ।।24।।&lt;br&gt;&#xA;ॐ हृद्यपेक्षया तु मनुष्याधिकारत्वात् ॐ ।।25।।&lt;br&gt;&#xA;सर्वगतस्यापि तस्याङ्गुष्ठमात्रत्वं हृद्यवकाशापेक्षया युज्यते । इतरप्राणिनामङ्गुष्ठाभावेपि मनुष्याधिकारत्वान्न विरोधः ।।25।।&lt;br&gt;&#xA;।। इति वामनाधिकरणम् ।।7।।&lt;br&gt;&#xA;मनुष्याणामेव वेदविद्यायामधिकार इत्युक्तम् । तिर्यगाद्यपेक्षयैव मनुष्यत्वविशेषणमुक्तं न तु देवाद्यपेक्षयेत्याह-&lt;br&gt;&#xA;ॐ तदुपर्यपि बादरायणः सम्भवात् ॐ ।।26।।&lt;br&gt;&#xA;तदुपरि मनुष्याणां सतां देवादित्वप्राप्त्युपरि । सम्भवति हि तेषां विशिष्टबुद्ध्यादिभावात् । तिर्यगादीनां तदभावादभावः । तेषामपि यत्र&lt;br&gt;&#xA;विशिष्टबुद्ध्यादिभावस्तत्राविरोधः । निषेधाभावात् । दृश्यन्ते हि जरितार्यादयः ।।26।।&lt;br&gt;&#xA;ॐ विरोधः कर्मणीति चेन्नानेकप्रतिपत्तेर्दर्शनात् ॐ ।।27।।&lt;br&gt;&#xA;मानुषा एव देवादयो भवन्तीति तदुपरीत्युक्तम् । तत्र यदि मनुष्याः सन्तो देवादयो भवन्ति तत्पूर्वं देवताभावात् देवतोद्दिष्टकर्मणि विरोध इति&lt;br&gt;&#xA;चेन्न । अनेकेषां देवतापदप्राप्तेर्दर्शनात् । ‘ते ह नाकं महिमानः सचन्त यत्र पूर्वे साध्या सन्ति देवाः&amp;rsquo; इति ।।27।।&lt;br&gt;&#xA;ॐ शब्द इति चेन्नातः प्रभवात् प्रत्यक्षानुमानाभ्याम् ॐ ।।28।।&lt;br&gt;&#xA;‘वाचा विरूप नित्यया&amp;rsquo; इत्यादिश्रुतेराप्त्यनिश्चयात् नित्यत्वापेक्षत्वाच्च मूलप्रमाणस्य स्वतः प्रामाण्यप्रसिद्धेश्च नित्यत्वात् वेदस्य तदुदितानां&lt;br&gt;&#xA;देवानामनित्यत्वात् पुनरन्यभावनियमाभावाच्च शब्दे विरोध इति चेन्न । ‘सूर्याचन्द्रमसौ धाता यथापूर्वमकल्पयत्&amp;rsquo;&lt;br&gt;&#xA;‘यथैव नियमः काले सुरादिनियमस्तथा । तस्मान्नानीदृशं क्वापि विश्वमेतद्भविष्यति ।।&amp;rsquo;&lt;br&gt;&#xA;इत्यादेरत एव शब्दात् तेषां प्रभवनियमात् महतां प्रत्यक्षात् । यथेदानीं तथोपर्यपि देवा भविष्यन्तीतीतरेषामनुमानाच्च ।।28।।&lt;br&gt;&#xA;ॐ अत एव च नित्यत्वम् ॐ ।।29।।&lt;br&gt;&#xA;अत एव शब्दस्य नित्यत्वादेव च देवप्रवाहनित्यत्वं युक्तम् ।।29।।&lt;br&gt;&#xA;ॐ समाननामरूपत्वाच्चावृत्तावप्यविरोधो दर्शनात् स्मृतेश्च ॐ ।।30।।&lt;br&gt;&#xA;अतीतानागतानां देवानां समाननामरूपत्वात् प्राप्तपदानां मुक्त्यावृत्तावप्यविरोधः । ‘यथापूर्वम्&amp;rsquo; इति दर्शनात् ।&lt;br&gt;&#xA;‘अनादि निधना नित्या वागुत्सृष्टा स्वयम्भुवा । ऋषीणां नामधेयानि याश्च वेदेषु दृष्टयः ।।&lt;br&gt;&#xA;वेदशब्देभ्य एवादौ निर्ममे स महेश्वरः ।।&amp;rsquo; इति स्मृतेश्च ।।30।।&lt;br&gt;&#xA;ॐ मध्वादिष्वसम्भवादनधिकारं जैमिनिः ॐ ।।31।।&lt;br&gt;&#xA;‘वसूनामेवैको भूत्वा&amp;rsquo; इत्यादिना प्राप्यफलत्वात् प्राप्तपदानां देवानां मध्वादिविद्यास्वनधिकारं जैमिनिर्मन्यते ।।31।।&lt;br&gt;&#xA;ॐ ज्योतिषि भावाच्च ॐ ।।32।।&lt;br&gt;&#xA;ज्योतिषि सर्वज्ञत्वे भावाच्च । आदित्यप्रकाशेन्तर्भाववत् तज्ज्ञाने सर्ववस्तूनामन्तर्भावात् । नित्यसिद्धत्वाच्च विद्यानाम् ।।32।।&lt;br&gt;&#xA;ॐ भावं तु बादरायणोस्ति हि ॐ ।।33।।&lt;br&gt;&#xA;फलविशेषभावात् प्राप्तपदानामपि देवानां मध्वादिष्वप्यधिकारं बादरायणो मन्यते । अस्ति हि प्रकाशविशेषः ।&lt;br&gt;&#xA;यावत् सेवा परे तत्त्वे तावत् सुखविशेषता । सम्भवाच्च प्रकाशस्य परमेकमृते हरिम् ।।&lt;br&gt;&#xA;तेषां सामर्थ्ययोगाच्च देवानामप्युपासनम् । सर्वं विधीयते नित्यं सर्वयज्ञादिकर्म च ।। इति स्कान्दे ।&lt;br&gt;&#xA;उक्तफलानधिकारमात्रं जैमिनिमतम् । अतो न मतविरोधः ।&lt;br&gt;&#xA;सर्वज्ञस्यैव कृष्णस्य त्वेकदेशविचिन्तितम् । स्वीकृत्य मुनयो ब्रूयुस्तन्मतं न विरुध्यते ।। इति ब्राह्मे ।।33।।&lt;br&gt;&#xA;।। इति देवताधिकरणम् ।।&lt;br&gt;&#xA;मनुष्याधिकारत्वादित्युक्तेविशेषाच्छूद्रस्यापि ‘अप्यह हारेत्वा शूद्र&amp;rsquo; इति पौत्रायणोक्तेरधिकार इत्यत आह-&lt;br&gt;&#xA;ॐ शुगस्य तदनादरश्रवणात् तदाद्रवणात् सूच्यते हि ॐ ।।34।।&lt;br&gt;&#xA;नासौ पौत्रायणश्शूद्रः । शुचाद्रवणमेव शूद्रत्वम् । ‘कम्बर एनमेतत्सन्तम्&amp;rsquo; इत्यनादरश्रवणात् । ‘स ह सञ्जिहान एव क्षत्तारमुवाच&amp;rsquo; इति सूच्यते&lt;br&gt;&#xA;हि ।।34।।&lt;br&gt;&#xA;ॐ क्षत्रियत्वावगतेश्चोत्तरत्र चैत्ररथेन लिङ्गात् ॐ ।।35।।&lt;br&gt;&#xA;अयमश्वतरीरथ इति चित्ररथसम्बन्धित्वेन लिङ्गेन पौत्रायणस्य क्षत्रियत्वावगतेश्च । ‘रथस्त्वश्वतरीयुक्तश्चित्र इत्यभिधीयते&amp;rsquo; इति ब्राह्मे । ‘यत्र&lt;br&gt;&#xA;वेदो रथस्तत्र न वेदो यत्र नो रथः&amp;rsquo; इति ब्रह्मवैवर्ते ।।35।।&lt;br&gt;&#xA;ॐ संस्कारपरामर्शात् तदभावाभलिापाच्च ॐ ।।36।।&lt;br&gt;&#xA;‘अष्टवर्षं ब्राह्मणमुनयीत तमध्यपयीत&amp;rsquo; इत्यध्ययनार्थं संस्कारपरामर्शात् । ‘नाग्निर्न यज्ञो न क्रिया न संस्कारो न व्रतानि शूद्रस्य&amp;rsquo; इति पैङ्गिश्रुतौ&lt;br&gt;&#xA;संस्काराभावाभलिापाच्च । उत्तमस्त्रीणां तु न शूद्रवत् । ‘सपत्नीं मे पराधम&amp;rsquo; इत्यादिष्वधिकारदर्शनात् । संस्काराबावेनाभावस्तु सामान्येन ।&lt;br&gt;&#xA;अस्ति च तासां संस्कारः । ‘स्त्रीणां प्रदानकर्मैव यथोपनयनं तथा&amp;rsquo; इति स्मृतेः ।।36।।&lt;br&gt;&#xA;ॐ तदभावनिर्धारणे च प्रवृत्तेः ॐ ।।37।।&lt;br&gt;&#xA;‘नाहमेतद्वेद भो यद्गोत्रोहमस्मि&amp;rsquo; इति सत्यवचनेन सत्यकामस्य शूद्रत्वाभावनिर्धारणे हारिद्रुमतस्य ‘नैतदब्राह्मणो विवक्तुमर्हति&amp;rsquo; इति&lt;br&gt;&#xA;तत्संस्कारे प्रवृत्तेश्च ।।37।।&lt;br&gt;&#xA;ॐ श्रवणाध्ययनार्थप्रतिषेधात् स्मृतेश्च ॐ ।।38।।&lt;br&gt;&#xA;‘श्रवणे त्रपुजतुभ्यां श्रोत्रपरिपूरणम् । अध्ययने जिह्वाच्छेदः । अर्थावधारणे हृदयविदारणम्&amp;rsquo; इति प्रतिषेधात् ।&lt;br&gt;&#xA;‘नाग्निर्न यज्ञश्शूद्रस्य तथैवाध्ययनं कुतः । केवलैव तु शुश्रूषा त्रिवर्णानां विधीयते ।।&amp;rsquo; इति स्मृतेश्च ।&lt;br&gt;&#xA;विदुरादीनां तूत्पन्नज्ञानत्वात् कश्चित् विशेषः ।।38।।&lt;br&gt;&#xA;।। इति अपशूद्राधिकरणम् ।।9।।&lt;br&gt;&#xA;यदिदं किञ्च जगत्सर्वं प्राण एजति निःसृतम् । महद्भयं वज्रमुद्यतं य एतद्विदुरमृतास्ते भवन्ति ।।&lt;br&gt;&#xA;इत्युद्यतवज्रज्ञानान्मोक्षः श्रूयत इत्यतोब्रवीत् -&lt;br&gt;&#xA;ॐ कम्पनात् ॐ ।।39।।&lt;br&gt;&#xA;एजतीति कम्पनवचनादुद्यतवज्रो भगवानेव । ‘को ह्येवान्यात् कः प्राण्याद्यदेष आकाश आनन्दो न स्यात्&amp;rsquo; इति हि श्रुतिः । ‘प्राणस्य प्राणमुत&lt;br&gt;&#xA;चक्षुषश्चक्षुः&amp;rsquo; इति च ।&lt;br&gt;&#xA;‘नभस्वतोपि सर्वा स्युश्चेष्टा भगवतो हरेः । किमुतान्यस्य जगतो यस्य चेष्टा नभस्वतः ।।&amp;rsquo; इति स्कान्दे ।&lt;br&gt;&#xA;चक्रं चङ्क्रमणादेष वर्जनात् वज्रमुच्यते । खण्डनात् खड्ग एवैष हेतिनामा स्वयं हरिः ।। इति ब्रह्मवैवर्ते ।।39।।&lt;br&gt;&#xA;।। इति कम्पनाधिकरणम् ।।10।।&lt;br&gt;&#xA;हृदय आहितं ज्योतिः परमात्मेत्युक्तम् । तत्र ‘योयं विज्ञानमयः प्राणेषु हृद्यन्तर्ज्योतिः पुरुषः&amp;rsquo; इत्यत्र ‘उभौ लोकावनुसञ्चरति&amp;rsquo; इति वचनाज्जीव&lt;br&gt;&#xA;इति प्रतीयते इत्यत उच्यते-&lt;br&gt;&#xA;ॐ ज्योतिर्दर्शनात् ॐ ।।40।।&lt;br&gt;&#xA;‘विष्णुरेव ज्योतिर्विष्णुरेव ब्रह्म विष्णुरेवात्मा विष्णुरेव बलं विष्णुरेव यशो विष्णुरेवानन्दः&amp;rsquo; इति दर्शनाच्चतुर्वेदशिखायां ज्योतिर्विष्णुरेव ।&lt;br&gt;&#xA;‘प्राज्ञेनात्मनान्वारूढ उत्सर्जद्याति&amp;rsquo; इति वचनात् तस्यापि लोकसञ्चरणमस्त्येव ।।40।।&lt;br&gt;&#xA;।। इति ज्योतिरधिकरणम् ।।11।।&lt;br&gt;&#xA;सर्वाधारत्वं विष्णोरुक्तम् । तच्च ‘आकाशो वै नाम नामरूपयोर्निवहिता&amp;rsquo; इत्यत्राकाशस्य प्रतीयते । वै नामेति प्रसिद्धोपदेशात् ।&lt;br&gt;&#xA;प्रसिद्धाकाशश्चाङ्गीकर्तव्य इत्यत उच्यते-&lt;br&gt;&#xA;ॐ आकाशोर्थान्तरत्वादिव्यपदेशात् ॐ ।।41।।&lt;br&gt;&#xA;‘ते यदन्तरा तद् ब्रह्म&amp;rsquo; इत्यर्थान्तरत्वादिव्यपदेशादाकाशो हरिरेव । ‘अवर्णं&amp;rsquo; ‘यतो वाचो निवर्तन्ते&amp;rsquo; इत्यादिश्रुतेस्तस्यैव हि तल्लक्षणम् ।&lt;br&gt;&#xA;‘अनामा सोप्रसिद्धत्वादरूपो भूतवर्जनात्&amp;rsquo; इति ब्राह्मे ।।41।।&lt;br&gt;&#xA;।। इति आकाशाधिकरणम् ।।12।।&lt;br&gt;&#xA;असङ्गत्वं परमात्मन उक्तम् । तच्च । ‘स यत्तत्र किञ्चित् पश्यत्यनन्वागतस्तेन भवत्यसङ्गो ह्ययं पुरुषः&amp;rsquo; इति स्वप्नादिद्रष्टुः प्रतीयते । स च जीवः&lt;br&gt;&#xA;प्रसिद्धेरित्यतो वक्ति-&lt;br&gt;&#xA;ॐ सुषुप्त्युत्क्रान्त्योर्भेर्देन ॐ ।।42।। &lt;br&gt;&#xA;‘प्राज्ञेनात्मना सम्परिष्वक्तो न बाह्यं किञ्चन वेद नान्तरम्&amp;rsquo; ‘प्राज्ञेनात्मनान्वारूढ उत्सर्जद्याति&amp;rsquo; इति भेदव्यपदेशान्न जीवः पर एवासङ्गः ।&lt;br&gt;&#xA;स्वप्नादिद्रष्टुत्वं च सर्वज्ञत्वात् तस्यैव युज्यते ।।42।।&lt;br&gt;&#xA;।। इति सुषुप्त्यधिकरणम् ।।13।।&lt;br&gt;&#xA;‘एष नित्यो महिमा ब्राह्मणस्य&amp;rsquo; इति ब्राह्मणस्यापि नित्यमहिमा प्रतीयते । स च ब्राह्मणः ‘स वा एष महानज आत्मा&amp;rsquo; इत्यजशब्दात् विरिञ्च इति&lt;br&gt;&#xA;प्राप्तम् । देवानां च विद्याकर्मणोः पदप्राप्तिः सूचिता तदुपर्यपीति । अतो ब्रवीति-&lt;br&gt;&#xA;ॐ पत्यादिशब्देभ्यः ॐ ।।43।।&lt;br&gt;&#xA;‘सर्वस्याधिपतिः सर्वस्येशानः &amp;hellip;. स वा एष नेति नेति&amp;rsquo; इत्यादि शब्देभ्यो नित्यमहिमा विष्णुरेव । ‘उतामृतत्वस्येशानः । यदन्नेनातिरोहति&amp;rsquo;&lt;br&gt;&#xA;‘सप्तार्धगर्भा भुवनस्य रेतो विष्णोस्तिष्ठन्ति प्रदिशा विधर्मणि&amp;rsquo; ‘स योतोश्रुत&amp;rsquo; इत्यादि श्रुतिभ्यस्तस्यैव हि ते शब्दाः ।।43।।&lt;br&gt;&#xA;।। इति ब्राह्मणाधिकरणम् ।।14।।&lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रभाष्ये प्रथमाध्यायस्य तृतीयः पादः ।।&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/mAdhvam/tattvam/madhvaH/bhAShyam/mUlam/01/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/madhvaH/bhAShyam/mUlam/01/04/</guid>
      <description>&lt;p&gt;चतुर्थः पादः ॥&lt;br&gt;&#xA;श्रुतिलिङ्गादिभिरन्यत्रैव प्रसिद्धानामपि शब्दानां सामस्त्येन विशेषहेतुभिर्विष्णावेव प्रवृत्तिं दर्शयत्यस्मिन् पादे ।&lt;br&gt;&#xA;ॐ आनुमानिकमप्येकेषामिति चेन्न शरीररूपकविन्यस्तगृहीतेर्दर्शयति च ॐ ॥1॥&lt;br&gt;&#xA;‘तत्तु समन्वयात्&amp;rsquo; इति सर्वशब्दानां परमेश्वरे समन्वय उक्तः । तन्न युज्यते । यतो ‘अव्यक्तात् पुरुषः परः&amp;rsquo; इति&lt;br&gt;&#xA;साङ्ख्यानुमानपरिकल्पितप्रधानमप्येकेषां शाखिनामुच्यत इति चेन्न तस्यैव पारतन्त्र्याच्छरीररूपकेव्यक्ते विन्यस्तस्य परमात्मन&lt;br&gt;&#xA;एवाव्यक्तशब्देन गृहीतेः । कप्रत्ययः कुत्सने । परमात्मन एवाव्यक्तशब्दः । तत्तन्त्रत्वेन तच्छरीररूपत्वादितरस्याप्यव्यक्तशब्दः ।&lt;br&gt;&#xA;‘तुच्छेनाभ्वपिहितं यदासीत्&amp;rsquo; इति दर्शयति च ।&lt;br&gt;&#xA;‘अव्यक्तमचलं शान्तं निष्कलं निष्क्रियं परम् । यो वेद हरिमात्मानं स भयादनुमुच्यते ॥&amp;rsquo; इति पिप्पलादशाखायाम् ।&lt;br&gt;&#xA;‘अक्षरं ब्रह्म परमम्&amp;rsquo; इत्युक्त्वा ‘अव्यक्तोक्षर इत्युक्तः&amp;rsquo; इति वचनाच्च ॥1॥&lt;br&gt;&#xA;ॐ सूक्ष्मं तु तदर्हत्वात् ॐ ॥2॥&lt;br&gt;&#xA;सूक्ष्ममेवाव्यक्तशब्देनोच्यते । तद्धि अव्यक्ततामर्हति । सूक्ष्मत्वं च मुख्यं तस्यैव ।&lt;br&gt;&#xA;यत्तत्सूक्ष्मं परमं वेदितव्यं नित्यं पदं वैष्णवं ह्यामनन्ति । यत्तल्लोका न विदुर्लोकसारं विन्दन्त्येतत्कवयो योगनिष्ठाः ॥&lt;br&gt;&#xA;इति च पिप्पलादशाखायाम् । मुख्ये च विद्यमाने नामुख्ये युक्तम् ॥2॥&lt;br&gt;&#xA;ॐ तदधीनत्वादर्थवत् ॐ ॥3॥&lt;br&gt;&#xA;तदधीनत्वाच्चाव्यक्तत्वादीनां तस्यैवाव्यक्तत्वपरावरत्वादिकमर्थवत् ।&lt;br&gt;&#xA;यदधीनो गुणो यस्य तद्गुणी सोभिधीयते । यथा जीवः परात्मेति यथा राजा जयीत्यपि ॥ इति च स्कान्दे ॥3॥&lt;br&gt;&#xA;ॐ ज्ञेयत्वावचनाच्च ॐ ॥4॥&lt;br&gt;&#xA;अन्यस्य न वाच्यत्वं युज्यते ॥4॥&lt;br&gt;&#xA;ॐ वदतीति चेन्न प्राज्ञो हि ॐ ॥5॥&lt;br&gt;&#xA;‘महतः परं ध्रुवं निचाय्य तं मृत्युमुखात् प्रमुच्यते&amp;rsquo; इति ज्ञेयत्वं वदतीति चेन्न । प्राज्ञः परमात्मा हि तत्रोच्यते । ‘अणोरणीयान् महतो महीयान्&amp;rsquo;&lt;br&gt;&#xA;इति तस्यैव हि महतो महत्वम् । सर्वस्मात् परस्य महतोपि परत्वं युज्यते ॥5॥&lt;br&gt;&#xA;ॐ प्रकरणात् ॐ ॥6॥&lt;br&gt;&#xA;‘सोध्वनः पारमाप्नोति तद्विष्णोः परमं पदम्&amp;rsquo; इति तस्य ह्येतत्प्रकरणम् ॥6॥&lt;br&gt;&#xA;ॐ त्रयाणामेव चैवमुपन्यासः प्रश्नश्च ॐ ॥7॥&lt;br&gt;&#xA;त्रयाणामेव पितृसौमनस्यस्वर्ग्याग्निपरमात्मनां प्रश्न उपन्यासश्च । ‘अविज्ञातप्रार्थनं च प्रश्न इत्यभिधीयते&amp;rsquo; इति वचनान्न विरोधः ॥7॥&lt;br&gt;&#xA;ॐ महद्वच्च ॐ ॥8॥&lt;br&gt;&#xA;यथा महच्छब्दो महत्तत्वे प्रसिद्धोपि परममहत्त्वात् परमात्मन एव मुख्य एवमितरेपि ॥8॥&lt;br&gt;&#xA;ॐ चमसवदविशेषात् ॐ ॥9॥&lt;br&gt;&#xA;यथा चमसशब्दोन्यत्र प्रसिद्धोपि ‘इदं तच्छिर एष ह्यर्वाग्बलिश्चमस ऊर्ध्वबुध्नः&amp;rsquo; इति श्रुतेः शिरोवाचकः एवमव्यक्तादिशब्दाः सर्वेन्यत्र प्रसिद्धा&lt;br&gt;&#xA;अपि ‘नामानि सर्वाणि यमाविशन्ति तं वै विष्णुं परममुदाहरन्ति&amp;rsquo; इत्यादि श्रुतेः परमात्माभिधायका एव । अविशेषाच्छ्रुतेः ॥9॥&lt;br&gt;&#xA;॥ इति आनुमानिकाधिकरणम् ॥1॥&lt;br&gt;&#xA;‘वसन्ते वसन्ते ज्योतिषा यजेत&amp;rsquo; इत्यादि कर्माभिधायकस्य क्रमादिविरोधान्न युज्यत इत्यत आह-&lt;br&gt;&#xA;ॐ ज्योतिरुपक्रमात्तु तथा ह्यधीयत एके ॐ ॥10॥&lt;br&gt;&#xA;ज्योतिरादिकर्मवाचकत्वेन प्रसिद्धाभिधेयोपि स एव । ‘एष इमं लोकमभ्यार्चत्&amp;rsquo; इत्युपक्रम्य ‘ता वा एताः सर्वा ऋचः सर्वे वेदास्सर्वे घोषाः&lt;br&gt;&#xA;एकैव व्याहृतिः प्राण एव प्राण ऋच इत्येव विद्यात्&amp;rsquo; इति ह्यधीयत एके ॥10॥&lt;br&gt;&#xA;ॐ कल्पनोपदेशाच्च मध्वादिवदविरोधः ॐ ॥11॥&lt;br&gt;&#xA;मधुविद्यादिवत् सर्वशब्दार्थत्वेन परस्य कल्पनोपदेशाच्च न कर्मक्रमादिविरोधः ॥11॥&lt;br&gt;&#xA;॥ इति ज्योतिरुपक्रमाधिकरणम् ॥2॥&lt;br&gt;&#xA;ॐ न सङ्ख्योपसङ्ग्रहादपि नानाभावादतिरेकाच्च ॐ ॥12॥&lt;br&gt;&#xA;‘यस्मिन् पञ्च पञ्चजना आकाशश्च प्रतिष्ठितः&amp;rsquo; इत्यादिषु बहुसङ्ख्योपसङ्ग्रहेपि न विरोधः । तस्यैवाकाशादिषु नानाभावात्&lt;br&gt;&#xA;तदतिरिक्तस्वरूपत्वाच्च ॥12॥&lt;br&gt;&#xA;पञ्चपञ्चजनानाह-&lt;br&gt;&#xA;ॐ प्राणादयो वाक्यशेषात् ॐ ॥13॥&lt;br&gt;&#xA;‘प्राणस्य प्राणमुत चक्षुषश्चक्षुः श्रोत्रस्य श्रोत्रमन्नस्यान्नं मनसो मनः&amp;rsquo; इति वाक्यशेषात् ॥13॥&lt;br&gt;&#xA;ॐ ज्योतिषैकेषामसत्यन्ने ॐ ॥14॥&lt;br&gt;&#xA;‘तद्देवा ज्योतिषां ज्योतिः&amp;rsquo; इत्यनेन काण्वानां पञ्चकम् ॥14॥&lt;br&gt;&#xA;॥ इति नसङ्ख्योपसङ्ग्रहाधिकरणम् ॥3॥&lt;br&gt;&#xA;अवान्तरकारणत्वेनापि स एवोच्यत इति वक्ति-&lt;br&gt;&#xA;ॐ कारणत्वेन चाकाशादिषु यथाव्यपदिष्टोक्तेः ॐ ॥15॥&lt;br&gt;&#xA;आकाशादिष्ववान्तरकारणत्वेन स एव स्थितः । यथाव्यपदिष्टस्यैव परस्य ‘य आकाशे तिष्ठन्&amp;rsquo; इत्यादिना आकाशादिषूक्तेः ॥15॥&lt;br&gt;&#xA;॥ इति आकाशाधिकरणम् ।।4।।&lt;br&gt;&#xA;सर्वशब्दानां परमात्मवाचकत्वे कथमन्यत्र व्यवहार इत्यतो ब्रवीति-&lt;br&gt;&#xA;ॐ समाकर्षात् ॐ ।।16।।&lt;br&gt;&#xA;परमात्मवाचिनः शब्दा अन्यत्र समाकृष्य व्यवह्रियन्ते ।&lt;br&gt;&#xA;परस्य वाचकाश्शब्दा समाकृष्येतरेष्वपि । व्यवह्रियन्ते सततं लोकवेदानुसारतः ।। इति पाद्मे ।।16।।&lt;br&gt;&#xA;तर्हि कथं तेषां शब्दानां जगति प्रसिद्धिः-&lt;br&gt;&#xA;ॐ जगद्वाचित्वात् ॐ ।।17।।&lt;br&gt;&#xA;जगति व्यवहारो लोकस्य । न तु परमात्मनि तथा । अतो जगति प्रसिद्धिः शब्दानाम् ।।17।।&lt;br&gt;&#xA;ॐ जीवमुख्यप्राणलिङ्गादिति चेत् तद्-व्याख्यातम् ॐ ।।18।।&lt;br&gt;&#xA;तदधीनत्वात् तच्छब्दवाच्यत्वमित्युक्तम् । तज्जीवमुख्यप्राणयोर्लिङ्गम् । ‘अस्य यदैकां शाखां जीवो जहात्यथ सा शुष्यति&amp;rsquo; ‘वायुना वा लोका&lt;br&gt;&#xA;नेनीयन्ते&amp;rsquo; इत्यादिश्रुतिभ्य इति चेन्न । उपासात्रैविध्यादिति व्याख्यातत्वात् ।।18।।&lt;br&gt;&#xA;ॐ अन्यार्थं तु जैमिनिः प्रश्नव्याख्यानाभ्यामपि चैवमेके ॐ ।।19।।&lt;br&gt;&#xA;परमात्मज्ञानार्थं कर्मादिकमपि वदतीति जैमिनिः । ‘कस्मिन् भगवो विज्ञाते सर्वमिदं विज्ञातं भवतीति । तस्मै स होवाच द्वे विद्ये वेदितव्ये&amp;rsquo;&lt;br&gt;&#xA;‘कथं नु भगवः स आदेशो भवतीति । यथा सोम्यैकेन मृत्पिण्डेन&amp;rsquo; इत्यादिप्रश्नव्याख्यानाभ्याम् । एवमपि चैके पठन्ति ‘यस्तन्न वेद किमृचा&lt;br&gt;&#xA;करिष्यति&amp;rsquo; इति ।।19।।&lt;br&gt;&#xA;ॐ वाक्यान्वयात् ॐ ।।20।।&lt;br&gt;&#xA;वाक्यस्याप्येवमन्वयो युज्यते पृथक् पृथक् स्थितस्यापि परमात्मना ।।20।।&lt;br&gt;&#xA;ॐ प्रतिज्ञासिद्धेर्लिङ्गमाश्मरथ्यः ॐ ।।21।।&lt;br&gt;&#xA;‘नान्यः पन्थाः अयनाय विद्यते&amp;rsquo; इति प्रतिज्ञासिद्धेर्लिङ्गत्वेन कर्मादिकमुच्यत इत्याश्मरथ्यः । यस्मादेवमनित्यफलमन्यत् तस्मान्नान्यः पन्था इति&lt;br&gt;&#xA;।।21।।&lt;br&gt;&#xA;ॐ उत्क्रमिष्यतः एवं भावादित्यौडुलोमिः ॐ ।।22।।&lt;br&gt;&#xA;उत्क्रमिष्यतो मुमुक्षोः कर्मादिना भाव्यं साधनसाधनत्वेन । अतस्तद्-व्यक्तीत्यौडुलोमिः मन्यते ।।22।।&lt;br&gt;&#xA;ॐ अवस्थितेरिति काशकृत्स्नः ॐ ।।23।।&lt;br&gt;&#xA;सर्वं परमात्मन्यवस्थितमिति वक्तुं तद्वचनमिति काशकृत्स्नः ।&lt;br&gt;&#xA;कृष्णद्वैपायनमतादेकदेशविदः परे । वदन्ति ते यथाप्रज्ञं न विरोधः कथञ्चन ।। इति पाद्मे ।।23।।&lt;br&gt;&#xA;।। इति समाकर्षाधिकरणम् ।।5।।&lt;br&gt;&#xA;स्त्रीशब्दा अपि तस्मिन्नेवेत्याह-&lt;br&gt;&#xA;ॐ प्रकृतिश्च प्रतिज्ञादृष्टान्तानुपरोधात् ॐ ।।24।।&lt;br&gt;&#xA;‘हन्तैतमेव पुरुषं सर्वाणि नामान्यभिवदन्ति यथा नद्यस्स्यन्दमानाः समुद्रायणाः समुद्रमभिविशन्त्येवमेवैतानि नामानि सर्वाणि&lt;br&gt;&#xA;पुरुषमभिविशन्ति&amp;rsquo; इति प्रतिज्ञादृष्टान्तानुपरोधात् प्रकृतिशब्दवाच्योपि स एव ।।24।।&lt;br&gt;&#xA;ॐ अभिध्योपदेशाच्च ॐ ।।25।।&lt;br&gt;&#xA;‘मायां तु प्रकृतिं विद्यात् मायिनं तु महेश्वरम् ।&amp;rsquo;&lt;br&gt;&#xA;‘महामायेत्यविद्येति नियतिर्मोहिनीति च । प्रकृतिर्वासनेत्येव तवेच्छानन्त कथ्यते ।।&amp;rsquo; इति वचनात् तदभिध्यैव प्रकृतिशब्देनोच्यते ।&lt;br&gt;&#xA;‘सोभिध्या स जूतिः स प्रज्ञा स आनन्दः&amp;rsquo; इति श्रुतिरभिध्या च स्वरूपमेव ।&lt;br&gt;&#xA;‘ध्यायति ध्यानरूपोसौ सुखी सुखमतीव च । परमैश्वर्ययोगेन विरुद्धार्थतयेष्यते ।।&amp;rsquo; इति ब्रह्माण्डे ।।25।।&lt;br&gt;&#xA;ॐ साक्षाच्चोभयाम्नानात् ॐ ।।26।।&lt;br&gt;&#xA;‘एष स्त्र्येष पुरुष एष प्रकृतिरेष आत्मैष ब्रह्मैष लोक एष आलोको योसौ हरिरादिरनादिरनन्तोन्तः परमः परात् विश्वरूपः&amp;rsquo; इति पैङ्गिश्रुतौ&lt;br&gt;&#xA;साक्षादेव प्रकृतिपुरुषत्वाम्नानात् ।।26।।&lt;br&gt;&#xA;ॐ आत्मकृतेः परिणामात् ॐ ।।27।।&lt;br&gt;&#xA;प्रकर्षेण करोतीति प्रकृतिरिति योगाच्च । प्रकृतावनुप्रविश्य तां परिणाम्य तत्परिणामकत्वेन तत्र स्थित्वात्मनो बहुधाकरणात् । ‘अथ हैष आत्मा&lt;br&gt;&#xA;प्रकृतिमनुप्रविश्यात्मानं बहुधा चकार । तस्मात् प्रकृतिस्तस्मात् प्रकृतिरित्याचक्षते&amp;rsquo; इति भाल्लवेयश्रुतिः ।&lt;br&gt;&#xA;अविकारोपि परमः प्रकृतिं तु विकारिणीम् । अनुप्रविश्य गोविन्दः प्रकृतिश्चाभिधीयते ।। इति नारदीये ।।&lt;br&gt;&#xA;न चान्यत् कल्प्यम् । अप्रामाणिकत्वात् ।।27।।&lt;br&gt;&#xA;ॐ योनिश्च हि गीयते ॐ ।।28।।&lt;br&gt;&#xA;अव्यवधानेनोत्पत्तिद्वारत्वं प्रकृतित्वम् । तच्चास्यैव गीयते-&lt;br&gt;&#xA;‘यद्भूतयोनिं परिपश्यन्ति धीरा&amp;rsquo; इति ।&lt;br&gt;&#xA;व्यवधानेन सूतिस्तु पुंस्त्वं विद्वद्भिरुच्यते । सूतिरव्यवधानेन प्रकृतित्वमिति स्थितिः ।।&lt;br&gt;&#xA;उभयात्मकसूतित्वात् वासुदेवः परः पुमान् । प्रकृतिः पुरुषश्चेति शब्दैरेकोभिधीयते ।। इति ब्रह्माण्डे ।।28।।&lt;br&gt;&#xA;।। इति प्रकृत्यधिकरणम् ।।6।।&lt;br&gt;&#xA;ॐ एतेन सर्वे व्याख्याताः व्याख्याताः ॐ ।।29।।&lt;br&gt;&#xA;एतेन सर्वे शून्यादिशब्दा अपि व्याख्याताः । ‘एष ह्येव शून्य एष ह्येव तुच्छ एष ह्येवाभाव एष ह्येवाव्यक्तोदृश्योचिन्त्यो निर्गुणश्च&amp;rsquo; इति&lt;br&gt;&#xA;महोपनिषदि ।&lt;br&gt;&#xA;शमूनं कुरुते विष्णुरदृश्यः सन्परः स्वयम् । तस्माच्छून्यमिति प्रोक्तस्तोदनात् तुच्छ उच्यते ।।&lt;br&gt;&#xA;नैष भावयितुं योग्यः केनचित् पुरुषोत्तमः । अतोभावं वदन्त्येनं नाश्यत्वान्नाश इत्यपि ।।&lt;br&gt;&#xA;सर्वस्य तदधीनत्वात् तत्तच्छब्दाभिधेयता । अन्येषां व्यवहारार्थमिष्यते व्यवहर्तृभिः ।। इति महाकौर्मे ।&lt;br&gt;&#xA;एतेन तदधीनत्वाद्युक्तयुक्तिसमुदायेन ।&lt;br&gt;&#xA;अवधारणार्थं सर्वस्याप्युक्तस्याध्यायमूलतः । द्विरुक्तिं कुर्वते प्राज्ञा अध्यायान्ते विनिर्णये ।। इति वराहसंहितायाम् ।।&lt;br&gt;&#xA;।। एतेन सर्वेव्याख्याताधिकरणम् ।।7।। &lt;br&gt;&#xA;इति श्रीमदानन्दतीर्थभगवत्पादाचार्यविरचिते ब्रह्मसूत्रभाष्ये प्रथमाध्यायस्यः चतुर्थः पादः ।।&lt;/p&gt;</description>
    </item>
  </channel>
</rss>
