<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/rAghavendra-nyAya-muktAvalI/3/</link>
    <description>Recent content in &#43;३ on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/rAghavendra-nyAya-muktAvalI/3/index.xml" rel="self" type="application/rss+xml" />
    <item>
      <title>३</title>
      <link>https://vishvAsa.github.io/mAdhvam/tattvam/rAghavendra-nyAya-muktAvalI/3/3/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/rAghavendra-nyAya-muktAvalI/3/3/</guid>
      <description>&lt;p&gt;॥ ॐ विद्यैव तु निर्धारणात् ॐ ॥ २९ ॥&lt;/p&gt;&#xA;&lt;p&gt;॥ ॐ दर्शनाच्च ॐ ॥&lt;/p&gt;&#xA;&lt;p&gt;यस्योपासनस्य गुरुप्रदानरूपेतिकर्तव्यताफलभेदाधिकारिध्येयादिकं तस्य लघूपायकर्महेतुतावाक्येन मुक्तिहेतुत्वानिर्णयात् सर्वं प्रागुक्तं अभित्तिचित्रायितमिति शङ्कनात्सङ्गतिः । अत्र प्रकृतं श्रवणाद्युपासनं न कार्यमुत कार्यमिति चिन्ता । तदर्थं तस्य ज्ञानद्वारा मुक्तिहेतुनिर्णयो न सम्भवत्यथ सम्भवतीति । तदर्थं कर्महेतुत्ववाक्यानां &amp;ldquo;भाक्तं वा&amp;rsquo; इत्यत्र (ब्र।सू।३-१-७) परम्परया मुक्तिहेतुत्वादिरूपभाक्तत्ववर्णनं अयुक्तमुत युक्तमिति चिन्ता । तदर्थं कर्मणैवेति तृतीयया तस्य साक्षान्मुक्तिहेतुत्वबोधनस्यापवादकं नास्त्युतास्तीति । तथा ज्ञानद्वारा मुक्तिहेतुत्वनिर्णयपक्षे किं परोक्षज्ञानद्वारमात्रेण उत अपरोक्षज्ञानद्वारमात्रेणापीति । पूवर्पक्षस्तु । &amp;ldquo;कर्मणैव हि संसिद्धिमास्थिता जनकादयः&amp;rsquo; इत्यादौ (भ।गी।३-२०) अवधारणस्य वक्ष्यमाणदिशा सावकाशत्वेऽपि तृतीयाविभक्त्या कर्मणः संसिद्धिशब्दितमुक्तिं प्रति साक्षाद्धेतुत्वावगमस्यापवादकस्य प्रमाणस्य कस्यचिदभावात् &amp;ldquo;तरति शोकमात्मवित्&amp;rsquo; इत्यादेः ज्ञानस्य मुक्तिहेतुतामात्रप्रापकतया कर्मणो मुक्तिहेतुत्वानपवादकत्वात् । एवं च निरपवादकसाक्षान्मुक्तिहेतुबोधकवाक्यबलेन कर्मणोऽपि साक्षान्मुक्तिहेतुत्वावगमेन &amp;ldquo;भाक्तं वाऽनात्मवित्त्वात्&amp;rsquo; (ब्र।सू।३-१-७) इति तृतीयाद्यपादे कर्मणो मुक्तिहेतुत्वं गौणमिति वर्णनस्यायुक्तत्वात् ज्ञानद्वारा श्रवणाद्युपासनमेव मुक्तिहेतुरिति निर्णयासम्भवात् लघूपाये सति गुरूपायस्य निश्शङ्कमनुष्ठानायोगाच्च न कार्यमुपासनमिति । मास्तु वा ज्ञानद्वारोपासनं मुक्तिहेतुः तथाऽपि &amp;ldquo;तमेवं विद्वान्&amp;rsquo; इति श्रुत्या (पुरुषसूक्त) अपरोक्षस्यैव मुक्तिहेतुत्वावगमात् तस्य च श्रवणादिनैव सिद्धे ध्यानं न सर्वथा कार्यमेवेति । सिद्धान्तस्तु । &amp;ldquo;नान्यः पन्थाः&amp;rsquo; इति सावधारणहेतुत्ववचनस्य कर्मवचनादपि बलवत्त्वेन तेन साक्षात्कर्महेतुत्वस्यापोदिततया कर्मणैवेत्यादेरपि परम्परया कथञ्चिन्मुक्तिहेतुत्वस्य प्रागुक्तरीत्या वर्णनीयत्वात् ज्ञानद्वारा मुक्तिहेतुत्वस्योपासने निर्णयसम्भवात् कार्यमेवोपासनम् । द्वारभूतं ज्ञानमपि न परोक्षमात्रं किन्तु &amp;ldquo;दृष्ट्वैव तं मुच्यते&amp;rsquo; इत्यादि(कौशिक) श्रुतिबलेन विद्वानिति श्रुतेरपि अपरोक्षपरत्वादपरोक्षज्ञानमपीति श्रवणादित्रितयमपि कार्यमेवेति । स्मृतिरपि सावधारणेत्येतदग्रे निरसिष्यते । फलं तु प्रागुक्तसमर्थनम् ॥ २९ ॥&lt;/p&gt;</description>
    </item>
    <item>
      <title>४</title>
      <link>https://vishvAsa.github.io/mAdhvam/tattvam/rAghavendra-nyAya-muktAvalI/3/4/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/rAghavendra-nyAya-muktAvalI/3/4/</guid>
      <description>&lt;p&gt;॥ अथ चतुर्थः पादः ।&lt;/p&gt;&#xA;&lt;p&gt;॥ ॐ पुरुषार्थोऽतःशब्दादिति बादरायणः ॐ ॥ १ ॥&lt;/p&gt;&#xA;&lt;p&gt;॥ ॐ शेषत्वात्पुरुषार्थवादो यथाऽन्येष्विति जैमिनिः ॐ ॥ ॐ आचारदशर्नात् ॐ ॥ ॐ तच्छतेः ॐ ॥ ॐ समन्वारम्भणात् ॐ ॥ ॐ तद्वतो विधानात् ॐ ॥ ॐ नियमाच्च ॐ ॥ ॐ अधिकोपदेशात्तु बादरायणस्यैवं तद्दर्शनात् ॐ ॥ ॐ तुल्यं तु दर्शनम् ॐ ॥&lt;/p&gt;&#xA;&lt;p&gt;पूर्वपादोक्तोपासनासाध्यज्ञानमाहात्म्यमत्रोच्यते इति पूर्वपादेनास्य सङ्गतिः । अत्र ज्ञानं किं मोक्षमात्रे हेतुरुत मोक्षेतरस्य स्वर्गादिपुरुषार्थहेतुरपीति चिन्ता । तदर्थं तत्र मानं नास्त्युतास्तीति । पूर्वपक्षस्तु । न ज्ञानं मोक्षेतरपुरुषार्थस्यापि हेतुः । मुमुक्षोस्त्रत्रेच्छाभावात् । सौभर्यादेरिवेच्छायाः भावेऽपि तद्धेतुत्वे मानाभावात् । तद्धेतुत्वपरश्रुत्यादेः कमर्णः तथात्वप्रतिपादकश्रुत्यादिविरोधात् । &amp;ldquo;कर्मैव देहं दैविकं मानुषं वाप्यन्वारभेन्न परस्तत्र हेतुः&amp;rsquo; इत्यादि (माठर)श्रुतौ कर्मण एव मोक्षेतरफलहेतुत्वस्य &amp;ldquo;यदेव विद्यया&amp;rsquo; इति श्रुतौ ज्ञान्यनुष्ठिते कर्मजन्यफलेऽतिशयाधायकत्वेन ज्ञाने कमर्शेषत्वस्य च श्रवणात् । अत एव ज्ञानकर्मणोः स्वर्गादौ तुल्यकक्षतया हेतुत्वशङ्कानवकाशः । तथा &amp;ldquo;नैव दैपदम्&amp;rsquo; इति स्मृत्या ज्ञानिनामपि देवानां &amp;ldquo;यज्ञेन यज्ञमयजन्त देवाः&amp;rsquo; इति कर्मानुष्ठानदर्शनेन ज्ञानस्यैव सर्वमुमर्थहेतुत्वे तदनुपपत्त्या च कर्मण एव हेतुत्वानुमानाच्च । एवमेव जैमिनिराचार्येरङ्गीकाराच्च । नच ज्ञानिनामाचारो मुक्तवल्लीलयान्यथोपपन्न इति शङ्क्यं &amp;ldquo;ज्ञानी च कर्माणि सदोदितानि कुर्यात्&amp;rsquo; इति (कमठ) श्रुतौ ज्ञानिनोऽपि कर्मविधानात् । विहितत्वस्य च लीलात्वायोगात् । &amp;ldquo;कुर्वन्नेवेह कर्माणि&amp;rsquo; इति (ई।२) उत्तरार्धे एवं कर्मकरणे त्वयि पापं कर्म न लिप्यते इति नास्तीति ज्ञानिनोऽपि कर्माकरणे प्रत्यवायश्रवणाच्च । ज्ञान्याचारस्य लीलात्वायोगादतः श्रुत्याचारविरुद्धत्वात् जैमिनिमतविरोधाच्च &amp;ldquo;यं यं लोकं मनसा&amp;rsquo; इत्यादिकं (मुं।३-१-१०) ज्ञानस्य सर्वपुमर्थहेतुत्वपरं वाक्यं स्वर्गहेतुकर्मशेषेऽपि धनादौ &amp;ldquo;स्वर्गं धनाद्देहतो वै गृहाच्च प्राप्स्यन्ति&amp;rsquo; इत्यादौ प्राधान्योक्तिवत्&#xA;कर्मशेषभूतज्ञानप्राधान्योक्तिपरं नेयम् । नतु साक्षाद्ज्ञानस्य सर्वपुमर्थहेतुज्ञानशेषत्वपरम् । निरवकाशकल्पकाभावात्कर्मणः कृतावकृतौ च ज्ञानं मोक्षार्जनक्षममेवेति स्तुतिनये वक्ष्यमाणत्वेन ज्ञानेऽतिशयकरत्वयोगेन तच्छेषत्वायोगाच्चेति । सिद्धान्तस्तु । कमर्णो ज्ञानेऽतिशयाधायकत्वेन तच्छेषत्वायोगेऽपि &amp;ldquo;ज्ञानादेव स्वर्गो ज्ञानादेवापवर्गः&amp;rsquo; इति (कौण्ठवव्य) श्रुतौ ज्ञानादेव स्वर्गादिफलप्राप्तेः कर्मणो ज्ञानजन्यफलेऽतिशयाधायकत्वेन ज्ञानशेषत्वस्य च श्रवणात् &amp;ldquo;राजसूयजितान् लोकानश्वमेधाभिवर्धितान् । प्रा नुहि त्वं महाभाग&amp;rsquo; इति भारतवाक्येन युधिष्ठिरादीनां राजसूययागादिना फलाधिक्यदर्शनरूपलिङ्गाच्च ज्ञानस्यैव सर्वमुपर्थहेतुत्वस्य कर्मणः ज्ञानजन्यफलेऽतिशयाधायकत्वेन ज्ञानशेषत्वस्यावगमेन अस्य बादरायणमतत्वेन च कर्मणः तद्धेतुत्वपरवाक्यादीनां तद्धेतुज्ञानशेषपरत्वेन नेयतया तद्विरोधाभावात् &amp;ldquo;यं यं लोकम्&amp;rsquo; इत्यादि वाक्यबलात् बादरायणसम्मतत्वाच्च ज्ञानं मोक्षेतरसर्वपुमर्थहेतुर्भवत्येवेति । नचैवं जैमिनि बादरायणमतयोविर्रोधः देवमानुषरूपाधिकारिभेदेनाविरोधादिति । फलं तु ज्ञानादावतिशयेन प्रवृत्तिरिति ॥ १ ॥&lt;/p&gt;</description>
    </item>
  </channel>
</rss>
