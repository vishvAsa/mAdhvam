<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ प्रमाणसामान्यलक्षणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/04_pramANasAmAnyalaxaNam/</link>
    <description>Recent content in &#43;०४ प्रमाणसामान्यलक्षणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/04_pramANasAmAnyalaxaNam/index.xml" rel="self" type="application/rss+xml" />
    <item>
      <title>०१ (६)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/04_pramANasAmAnyalaxaNam/01_6/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/04_pramANasAmAnyalaxaNam/01_6/</guid>
      <description>&lt;h2 id=&#34;परमणपदधत&#34;&gt;प्रमाणपद्धतिः&lt;/h2&gt;&#xA;&lt;p&gt;प्रमाणसामान्यलक्षणम्&lt;/p&gt;&#xA;&lt;h2 id=&#34;६-परमणपदधत&#34;&gt;(६) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;तत्रादौ तावत्प्रमाणसामान्यलक्षणमुच्यते । यथार्थं प्रमाणम् । प्रमाणमिति लक्ष्यनिर्देशः । यथार्थमिति लक्षणोक्तिः । एवमुत्तरत्रापि ज्ञातव्यम् । अत्र यथाशब्दोऽनतिक्रमे वर्तते । अर्थशब्दश्चार्यत इति व्युत्पत्त्या ज्ञेयवाची । ज्ञेयमनतिक्रम्य वर्तमानं यथावस्थितमेव ज्ञेयं यद्विषयीकरोति नान्यथा तत्प्रमाणमित्यर्थः ।&lt;/p&gt;&#xA;&lt;h3 id=&#34;जयतरथवजय&#34;&gt;&lt;strong&gt;जयतीर्थविजय&lt;/strong&gt;&lt;/h3&gt;&#xA;&lt;p&gt;शिष्टबुद्धिसौकर्यायोत्तरत्र वक्ष्यमाणमादौ दर्शयति ॥ तत्रेति । प्रमाणलक्षणविभागादीनां मध्य इत्यर्थः । प्रथममवच्छेदेकैक्येनैक्यमापन्नस्यैवानन्तरं विभज्योद्देष्टव्यत्वात्सामान्य लक्षणकथनान्तरमेव तद्विभाग इति वक्तुमादौ सामान्येति चोक्तम् । क्रमेण विशेषलक्षणादिकमभिधीयत इति वक्तुं तावदित्युक्तम् । अधुना तदर्थमिदमारभ्यत इति प्रतिज्ञानुसारेणाचार्योक्तमेव प्रमाणलक्षणामाह ॥ यथार्थमिति । यथाशब्दस्य योग्यतावीप्सापदार्थानतिवृत्तिसादृश्यरूपार्थचतुष्टयत्त्वात्तेषां मध्ये वीप्सायाः शब्दधर्मत्वेन प्रकृतेऽयोगाद्योग्यताया विवक्षितत्वेऽतीन्द्रियप्रमायामव्याप्तेरुल्लेखयोग्यविषयत्वस्य भ्रमसाधारण्यात्सादृश्यं तु न वक्ष्यमाणाद्यथाशब्दार्थानतिक्रमात्पर्यवसानगत्या भिद्यत इति मन्वानः स्वाभिमतं यथाशब्दार्थमाह ॥ अत्रेति । अत्रेत्युक्त्या न सर्वत्रेत्यर्थः । अत्र यथार्थं प्रमाणमिति प्रमाणलक्षणोदीरितवाक्ये । एतेन यथार्थज्ञानजनका यथार्था युक्तयः स्मृता इत्यनुव्याख्यानेऽपि यदि यथाशब्दस्यानतिक्रमार्थकत्वं तदा यथाऽसादृश्य इति सूत्रेणाव्ययीभावसमासे सत्यव्ययीभावश्चेति सूत्रेणाव्ययत्वे सति यथार्थं युक्तय इति भवितव्यमिति निरस्तम् । तत्र यथाशब्दस्य सादृश्यार्थमादाय बहुव्रीहिसमासे साधुत्वसम्भवाज्ज्ञानार्थयोश्च मन्दारमञ्जरीरीत्या सत्त्वमेव सादृश्यं तथा च यथार्था युक्तय इत्यत्र यथा सदृशाः सन्तोऽर्था यासां ता इति बहुव्रीहिः । अत एवोक्तं सुधायाम् । अव्ययीभावस्य क्लीबाव्ययत्वं छन्दःकल्पत्वेनानादृत्य यथार्था इत्युक्तं कथञ्चिद्ब्रहुव्रीहितामाश्रित्येति । न चानुव्याख्याने यथाशब्दस्य सादृश्यार्थकत्वे यथाशब्दोऽनतिक्रमे वर्तत इत्यस्य सुधया साकं विरोधः स्यादिति वाच्यम् । अबाधितार्थविषयीकारित्वरूपसुधोक्तलक्षणस्य यथावस्थितज्ञेयविषयीकारित्वरूपानातिक्रमघटितलक्षण एव पर्यवसानात्फलत ऐक्येन विरोधानवकाशात् । अत एवोक्तं मन्दारमञ्जर्याम् । यथाशब्दोऽनतिक्रमे वर्तत इति टीकाकारवचनं तु फलितप्रदर्शनपरतया व्याख्यातव्यमिति । एतावत्या कुसृष्ट्या किं सादृश्यार्थकत्वस्वीकारेणेति चेत् । यथार्था युक्तयः स्मृता इत्यादिप्रयोगनिर्वाहार्थमिति सङ्क्षेपः । अर्थोभिधेयरैवस्तुप्रयोजननिवृत्तिष्वित्यभिधानादर्थशब्दस्य नानार्थत्वात्तेषां मध्येऽभिधेयादिवाचित्वे प्रत्यक्षादिज्ञानेऽव्याप्तिप्रसङ्गाद्विषयापरपर्यायवस्तुवाचित्वे सकर्मकक्रियामात्रेऽतिव्याप्तेः । कोऽत्रार्थशब्देन विवक्षित इति जिज्ञासायामाह ॥ अर्थशब्दश्चेति । ननु कथमर्थशब्दस्य ज्ञेयवाचित्वम् । तत्र रूढेरभावादित्यत आह ॥ अर्यत इतीति । ऋगताविति धातोः कर्मण्यौणादिके थप्रत्यये कृते सार्वधातुकार्धधातुकयोरिति गुणे च कृते ऋवर्णस्थानीयत्वेन ऋकारस्थान आदिश्यमानस्याकारस्य गुणस्योरण्रपर इति रपरत्वे च सति अर्थ सति रूपसिद्धिः । ऋधातोर्गत्यर्थत्वेन ज्ञानार्थत्वादर्थशब्दो ज्ञेयवाचीति भावः । यथार्थशब्दस्याव्ययीभावसमासे विग्रहं दर्शयति ॥ ज्ञेयमिति । अव्ययीभावसमासे आदिपदस्योपरि निपातेनार्थशब्दस्योपरि निपातः । अत्र कुम्भस्य समीपे उपकुम्भमितिवत् । ज्ञेयमनतिक्रम्येत्येतावानेव यथार्थशब्दार्थः । तथा सति यथार्थं प्रमाणमिति वाक्यस्य ज्ञेयमनतिक्रम्य प्रमाणमित्यर्थप्रतीत्याऽन्वयापर्यवसानेन तत्पूर्त्यमध्याहृत्याह ॥ वर्तमानमिति । नन्वत्रानतिक्रमः किं यथा प्रातर्गार्हपत्याहवनीययोर्जुहुयादित्यत्र होमद्वयस्य समानकालत्ववत्प्रमाणज्ञेययोः समानकालत्वमाहोस्विद् यथा कौशाम्बिदेवदत्तो व्याघ्रसूकरावपश्यदीत्यत्रेव समानदेशत्वम् । नाद्यः । अतीतानागतगोचरयथार्थज्ञानेऽव्याप्तेः । न द्वितीयः । विषयसमानदेशत्वस्यान्तरसुखादिज्ञाने सत्त्वेऽपि बाह्यघटादिज्ञानेऽभावेनाव्याप्तेरित्याशङ्कापरिहाराय वाक्यतात्पर्यार्थमाह ॥ यथावस्थितमेवेति । शुक्तौ रजतारोपस्यापि धर्म्यंशे यथावस्थितज्ञेयविषयीकारित्वात्प्रामाण्यापत्तावाह ॥ नान्यथेति । अयं भावः । शुक्तौ रजतारोपस्य धर्म्यंशे यथावस्थितज्ञेयविषयीकारित्वात्प्रामाण्यं स्यादिति वदन् प्रष्टव्यो जायते । किं विशेष्यभूतशुक्त्यंशे प्रामाण्यं स्यादित्युत विशेषणीभूतरजतत्वांश इति । आद्य इष्टापत्तिः । यत्तु यदंशे यथावस्थितज्ञेयविषयीकारि तत्तदंशे प्रमाणमिति विवक्षितत्वात् । न द्वितीयः । तस्य रजतत्वांशे यथावस्थितज्ञेयविषयीकारित्वाभावेन प्रामाण्यापादनानवकाशादिति ॥ इत्यर्थ इति । इति तात्पर्यविषयीभूतार्थ इत्यर्थः । नन्वत्र ज्ञेयविषयीकारित्वं नाम येन केनचिद्यज्ज्ञेयं तद्विषयीकारित्वं वाऽहोस्वित्स्वसम्पादिता या ज्ञेयता तदुपलक्षितविषयीकारित्वं वा । नाद्यः । गम्यविषयीकारिगतावतिव्याप्तेः । तस्या अप्ययं ग्राम इति ज्ञानेन ज्ञेयस्य ग्रामस्य विषयीकरणात् । न द्वितीयः । अनुप्रमाणे चक्षुरादावव्याप्तेः । यथार्थज्ञानस्य ज्ञेयत्वघटकत्वेनोपाधितया ज्ञेयतासम्पादकत्वेऽपि चक्षुरादेस्तदभावादिति चेन्न । द्वितीयपक्षस्यैव विवक्षितत्वात् ।&lt;/p&gt;</description>
    </item>
    <item>
      <title>०२ (७)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/04_pramANasAmAnyalaxaNam/02_7/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/04_pramANasAmAnyalaxaNam/02_7/</guid>
      <description>&lt;h2 id=&#34;परमणपदधत&#34;&gt;प्रमाणपद्धतिः&lt;/h2&gt;&#xA;&lt;h2 id=&#34;७-परमणपदधत&#34;&gt;(७) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;ज्ञेयविषयीकारित्वं च साक्षाद्वा साक्षाज्ज्ञेयविषयीकारिसाधनत्वेन वा विवक्षितमिति नानुप्रमाणेष्वव्याप्तिः । ज्ञेयविषयीकारित्वेनैव प्रमातृप्रमेययोर्व्यवच्छेदः । तयोः साक्षाज्ज्ञेयविषयीकारित्वाभावात् । साक्षाज्ज्ञेयविषयीकारिकारणत्वेऽपि तत्साधनत्वाभावाच्च ।&lt;/p&gt;&#xA;&lt;h3 id=&#34;जयतरथवजय&#34;&gt;&lt;strong&gt;जयतीर्थविजय&lt;/strong&gt;&lt;/h3&gt;&#xA;&lt;p&gt;कथं तर्ह्यनुप्रमाणेष्वव्याप्तिपरिहार इत्यत आह ॥ ज्ञेयविषयीकारित्वं चेति । चशब्दो वाक्यालङ्कारे । स्वसम्पादितज्ञेयतोपलक्षितविषयकत्वमित्यर्थः ॥ साक्षादिति । उपाधितयेत्यर्थः ॥ साक्षाज्ज्ञेयविषयीकारिसाधनत्वेनेति । ज्ञानजननद्वारा ज्ञेयतासम्पादकत्वेनेत्यर्थः । प्रमात्रादिव्यावृत्त्यर्थं साधनग्रहणम् । इमे च साक्षात्पारम्पर्ये न ज्ञेयविषयीकरणविषये । सुधायामनुप्रमाणानामपि साक्षाज्ज्ञेयविषयीकारित्वस्य सृदृढं प्रतिपादितत्वात् । किन्तु ज्ञेयतासम्पादन एव । एवं चानुप्रमाणस्य ज्ञानवत्स्वविषये घटादौ साक्षाज्ज्ञेयतासम्पादकत्वाभावेऽपि ज्ञानजननद्वारा तत्सम्पादकत्वान्नाव्याप्तिरिति भावः । उक्तं हि सुधायाम् । केवलं विषयस्य ज्ञेयतां ज्ञानमुपाधितया करणानि तु तज्जनकतया सम्पादयन्तीत्येतावन्तं विशेषमाश्रित्य केवलानुप्रमाणभेदः समर्थित इति । यथावस्थितज्ञेयविषयीकारित्वस्योभयत्रापि साम्यादिति च । अत्र यद्यपि बहु वक्तव्यमस्ति तथाऽपि विस्तरभयादुपरम्यते । ननु यथावस्थितज्ञेयविषयीकारि प्रमाणमिति । निष्कृष्टे प्रमाणलक्षणे यथावस्थितत्वमेव प्रमाणलक्षणमस्तु । किं ज्ञेयविषयीकारित्वेनेत्याशङ्क्य तद्य्वावर्त्यमाह ॥ ज्ञेयविषयीकारित्वेनैवेति । गम्यविषयीकारिगत्यादावतिव्याप्तिवारकेणैवेत्यर्थः । अत्र ज्ञेयविषयीकारित्वं नामास्मदुक्तरीत्या स्वसम्पादिता या ज्ञेयता तदुपलक्षितविषयकत्वम् । तेन गत्यादौ नातिव्याप्तिः । गत्यादिना गतिविषये ग्रामादौ गम्यतायाः सम्पादनेऽपि ज्ञेयताया असम्पादनेन स्वसम्पादिताया ज्ञेयताया एव तत्राप्रसिद्धेः । उपलक्षितग्रहणेनातीतादिगोचरयथार्थज्ञाने नाव्याप्तिः । तत्र ज्ञेयताविशिष्टविषयकत्वाभावेऽपि तदुपलक्षितविषयकत्वस्य सत्त्वात् । तन्निरासमुपपादयति ॥ तयोरिति । ननु प्रमातृप्रमेययोर्ज्ञानवत्साक्षाज्ज्ञेयविषयीकारित्वाभावेऽपि चक्षुरादिवत्साक्षाज्ज्ञेयविषयीकारिसाधनत्वेनास्त्वित्यत आह ॥ साक्षादिति । कारणत्वेऽपीति प्रमेयांशे कारणताभ्युपगमवादः । प्रमेयस्यातीतानागतादिरूपत्वेन ज्ञानपूर्वकालेऽभावेन कारणत्वं नास्तीति भावः । अभ्युपगमवादमेव सूचयति कारणत्वेऽपीत्यपिशब्देन ॥ तत्साधनत्वाभावादिति ॥ यज्जातीयानन्तरमित्यादिना वक्ष्यमाणसाधनत्वाभावादित्यर्थः ।&lt;/p&gt;</description>
    </item>
  </channel>
</rss>
