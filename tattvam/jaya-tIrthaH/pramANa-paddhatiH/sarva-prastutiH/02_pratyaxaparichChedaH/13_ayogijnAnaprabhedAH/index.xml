<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१३ अयोगिज्ञानप्रभेदाः on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/13_ayogijnAnaprabhedAH/</link>
    <description>Recent content in &#43;१३ अयोगिज्ञानप्रभेदाः on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/13_ayogijnAnaprabhedAH/index.xml" rel="self" type="application/rss+xml" />
    <item>
      <title>०१ (१९)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/13_ayogijnAnaprabhedAH/01_19/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/13_ayogijnAnaprabhedAH/01_19/</guid>
      <description>&lt;h2 id=&#34;परमणपदधतर&#34;&gt;प्रमाणपद्धतिर्&lt;/h2&gt;&#xA;&lt;p&gt;अयोगिज्ञानप्रभेदाः&lt;/p&gt;&#xA;&lt;h2 id=&#34;१९-परमणपदधत&#34;&gt;(१९) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;तद्य्वतिरिक्ता जीवा अयोगिनः । ईश्वरादन्यत्राज्ञानप्रचुरं तज्ज्ञानम् । तदपि पूर्ववद्द्विविधम् । उत्पत्तिविनाशवच्च । अयोगिनोऽपि त्रिविधाः । मुक्तियोग्या नित्यसंसारिणस्तमोयोग्याश्चेति । तत्र मुक्तियोग्यानां स्वरूपज्ञानं यथार्थमेव । नित्यसंसारिणां तु मिश्रम् । अन्येषामयथार्थमेव । बाह्यं तु त्रयाणामप्युभयविधमिति ।&lt;/p&gt;&#xA;&lt;h3 id=&#34;जयतरथवजय&#34;&gt;&lt;strong&gt;जयतीर्थविजय&lt;/strong&gt;&lt;/h3&gt;&#xA;&lt;p&gt;॥ ईश्वरादन्यत्रेति । ज्ञानमयोगिज्ञानमित्युक्ते ईशज्ञानेऽतिव्याप्तिः । अतोऽज्ञानप्रचुरमिति । तावत्येवोक्ते ईश्वरविषयेऽज्ञानप्रचुरेऽतात्त्विकयोगिज्ञानेऽतिव्याप्तिः ॥ अन्येषामयथार्थमेवेति । ननु तमोयोग्यानां स्वरूपज्ञानं केवलप्रमाणं न वा । आद्ये केवलप्रमाणलक्षणस्य तत्राव्याप्तिः । तस्य यथार्थत्वाभावात् । द्वितीये तस्य केवलप्रमाणविशेषरूपायोगिज्ञानविभागे निवेशानुपपत्तिरित्युभयतः पाशारज्जुरिति चेन्न । द्वितीयपक्षस्यैवाङ्गीकारात् । तर्हि तद्विभागे निवेशानुपपत्तिरिति चेन्न । केवलप्रमाणस्य मुक्तियोग्यस्वरूपज्ञानादेः सजातीयात्तमोयोग्यस्वरूपज्ञानात्केवलप्रमाणलक्षणं व्यावृत्तमिति वक्तुं तद्विभागे निवेशात् । अत एव योगिज्ञानमयोगिज्ञानमिति लक्ष्यतावच्छेदकसाक्षाद्य्वापकधर्मेण योगिज्ञानतादिरूपेणैव विभागः । अन्यथा योगियथार्थज्ञानमयोगियथार्थज्ञानमित्येवाचार्याः किमिति न व्यभजन्निति भाति ।&lt;/p&gt;</description>
    </item>
  </channel>
</rss>
