<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ प्रमास्वरूपम् संशयस्वरूपम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/05_pramAsvarUpam_saMshayasvarUpam/</link>
    <description>Recent content in &#43;०५ प्रमास्वरूपम् संशयस्वरूपम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/05_pramAsvarUpam_saMshayasvarUpam/index.xml" rel="self" type="application/rss+xml" />
    <item>
      <title>०१ (८)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/05_pramAsvarUpam_saMshayasvarUpam/01_8/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/05_pramAsvarUpam_saMshayasvarUpam/01_8/</guid>
      <description>&lt;h2 id=&#34;परमणपदधत&#34;&gt;प्रमाणपद्धतिः&lt;/h2&gt;&#xA;&lt;p&gt;प्रमास्वरूपम्, संशयस्वरूपम्&lt;/p&gt;&#xA;&lt;h2 id=&#34;८-परमणपदधत&#34;&gt;(८) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;प्रमावान्प्रमाता । प्रमाविषयः प्रमेयम् । यथार्थज्ञानं प्रमा । यथार्थग्रहणेन संशयविपर्ययतत्साधनानां निरासः । अनवधारणं ज्ञानं संशयः । अनवधारणग्रहणं सम्यग्ज्ञानविपर्ययव्युदासार्थम् । घटादिनिवृत्त्यर्थं ज्ञानमिति ।&lt;/p&gt;&#xA;&lt;h3 id=&#34;जयतरथवजय&#34;&gt;&lt;strong&gt;जयतीर्थविजय&lt;/strong&gt;&lt;/h3&gt;&#xA;&lt;p&gt;॥ प्रमावानिति । प्रमाता स्वामीत्यर्थः । तेनान्तःकरणस्याप्युपादानोपादेयभाव सम्बन्धेनान्तःकरणवृत्तिरूपप्रमावत्त्वात्प्रमातृत्वापत्तिरिति निरस्तम् ॥ प्रमाविषय इति । प्रमयाऽस्तीति गृह्यमाण इत्यर्थः । तेन भ्रमेणास्तीति गृह्यमाणे शुक्तिरूप्यादौ तथा बाधकप्रत्ययेन नास्तीति गृह्यमाणे तत्रैव पुनर्नातिव्याप्तिरिति ज्ञेयम् । प्रमाणलक्षणगतयथावस्थितपदकृत्यमाह ॥ यथार्थग्रहणेनेति । यथाशब्दस्य योऽर्थो यथावस्थितत्वं तद्ग्रहणेनेत्यर्थः । यथावस्थितग्रहणेनेत्येव वाच्ये यथार्थग्रहणेनेत्युक्तिराचार्योक्तप्रमाणलक्षणगतयथाशब्दार्थग्रहणेनैव संशयादिनिरासो न तदर्थमस्माभिः पदान्तरं दत्तमिति सूचयितुम् ॥ अनवधारणेति । नन्वनवधारणज्ञानत्वं संशयत्वम् । अवधारणत्वं च संशयभिन्नज्ञानत्वमित्यन्योन्याश्रय इति चेन्न । अवधारणत्वं च निष्कम्पप्रवृत्तिजननयोग्यज्ञानत्वमिति निर्वचनेनान्योन्याश्रयानवकाशात् । ननु प्रवृत्तेर्निष्कम्पत्वं निःसंशयत्वमेवेति पुनरप्यन्योन्याश्रय इति चेन्न । प्रवृत्तेर्निष्कम्पत्वं नाम ज्ञाने स्पष्टत्ववत्प्रवृत्तिगतो जातिविशेष एवेति न कश्चित्क्षुद्रोपद्रवः ।&lt;/p&gt;</description>
    </item>
    <item>
      <title>०२ (९)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/05_pramAsvarUpam_saMshayasvarUpam/02_9/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/05_pramAsvarUpam_saMshayasvarUpam/02_9/</guid>
      <description>&lt;h2 id=&#34;परमणपदधत&#34;&gt;प्रमाणपद्धतिः&lt;/h2&gt;&#xA;&lt;h2 id=&#34;९-परमणपदधत&#34;&gt;(९) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;तस्य निर्णायकाभावसहकृताः साधारणधर्मासाधारणधर्मविप्रतिपत्त्युपलब्ध्यनुपलब्धयः पञ्च कारणानीति केचिदाहुः । तद्यथा । स्थाणुपुरुषयोः साधारणमूर्ध्वतालक्षणं धर्मं पुरोवर्तिन्युपलभ्य स्थाणुपुरुषौ स्मृत्वा विशेषजिज्ञासायां स्थाणुत्वनिश्चायकं वक्रकोटरादिकं पुरुषत्वनिश्चाकं शिरःपाण्यादिकं चानुपलभमानस्य डोलायमानं संशयज्ञानमुत्पद्यते किमयं स्थाणुर्वा पुरुषो वेति । शब्दे चाकाशविशेषगुणत्वमसाधारणधर्ममुपलभमानस्य निर्णायकमजानतः संशयो भवति किं शब्दो नित्योऽनित्यो वेति । इन्द्रियेषु वैशेषिकसाङ्ख्ययोर्भौतिकत्वाभौतिकत्वविप्रतिपत्तिं पश्यतो निश्चायकमजानतः सन्देहो भवति किमिन्द्रियाणि भौतिकान्युताभौतिकानीति । कूपखननानन्तरं जलोपलब्धौ सत्यां निश्चायकाभावे संशयो जायते किं प्राक् सदेवोदकं कूपखनननेनाभिव्यक्तमुपलभ्यते उतासत्तेनोत्पन्नमिति । अस्मिन्वटे पिशाचोऽस्तीति वार्तां श्रुतवतो वटसमीपं गतस्य तत्र पिशाचानुपलब्धौ सत्यां निर्णायकाभावे संशयो भवति । किं विद्यमान एव पिशाचोऽन्तर्धानशक्त्या नोपलभ्यते किंवाऽविद्यमान एवेति । उपलब्ध्यनुपलब्ध्योः साधारणधर्म एवान्तर्भावात्त्रीण्येव कारणनीत्यपरे । उपलब्धिर्हि सतामेव घटादीनां प्रदीपारोपणेन दृष्टा । असतां च कुलालादिव्यापारान्तरमिति । तथाऽनुपलब्धिः सतामीश्वरादीनामसतां च शशविषाणादीनां दृष्टेति ।&lt;/p&gt;</description>
    </item>
    <item>
      <title>०३ (१०)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/05_pramAsvarUpam_saMshayasvarUpam/03_10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/05_pramAsvarUpam_saMshayasvarUpam/03_10/</guid>
      <description>&lt;h2 id=&#34;परमणपदधत&#34;&gt;प्रमाणपद्धतिः&lt;/h2&gt;&#xA;&lt;h2 id=&#34;१०-परमणपदधत&#34;&gt;(१०) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;वयन्तु ब्रूमः । असाधारणधर्मविप्रतिप्रत्त्योरपि साधारणधर्म एवान्तर्भावः । असाधारणो हि धर्मो न स्वरूपेण संशयहेतुः । विशेषस्मरणकारणत्वाभावात् । किन्तु व्यावृत्तिमुखेनैव । तथा च नित्यव्यावृत्तत्वमनित्यस्यानित्यव्यावृत्तत्वं च नित्यस्य धर्म इति साधारण एव ।&lt;/p&gt;&#xA;&lt;h3 id=&#34;जयतरथवजय&#34;&gt;&lt;strong&gt;जयतीर्थविजय&lt;/strong&gt;&lt;/h3&gt;&#xA;&lt;p&gt;वयन्त्विति तुशब्दार्थभूतवैलक्षण्यं दर्शयति ॥ असाधारणेति । असाधारणधर्मं साधारणधर्मेऽन्तभावयितुं येन रूपेण ज्ञातो धर्म उभयकोट्युपस्थापकस्तद्रूपमुभयकोट्युपस्थापकमिति मनसि निधाय साधारणधर्मताप्रयोजनकमुभयकोट्युपस्थापकतावच्छेदकमसाधारणधर्मेऽपि परिशेषमुखेन द्रढयति ॥ असाधारणो हीति । असाधारणो धर्म आकाशविशेषगुणत्वादिः । स्वरूपेण स्वस्य रूपं स्वरूपमिति व्युत्पत्त्या स्वधर्मेण विशेष्यभूतगुणत्वादिना ज्ञातो न संशयहेतुरित्यर्थः । कुत इत्यत आह ॥ विशेषेति । कोटिस्मरणकारणत्वाभावादित्यर्थः । असाधारणधर्मस्य पृथक् संशयहेतुत्वं वदताऽपि न येन केनचिद्रूपेण तज्ज्ञानस्य हेतुत्वं वक्तुं शक्यम् । शब्द आकाशगुण इति ज्ञाने सत्यपि कोटिद्वयस्मरणानुत्पत्त्या संशयानुत्पादात् । अतः कोटिद्वयस्मृतिद्वारेणैवासाधारणधर्मः संशयहेतुरीति भावः । ननु धर्मत्वादिना ज्ञातेऽ साधारणधर्मो न कोटिस्वमारकश्चेत्तर्हि केन रूपेण ज्ञातः सन्नसाधारणधर्मः कोटीः स्मारयित्वा संशयहेतुरिति पृच्छति ॥ किन्त्विति । उत्तरमाह ॥ व्यावृत्तिमुखेनेति । उभयकोटिमद्य्वावृत्तत्वरूपेण ज्ञातोऽसाधारणधर्मः कोटीः स्मारयन्संशयहेतुरिति शेषः । एवं च सत्युभयकोट्युपस्थापकतावच्छेदकनित्यव्यावृत्तत्वविशिष्टस्याप्याकाशगुणत्वस्य साधारणत्वं सिद्धमित्युपपादयति ॥ तथा चेति । व्यावृत्तिमुखेन ज्ञातस्यैव धर्मस्य कोटिस्मारकत्वे सिद्धे सतीत्यर्थः । धर्म इति सप्तम्यन्तं पदम् । नित्यस्य धर्मे गगनपरिमाणादावनित्यघटादिव्यावृत्तत्वेन रूपेणासाधारणस्य साधारणत्वमित्यर्थः । इदमुक्तं भवति । साधारणधर्मत्वं नामोभयकोट्युपस्थापकतावच्छेदकरूपावच्छिन्नधर्मत्वम् । उभयकोट्युपस्थापकतावच्छेदकत्वं नाम येन रूपेण ज्ञातस्योभयकोटिस्मारकत्वं तत्त्वम् । तादृशं च रूपमूर्ध्वतादावुभयकोटिसहचरितत्वम् । तद्रूपेण ज्ञातस्यैवोर्ध्वतादेरुभयकोटिस्मारकत्वात् । आकाशगुणत्वादौ तूभयकोटिमद्य्वावृत्तत्वमिति ।&lt;/p&gt;</description>
    </item>
    <item>
      <title>०४ (११)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/05_pramAsvarUpam_saMshayasvarUpam/04_11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/05_pramAsvarUpam_saMshayasvarUpam/04_11/</guid>
      <description>&lt;h2 id=&#34;परमणपदधत&#34;&gt;प्रमाणपद्धतिः&lt;/h2&gt;&#xA;&lt;h2 id=&#34;११-परमणपदधत&#34;&gt;(११) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;न चैकेनैव साधारणधर्मेण भाव्यमिति नियमोऽस्ति । तथातथाप्रतिपन्नत्वं तस्य तस्य धर्म इति विप्रतिपत्तिरपि साधारणीति । विपरीतनिश्चयो विपर्ययः । विपरीतेति सम्यङ्निश्चयव्युदासः । निश्चय इति संशयज्ञानस्य । स च प्रत्यक्षानुमानागमाभासेभ्यो जायते । यथा शुक्तिकायामिदं रजतमित्यादि ।&lt;/p&gt;&#xA;&lt;h3 id=&#34;जयतरथवजय&#34;&gt;&lt;strong&gt;जयतीर्थविजय&lt;/strong&gt;&lt;/h3&gt;&#xA;&lt;p&gt;नन्वस्मन्मते विशिष्टस्यातिरिक्तत्वेन नित्यव्यावृत्तत्वविशिष्टमाकाशगुणत्वमेकमनित्यव्यावृत्तत्वविशिष्टाकाशगुणत्वमन्यदिति कथं द्वयोः साधारणधर्मत्वमित्यत आह ॥ न चेति । नैयायिकैरप्येकस्मिन्पुरुषे दण्डकुण्डलवत्त्वज्ञानानन्तरं दण्डकुण्डलयोश्चैत्रमैत्रमात्रधर्मत्वं प्राङ्निश्चितवतः पुरुषस्य मैत्रव्यावृत्तदण्डवत्त्वादयं चैत्रो वाऽऽहोस्विच्चैत्रव्यावृत्तकुण्डलवत्त्वादयं मैत्रो वेति जायमानसंशयस्य साधारणधर्मजन्यत्वाभ्युपगमादिति भावः ॥ तथातथेति । भौतिकत्वेनाभौतिकत्वेनेत्यर्थस् तस्य तस्य भौतिकस्याभौतिकस्येत्यर्थः । अत्रापि धर्म इति सप्तम्यन्तं पदम् ॥ विप्रतिपत्तिरिति । विरुद्धार्थप्रतिपादकवाक्यद्वयविषयत्वमित्यर्थः ॥ विपरीतेति । विशेष्येऽविद्यमानधर्मप्रकारकनिश्चय इत्यर्थः ।&lt;/p&gt;</description>
    </item>
  </channel>
</rss>
