<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१९ प्रत्यक्षशब्दार्थः on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/19_pratyaxashabdArthaH/</link>
    <description>Recent content in &#43;१९ प्रत्यक्षशब्दार्थः on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/19_pratyaxashabdArthaH/index.xml" rel="self" type="application/rss+xml" />
    <item>
      <title>०१ (२७)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/19_pratyaxashabdArthaH/01_27/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/19_pratyaxashabdArthaH/01_27/</guid>
      <description>&lt;h2 id=&#34;परमणपदधत&#34;&gt;प्रमाणपद्धतिः&lt;/h2&gt;&#xA;&lt;p&gt;&lt;strong&gt;प्रत्यक्षशब्दार्थः&lt;/strong&gt;&lt;/p&gt;&#xA;&lt;h2 id=&#34;२७-परमणपदधत&#34;&gt;(२७) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;ननु प्रत्यक्षं करणविशेषः । करणस्य चावान्तरव्यापारेण भवितव्यम् । यथा छिदाकरणस्य परशोर्दारुसंयोगोऽवान्तरव्यापारः । सत्यम् । अत्रापीन्द्रियं करणधर्मि । तस्यार्थसन्निकर्षोऽवान्तरव्यापारः । तत्रावान्तरव्यापारप्राधान्यविवक्षयाऽर्थेन्द्रियसन्निकर्षः प्रत्यक्षमित्युच्यते । क्वचित्तु धर्मिप्राधान्यविवक्षया स्वस्वविषयसन्निकृष्टमिन्द्रियं प्रत्यक्षमित्युच्यते । स्वरूपेन्द्रियस्यापि आत्मतद्धर्मैर् विशेषशक्तया सन्निकर्षो ऽसत्येव ।&lt;/p&gt;&#xA;&lt;p&gt;&lt;strong&gt;प्रत्यक्षप्रभेदः&lt;/strong&gt;&lt;/p&gt;&#xA;&lt;p&gt;चतुर्विधं प्रत्यक्षम् ईश्वरप्रत्यक्षं लक्ष्मीप्रत्यक्षं योगिप्रत्यक्षमयोगिप्रत्यक्षं चेति । तत्राद्यद्वयं स्वरूपेन्द्रियात्मकमेव । उत्तरद्वयं तु द्विविधेन्द्रियात्मकम् । विषयस्तु तत्तज्ज्ञानविषयवद्विवेक्तव्यः ।&lt;/p&gt;&#xA;&lt;h3 id=&#34;जयतरथवजय&#34;&gt;&lt;strong&gt;जयतीर्थविजय&lt;/strong&gt;&lt;/h3&gt;&#xA;&lt;p&gt;॥ करणविशेष इति । यज्जातीयानन्तरमित्यादिना निरुक्तसाधनविशेष इत्यर्थः । यथार्थज्ञानसाधनमनुप्रमाणमिति सामान्यलक्षणपूर्वकं त्रिविधमनुप्रमाणं प्रत्यक्षमनुमानमागम इतीत्यादिना विभागकरणात्साधनविशेषत्वं प्रत्यक्षस्येति भावः । अस्तु प्रत्यक्षं करणविशेषः । ततः किमित्यत आह ॥ करणस्य चेति । प्रकृते सन्निकर्षविशिष्टस्यैवेन्द्रियस्य करणत्वेन तस्येन्द्रियार्थसन्निकर्षो नावान्तरव्यापारः । न हि तद्विशिष्टस्य स एव व्यापारो भवति । आत्माश्रयादिति शङ्कितुराशयः । प्रत्यक्षपदार्थत्वं सन्निकर्षरूपधर्मस्येन्द्रियरूपधर्मिणश्च द्वयोरप्यस्ति । साधनत्वापरपर्यायकरणत्वे धर्मिसन्निकर्षयोः समानेऽपि धर्मिण एवावान्तरव्यापार आवश्यको न धर्मस्यापि । प्रकृते च धर्मिण इन्द्रियस्यावान्तरव्यापारोऽस्तीति भावेन परिहरति ॥ सत्यमित्यादिना । उक्ताभिप्रायस्फुरणायाह ॥ इन्द्रियं करणधर्मीति । अन्यथा करणपदं व्यर्थं स्यादिति ज्ञातव्यम् । ननु धर्मिण इन्द्रियस्य प्रत्यक्षत्वे निर्दोषेन्द्रियार्थसन्निकर्षः प्रत्यक्षमिति पूर्वग्रन्थविरोधः । निर्दोषेन्द्रियार्थसन्निकर्षः प्रत्यक्षमिति प्रमाणलक्षणविरोधश्च । तत्परिजिहीर्षयेन्द्रियार्थसन्निकर्षस्यैव प्रत्यक्षत्वाङ्गीकारेऽदुष्टमिन्द्रियं त्वक्षमिति ब्रह्मतर्कविरोध इत्याशङ्क्योभयविधव्यवहारस्यापि गतिमाह ॥ तत्रावान्तरेत्यादिना । ननु स्वरूपेन्द्रियस्य विषयीभूतात्मतद्धर्मैः सन्निकर्षो दुर्वचः । तैः साकमभिन्नत्वादित्यत आह ॥ स्वरूपेन्द्रियस्येति ॥ विशेषशक्त्येति । अभेदेऽपि भेदकार्यनिर्वाहकत्वाद्विशेषस्येति भावः ॥ उत्तरंत्विति । द्विविधेन्द्रियात्मकं स्वरूपबाह्योभयेन्द्रियात्मकमित्यर्थः ।&lt;/p&gt;</description>
    </item>
  </channel>
</rss>
