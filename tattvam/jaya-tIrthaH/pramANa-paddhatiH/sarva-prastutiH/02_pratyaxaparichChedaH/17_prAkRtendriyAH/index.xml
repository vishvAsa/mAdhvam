<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१७ प्राकृतेन्द्रियाः on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/17_prAkRtendriyAH/</link>
    <description>Recent content in &#43;१७ प्राकृतेन्द्रियाः on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/17_prAkRtendriyAH/index.xml" rel="self" type="application/rss+xml" />
    <item>
      <title>०१ (२५)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/17_prAkRtendriyAH/01_25/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/17_prAkRtendriyAH/01_25/</guid>
      <description>&lt;h2 id=&#34;परमणपदधत&#34;&gt;प्रमाणपद्धतिः&lt;/h2&gt;&#xA;&lt;p&gt;प्राकृतेन्द्रियाः&lt;/p&gt;&#xA;&lt;h2 id=&#34;२५-परमणपदधत&#34;&gt;(२५) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;प्राकृतं षड्विधम् । घ्राणरसनचक्षुस्त्वक् श्रोत्रमनोभेदात् । तत्र गन्धस्तद्विशेषाश्च घ्राणस्य विषयाः । रसस्तद्विशेषाश्च रसनस्य । महान्ति रूपवन्ति द्रव्याणि केचिद्गुणाः कर्माणि जातयश्च चक्षुस्त्वचोः । वायुस्पर्शोऽपि त्वचो विषयः । शब्दः श्रोत्रस्य । एतेषां पञ्चानां मनोऽनधिष्ठितत्वं काचकामलादयश्च दोषाः । मनसस्तु बाह्येन्द्रियाधिष्ठानेनैते सर्वे विषयाः । स्वातन्त्र्येण स्मरणसाधनं मनः । तस्य दोषा रागादयः ।&lt;/p&gt;&#xA;&lt;h3 id=&#34;जयतरथवजय&#34;&gt;&lt;strong&gt;जयतीर्थविजय&lt;/strong&gt;&lt;/h3&gt;&#xA;&lt;p&gt;॥ गन्धस्तद्विशेषा इति । गन्धविशेषाः सुरभिपूतिगन्धादयः । रसविशेषा मधुरादयः । महान्तीति । गुरुत्वादिव्यावृत्त्यर्थं केचिदित्युक्तम् । मनसो विषयानाह ॥ मनसस्त्विति । ननु मनसो बहिरस्वतन्त्रत्वात्कथं बाह्येन्द्रियविषयविषयकत्वमित्यत आह ॥ बाह्येन्द्रियाधिष्ठानेनेति । अत्र प्रकरणे गन्धादयो घ्राणादीनां विषया इत्याद्युक्त्या घ्राणादीनां पञ्चानां यथाक्रमं गन्धरसरूपस्पर्शशब्दविषयकेन्द्रियत्वादीनि पञ्चलक्षणानीत्युक्तप्रायम् । तथा बाह्येन्द्रियाधिष्ठानेन सर्वबाह्येन्द्रियविषयविषयकेन्द्रियत्वं मनसो लक्षणमित्युक्तप्रायमिति ज्ञातव्यम् । षट्स्वपि लक्षणेष्विन्द्रियपदं तत्तदिन्द्रियजन्यज्ञानव्यावृत्त्यर्थं मनोलक्षणे बाह्येन्द्रियाधिष्ठानेनेति पदं मनसो बाह्येन्द्रियानधिष्ठानदशायां बाह्येन्द्रियार्थविषयकत्वाभावेनासम्भवनिरासाय । बाह्यपदद्वयं तु साक्ष्यधिष्ठानेन मनसः साक्षिविषयकालादिविषयत्वाभावेनासम्भवनिरासाय । ननु मनसो बाह्येन्द्रियार्थगन्धादिमात्रविषयकत्वे विषयभेदाभावात्कथं ग्रहणाद्यपेक्षयेन्द्रियान्तरत्वम् । किञ्चेन्द्रियाणां स्वविषयगन्धादिज्ञानमेव फलम् । मनसोऽपि बाह्येन्द्रियगोचरगन्धादिमात्रविषयकत्वे तज्ज्ञानरूपफलस्य चक्षुरादिनैवोत्पत्तेरसाधारण फलाभावात्कथमनुप्रमाणत्वम् । अन्यथाऽर्थापत्त्यादेरपि पृथक् प्रमाणत्वापत्तिरित्याशङ्क्य विषयभेदाभावेऽपि फलभेदसत्त्वादनुप्रमाणत्वादिकं युज्यत इत्याशयेनाह ॥ स्वातन्त्र्येणेति । इन्द्रियान्तरानाधिष्ठानेनेत्यर्थः । तदुक्तं प्रमाणलक्षणटीकायाम् । द्विविधं हि ज्ञानं मनो जनयति । तत्तदिन्द्रियाधिष्ठातृत्वेन तत्तदिन्द्रियार्थविषयं स्वातन्त्र्येण स्मरणं चेतीति । एतेनैतन्निरस्तं यत्प्रलपितं नवीनैर्मायावादिभिः । तथा हि । मनो न प्रमाणम् । प्रमाणसहकारित्वादालोकवत् । अन्यथाऽलोकस्यापि प्रमाणत्वं स्यात् । असाधारणविषयाभावाच्च । असाधारणविषयाभावस्य मनसस्त्विति वाक्येन स्वयमेवोक्तेः । अपि चान्तःकरणवृत्तिरूपप्रमाश्रयत्वेनानीश्वरात्मवदप्रामाण्यं मनसः । तदयं निर्गलितोऽर्थः&lt;/p&gt;</description>
    </item>
  </channel>
</rss>
