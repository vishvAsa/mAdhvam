<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ प्रत्यक्षपरिच्छेदः on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/</link>
    <description>Recent content in &#43;०२ प्रत्यक्षपरिच्छेदः on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/index.xml" rel="self" type="application/rss+xml" />
    <item>
      <title>०१ मङ्गलश्लोकाः</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/01_mangalashlokAH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/01_mangalashlokAH/</guid>
      <description>&lt;h2 id=&#34;परमणपदधत&#34;&gt;प्रमाणपद्धतिः&lt;/h2&gt;&#xA;&lt;h2 id=&#34;-परमणपदधत-&#34;&gt;॥ &lt;strong&gt;प्रमाणपद्धतिः&lt;/strong&gt; ॥&lt;/h2&gt;&#xA;&lt;p&gt;॥ (१) अथ प्रत्यक्षपरिच्छेदः ॥&lt;/p&gt;&#xA;&lt;p&gt;अष्टटिप्पणी समेता&lt;/p&gt;&#xA;&lt;p&gt;श्रीमद्धनुमद्भीममध्वान्तर्गतरामकृष्णवेदव्यासात्मकलक्ष्मीहयग्रीवाय नमः ॥&lt;/p&gt;&#xA;&lt;p&gt;मङ्गलश्लोकाः&lt;/p&gt;&#xA;&lt;p&gt;प्रणम्य चरणाम्भोजयुगलं कमलापतेः ।&lt;/p&gt;&#xA;&lt;p&gt;प्रमाणपद्धतिं कुर्मो बालानां बोधसिद्धये ॥ १ ॥&lt;/p&gt;&#xA;&lt;p&gt;श्रीजनार्दनविरचिता &lt;strong&gt;जयतीर्थविजय&lt;/strong&gt;नाम्नी टिप्पणी&lt;/p&gt;&#xA;&lt;h3 id=&#34;जयतरथवजय&#34;&gt;&lt;strong&gt;जयतीर्थविजय&lt;/strong&gt;&lt;/h3&gt;&#xA;&lt;p&gt;प्रमाणजातसंवेद्यमस्पृष्टावद्यसद्गुणम् ।&lt;/p&gt;&#xA;&lt;p&gt;सद्भ्यो वितीर्णसर्वार्थं सन्नमामि रमापतिम् ॥ १ ॥&lt;/p&gt;&#xA;&lt;p&gt;पूर्णबोधान्गुरूंश्चान्यान्नत्वा तत्करुणाबलात् ।&lt;/p&gt;&#xA;&lt;p&gt;प्रमाणपद्धतिं गूढां विवृणोमि यथामति ॥ २ ॥&lt;/p&gt;&#xA;&lt;p&gt;स्खलन्नप्यहमेतस्यां गूढायां मानपद्धतौ ।&lt;/p&gt;&#xA;&lt;p&gt;नैव हास्योऽस्मि महतां गूढत्वादेव पद्धतेः ॥ ३ ॥&lt;/p&gt;&#xA;&lt;p&gt;भगवाञ्जयतीर्थमुनिः प्रमाणस्वरूपादिकं निरूपयिषुर्ग्रन्थादौ विशिष्टेष्टदेवतानतिपूर्वकं विषयप्रयोजने निर्दिशंश्चिकीर्षितं प्रतिजानीते ॥ प्रणम्येति । भक्त्याद्यङ्गपूर्वकस्यैव नमस्कारस्याभिमतसमाप्त्यादिसाधनत्वम् । तादृशनमस्काराभावादेव क्वचित्कृतेऽपि नमस्कारे समाप्त्यभावः । अतो नमस्कारस्य वैफल्यशङ्का न कार्येति सूचयितुं प्रणम्येत्युक्तम् । कमलापतेर्निराकारत्वशङ्कानिरासाय चरणेत्युक्तम् । ननु लक्षणेन सिद्धस्यैव चरणवन्दनमिति किमस्य नारायणस्य लक्षणमित्यत आह ॥ कमलापतेरिति । तथा चातिव्याप्त्याद्यभावात्कमलापतित्वं विष्णुलक्षणमिति भावः । ननु किमस्मिन्प्रमाणमित्याशङ्क्य तज्ज्ञानसाधनप्रमाणनिरूपणार्थमेवायमारम्भ इत्याह ॥ प्रमाणपद्धतिं कुर्म इति । प्रमाणानां पद्धतिरिव पद्धतिः प्रमाणसामान्यतद्विशेषलक्षणादिप्रतिपादकग्रन्थ इत्यर्थः । पद्धतिसादृश्यं तु प्रवृत्त्युपयोगित्वेनेति बोध्यम् । प्रमाणपद्धतिरित्यन्वर्थकसंज्ञाकरणेनैव प्रमाणस्वरूपमस्य प्रकरणस्य विषय इति सूचितम् । प्रयोजनं निर्दिशति ॥ बोधेति । प्रमाणानामिति शेषः। जयतीर्थमुनीन्द्रेण बालबोधाय निर्मितेत्यग्रिमश्लोक इव बोधयेति वाच्ये बोधसिद्धय इति वदता प्रमाणेति सामान्यतो निर्दिशता चैतत्प्रकरणप्रतिपाद्यानि सर्वाण्यपि प्रमाणानि भगवद्बोधोपयोगित्वेन ज्ञातान्येव पुरुषार्थपर्यवसायीनि । अन्यथा गङ्गावालुकापरिगरणनवदिदं प्रमाणादिविभागकथनं व्यर्थं स्यादिति सूचितम् । मन्त्रसिद्धिरित्यादाविव सिद्धिशब्दस्य साफल्यार्थत्वात् । अत एवान्ते वक्ष्यति । तदेवंभूतैः प्रमाणैरित्यारभ्य भगवत्साक्षात्कारे सतीति । प्रमाणलक्षणावसानेऽप्युक्तं मानलक्षणमित्युक्तं सङ्क्षेपाद्ब्रह्मसिद्धय इति । ननु न प्रमाणादिबोधोऽस्य प्रयोजनम् । इष्टानिष्टप्राप्तिपरिहारयोरेव प्रयोजनत्वेन प्रमाणादिबोधस्य तदन्यतरत्वाभावादित्यतोऽप्याह ॥ बोधसिद्धय इति । एतच्छङ्कापरिहाराय कमलापतेरित्येतद्बोधसिद्धय इत्यनेनाप्यन्वयितव्यम् । तथा च प्रसादद्वारा मोक्षसाधनीभूतरमापतिबोधायेत्यर्थः । एवं च प्रमाणादिबोधस्येष्टानिष्टप्राप्तिपरिहारान्यतरत्वाभावेऽपि परम्परया तत्कारणत्वात्प्रयोजनत्वमुपपद्यत इति भावः । अधिकारिणं निर्दिशति ॥ बालानामिति । बालशब्दार्थस्त्वनुपदमेव स्फुटीभविष्यति ।&lt;/p&gt;</description>
    </item>
    <item>
      <title>०२ ग्रन्थारम्भसमर्थनम्</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/02_granthArambhasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/02_pratyaxaparichChedaH/02_granthArambhasamarthanam/</guid>
      <description>&lt;h2 id=&#34;परमणपदधत&#34;&gt;प्रमाणपद्धतिः&lt;/h2&gt;&#xA;&lt;h2 id=&#34;२-परमणपदधत&#34;&gt;(२) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;यद्यपि भगवत्पादैरेव प्रमाणलक्षणादिकमभिहितम् । तथाऽपि गम्भीरया वाचा विक्षिप्य वर्णितं न मन्दैः शक्यते सुखेन बोद्धुमिति तदर्थमिदं प्रकरणमारभ्यते ।&lt;/p&gt;&#xA;&lt;h3 id=&#34;२-जयतरथवजय&#34;&gt;(२) &lt;strong&gt;जयतीर्थविजय&lt;/strong&gt;&lt;/h3&gt;&#xA;&lt;p&gt;नन्विदं प्रकरणमनारम्भणीयम् । प्रयोजनादिशून्यत्वात् । न च प्रमाणादिबोध एवास्य प्रयोजनमिति बोधसिद्धय इत्यनेनैव सूचितमिति वाच्यम् । तस्य भगवत्पादप्रणीतप्रमाणलक्षणादिनैव सिद्धेः । न च परोक्तप्रमाणानामन्तर्भावकथनार्थमिदं प्रकरणमिति वाच्यम् । तत्राप्यभावोऽनुमाप्रत्यक्षं चेत्यादिना तत्कथनात् । न च तत्र विस्तरेण कथितस्य प्रमाणादिस्वरूपस्य सङ्क्षेपेण कथनार्थमिति वाच्यम् । तत्रापि तस्य सङ्क्षिप्तत्वात् । अत एवोक्तं प्रमाणलक्षणावसाने मानलक्षणमित्युक्तं सङ्क्षेपादिति । नाप्यस्य विषयोऽस्ति । अज्ञातसन्दिग्धविपर्यस्तानामेव ग्रन्थविषयत्वात् । प्रमाणादिस्वरूपस्य प्रमाणलक्षणादिनैव ज्ञातत्वादसन्दिग्धत्वादविपर्यस्तत्वाच्च । अत एव नाधिकारी । प्रमाणविषयज्ञानेच्छोरेव तदधिकारित्वात् । तत एव न सम्बन्धः । तस्मादनारम्भणीयमिदं प्रकरणमिति स्वयमेवाशङ्क्य निराकरोति ॥ यद्यपीत्यादिनाऽऽरभ्यत इत्यन्तेन । अभिहितमित्यतः प्राक् प्रमाणलक्षणादाविति शेषः । एवकारेण भगवत्पादैरेवाभिहितं किं मयाऽभिधातव्यमस्तीत्यरुचिं सूचयति । यद्वा भगवत्पादैरभिहितमेवेत्येवशब्दसम्बन्धः । गम्भीरया गूढाभिप्रायया । विक्षिप्य व्यवधानं कृत्वा ॥ मन्दैरिति । विशिष्यप्रमाणस्वरूपानभिज्ञैरित्यर्थः । सामान्याकारेणापि प्रमाणस्वरूपज्ञानाभावे प्रमाणस्वरूपप्रतिपादकैतत्प्रकरणे मन्दानां प्रविवक्षाभावप्रसङ्गात् । तस्याः सामान्याकारेण विषयज्ञानसाध्यत्वात् । तथा च सामान्याकारेण प्रमाणस्वरूपाभिज्ञाः प्रमाणलक्षणादिग्रन्थेन प्रमाणस्वरूपं विशिष्य बोद्धुमशक्ता मन्दाः । त एव बाला इति निष्कृष्टोऽर्थः । ननु प्रमाणलक्षणादिना बोद्धुमशक्तानामत्राधिकारित्वे तेन बोद्धुं शक्तानामत्राधिकारो न स्यादिति चेन्मा भूत् । नहि सर्वाधिकारिकः कोऽपि ग्रन्थोऽस्तीति हृदयम् । अत एव श्रीमद्विष्णुतत्त्वनिर्णयटीकायां क्रमात्सज्जनसंविद इत्येतव्द्याख्यानावसरे एकान्तभक्तापेक्षया संवित्पदं ज्ञानपरतया व्याख्याय तदितराधिकार्यपेक्षया संविच्छब्देन तत्साध्यो मोक्षो लक्ष्यत इत्युक्तम् । तदर्थमिति । मन्दानां सुखेन प्रमाणलक्षणादिबोधायेत्यर्थः । यद्वा तेषां प्रमाणलक्षणादीनामर्थ एवार्थोऽभिधेयो यस्येति तदर्थमित्यस्यार्थः । अनेनास्य भगवत्पादोक्तिमूलत्वेनादर्तव्यता दर्शिता । निराकृता च निर्विषयत्वशङ्का । यद्वा स प्रमाणलक्षणादिसुखबोध एवार्थः प्रयोजनं यस्य तत्तदर्थमित्यर्थः । अर्थोऽभिधेयरैवस्तुप्रयोजननिवृत्तिष्वित्यभिधानात् । अनेनास्य निष्प्रयोजनत्वशङ्का व्युदस्ता । इदमुक्तं भवति । न तावत्प्रयोजनाभावः । सुखेन प्रमाणादिबोधस्य प्रयोजनत्वात् । प्रमाणलक्षणादिग्रन्थेन च तदसम्भवात् । तदिदमाह न मन्दैः सुखेन शक्यते बोद्धुमितीति । नापि विषयाभावः । अविक्षिप्तत्वेन स्पष्टत्वेन चोपलक्षितस्य प्रमाणस्वरूपस्य विषयत्वात् । प्रमाणलक्षणादावविक्षेपाद्यभावात् । एतदेवाह गम्भीरयेति विक्षिप्येति च । तादृशप्रमाणजिज्ञासुराधिकारी । सम्बन्धस्तु यथायथं प्रतिपाद्यप्रतिपादकभावादिरिति । तदेवं विषयाद्यनुबन्धचतुष्टयवत्त्वादारम्भणीयमिदं प्रकरणमिति स्थितम् ।&lt;/p&gt;</description>
    </item>
  </channel>
</rss>
