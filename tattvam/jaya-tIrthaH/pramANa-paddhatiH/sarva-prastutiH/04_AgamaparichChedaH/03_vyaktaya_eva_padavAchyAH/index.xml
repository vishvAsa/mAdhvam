<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ व्यक्तय एव पदवाच्याः on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/03_vyaktaya_eva_padavAchyAH/</link>
    <description>Recent content in &#43;०३ व्यक्तय एव पदवाच्याः on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/03_vyaktaya_eva_padavAchyAH/index.xml" rel="self" type="application/rss+xml" />
    <item>
      <title>०१ (४)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/03_vyaktaya_eva_padavAchyAH/01_4/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/03_vyaktaya_eva_padavAchyAH/01_4/</guid>
      <description>&lt;h2 id=&#34;परमणपदधतर&#34;&gt;प्रमाणपद्धतिर्&lt;/h2&gt;&#xA;&lt;p&gt;व्यक्तय एव पदवाच्याः&lt;/p&gt;&#xA;&lt;h2 id=&#34;४-परमणपदधत&#34;&gt;(४) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;आगमोऽपि सम्यक् श्रुतः समयस्मरणानुगृहीतः शाब्दन्यायानुसन्धानसहित एव स्वार्थस्य बोधको न तु सत्तामात्रेण । जातिरेव वाच्या पदानां व्यक्तयस्तु लक्ष्या इति भाट्टाः । जातिविशिष्टा व्यक्तयो वाच्या इति वैशेषिकाः । क्वचिज्जातिः क्वचिद्य्वक्तिरिति वैयाकरणाः । क्वचिज्जातिः क्वचिद्य्वक्तिः क्वचिदाकृतिरिति नैयायिकाः । अन्यापोह इति बौद्धाः । व्यक्तय एव वाच्याः समयप्रतिपत्तौ तु सादृश्यमुपधानमित्याचार्याः ।&lt;/p&gt;&#xA;&lt;h3 id=&#34;जयतरथवजय&#34;&gt;&lt;strong&gt;जयतीर्थविजय&lt;/strong&gt;&lt;/h3&gt;&#xA;&lt;p&gt;नन्वश्रुतवाक्यस्याश्रुतपदार्थसङ्गतिकस्याननुसंहितोपक्रमादिन्यायस्य च पुरुषस्य वाक्यार्थ प्रमित्यनुदयादनुप्रमाणलक्षणस्यात्राव्याप्तिरित्यत आह ॥ आगमोऽपीति । समयस्मरणानुगृहीतो वाच्यवाचकभावस्मरणसहकृत इत्यर्थः ॥ शाब्दन्यायेति । शाब्दन्याया उपक्रमोपसंहारादयः । तदनुसन्धानसहिता एवेत्यर्थः । एवं च समयोपक्रमादिन्यायानुसंहितस्यैव शब्दस्य लक्ष्यत्वात्तस्य च वाक्यार्थप्रमितिसाधनत्वान्नातिव्याप्तिरिति भावः । ननु स्वार्थस्य बोधक इत्युक्तम् । कोऽसौ पदार्थः । कश्च वाक्यार्थ इत्याशङ्क्य तौ निरूपयिष्यन्प्रथमं तावदनुवदति ॥ जातिरित्यादिना इति बौद्धा इत्यन्तेन । स्फुटतरानल्पदोषवत्त्वादेतेषां पक्षानामनुवाद एव निराकरणम् । अतः केवलानुवादो न कर्तव्य इत्याचार्याशयं तत्र लेशतो दर्शयिष्यामः ॥ जातिरेवेति । व्यक्तीनामनन्तत्वेन शक्तिग्रहासम्भवादित्याह ॥ एवेति । तर्हि गामानयेत्यत्र कथं व्यक्तेः प्रतीतिः । कथं च विभक्त्यर्थकर्मत्वान्वय इत्यत आह ॥ व्यक्तयस्त्विति । एवं च व्यक्तेः प्रकृतवृत्तिविषयत्वात् प्रतीतिविभक्त्यर्थान्वयाद्यं युज्यत इति भावः । अत्रेदं दूषणजातं भाट्टपक्षे । तथा हि । शक्यतावच्छेदकेन तीरत्वादिनोपस्थित एव तीरादौ गङ्गादिपदस्य लक्षणा दृष्टा । न चात्र व्यक्तिर्जातिं विना रूपान्तरेणोपस्थिता । गौरिति प्रतीत्या जातिव्यक्त्योरेवोल्लेखात् । अतो न व्यक्तौ लक्षणा । प्रत्युत शक्तिग्राहकस्यानयनादिव्यवहारस्य व्यक्तावेव सम्भवात्पदानां तत्रैव शक्तिः ।&lt;/p&gt;</description>
    </item>
  </channel>
</rss>
