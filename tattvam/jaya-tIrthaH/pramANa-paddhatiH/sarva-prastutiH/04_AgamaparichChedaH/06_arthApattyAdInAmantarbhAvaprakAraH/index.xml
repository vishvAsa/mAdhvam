<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०६ अर्थापत्त्यादीनामन्तर्भावप्रकारः on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/06_arthApattyAdInAmantarbhAvaprakAraH/</link>
    <description>Recent content in &#43;०६ अर्थापत्त्यादीनामन्तर्भावप्रकारः on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/06_arthApattyAdInAmantarbhAvaprakAraH/index.xml" rel="self" type="application/rss+xml" />
    <item>
      <title>०१ (८)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/06_arthApattyAdInAmantarbhAvaprakAraH/01_8/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/06_arthApattyAdInAmantarbhAvaprakAraH/01_8/</guid>
      <description>&lt;h2 id=&#34;परमणपदधतर&#34;&gt;प्रमाणपद्धतिर्&lt;/h2&gt;&#xA;&lt;p&gt;अर्थापत्त्यादीनामन्तर्भावप्रकारः&lt;/p&gt;&#xA;&lt;h2 id=&#34;८-परमणपदधत&#34;&gt;(८) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;एतेष्वेवार्थापत्त्यादीनामन्तर्भावः । तथा हि । अनुपपद्यमानार्थदर्शनात्तदुपपादके बुद्धिरर्थापत्तिः । यथा जीवंश्चैत्रो गृहे नास्तीति ज्ञाने सति बहिर्भावज्ञानम् । अत्र यद्यप्येकैकस्य बहिर्भावलिङ्गत्वं नोपपद्यते । व्यभिचारात् । तथाऽपि चैत्रो बहिरस्ति । जीवनवत्त्वे सति गृहेऽसत्त्वात् । यो जीवन्यत्र नास्ति स ततोऽन्यत्रास्ति । यथाऽहमिति मिलितयोर्जीवनगृहाभावयोर्लिङ्गत्वमुपपद्यत एव ।&lt;/p&gt;&#xA;&lt;h3 id=&#34;जयतरथवजय&#34;&gt;&lt;strong&gt;जयतीर्थविजय&lt;/strong&gt;&lt;/h3&gt;&#xA;&lt;p&gt;नन्वर्थापत्त्यादेरपि पृथक् प्रमाणस्य सत्त्वात्त्रीण्येव प्रमाणानीत्ययुक्तमित्यत आह ॥ एतेष्वेवेति । अन्तर्भावमुपपादयितुं प्रतिजानीते ॥ तथा हीति । यन्नोपपद्यते तदनुपपद्यमानं विवक्षितम् । यस्याभावेऽनुपपत्तिस्तदुपपादकम् । उपपादके बुद्धिरुपपादकविषयिणी बुद्धिरित्यर्थः । अर्थापत्तिमुदाहृत्य दर्शयति ॥ यथेति । बहिर्भावज्ञानमित्येतदनन्तरमर्थापत्तिरित्यनुवर्तते । अत्र बहिःसत्त्वज्ञानलक्षणफलेऽर्थस्यापत्तिः कल्पनेति षष्ठीसमासेनार्थापत्तिशब्दो वर्तते । बहिःसत्त्वज्ञानकरणे जीवत्वे सति गृहेऽभावज्ञाने त्वर्थापत्तिः कल्पना यस्मादिति बहुव्रीहिसमासेन वर्तत इति फलकरणसाधारणः । एवमुत्तरत्रोपमानाभावादिशब्दोऽप्युभयसाधारणो द्रष्टव्यः । तत्र पराभिमतफलस्यानुप्रमाणेष्वन्तर्भावः । पराभिमतपृथक्फलस्य चानुप्रमाणफलेऽन्तर्भाव इति सङ्क्षेपो द्रष्टव्यः । वहिर्भावमनुमानेन साधयितुं लिङ्गं परिशेषेण द्रढयति ॥ अत्रेति । अत्र जीवनवत्त्वगृहासत्त्वयोर्मध्ये ॥ व्यभिचारादिति । जीवनवत्त्वमात्रस्य गृहनिष्ठपुरुषे व्यभिचाराद्गृहेऽसत्त्व मात्रस्य च मृते व्यभिचारादित्यर्थः ।&lt;/p&gt;</description>
    </item>
    <item>
      <title>०२ (९)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/06_arthApattyAdInAmantarbhAvaprakAraH/02_9/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/06_arthApattyAdInAmantarbhAvaprakAraH/02_9/</guid>
      <description>&lt;h2 id=&#34;परमणपदधत&#34;&gt;प्रमाणपद्धतिः&lt;/h2&gt;&#xA;&lt;h2 id=&#34;९-परमणपदधत&#34;&gt;(९) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;विरुद्धयोर्विशेषणविशेष्यभावानुपत्तिरिति चेन्न । सामान्यविशेषयोरविरोधस्य स्वस्मिन्नेव दृष्टत्वात् । आत्यन्तिकविरोधे त्वर्थापत्तिरपि न प्रवर्तते । किन्तु विप्रतिपत्त्या सन्देह एव भवतीति ।&lt;/p&gt;&#xA;&lt;h3 id=&#34;जयतरथवजय&#34;&gt;&lt;strong&gt;जयतीर्थविजय&lt;/strong&gt;&lt;/h3&gt;&#xA;&lt;p&gt;भ्रान्तः शङ्कते ॥ विरुद्धयोरिति । विरुद्धयोर्जीवनवत्त्वगृहासत्त्वयोरित्यर्थः । विरुद्धयोर्विशेषणविशेष्यभावोऽनुपपन्न इति कोऽर्थः । किं देशकालादिभेदेन परिहार्यविरोधवतोरिति किं वा देशकालादिनाऽपरिहार्यविरोधवतोरिति विकल्प्याद्यं निराह ॥ सामान्येति । जीवनवत्त्वं सामान्यम् । गृहेऽसत्त्वमधिकरणविशेषघटिताभावरूपत्वाद्विशेषः । तयोरित्यर्थः ॥ स्वस्मिन्निति । यः पुरुषो बहिर्भावं कल्पयति तस्मिन्नित्यर्थः । अर्थापत्तिपृथक्प्रामाण्यवादिनि प्राभाकरादाविति वाऽर्थः । द्वितीयमिष्टापत्त्या परिहरति ॥ आत्यन्तिक एवेति । देशकालादिव्यवस्थाया अपरिहाराय विरोध उपस्थिते सतीति शेषः । तर्हि तदा किं प्रवर्तत इत्यत आह ॥ किन्त्विति ।&lt;/p&gt;</description>
    </item>
    <item>
      <title>०३ (१०)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/06_arthApattyAdInAmantarbhAvaprakAraH/03_10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/06_arthApattyAdInAmantarbhAvaprakAraH/03_10/</guid>
      <description>&lt;h2 id=&#34;परमणपदधत&#34;&gt;प्रमाणपद्धतिः&lt;/h2&gt;&#xA;&lt;h2 id=&#34;१०-परमणपदधत&#34;&gt;(१०) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;सादृश्यज्ञानसाधनमुपमानम् । तत्र तेनायं सदृशः सदृशाविमावित्यादि वा ज्ञानं प्रत्यक्षजम् । गोगवयौ सदृशाविति वाक्यजं त्वागम एव । गृह्यमाणे स्मर्यमाणसादृश्यं दृष्ट्वा स्मर्यमाणे यद् गृह्यमाणसादृश्यं प्रत्येति तदनुमानमेव । नन्वनुभूयमानगतत्वेन प्रतीयमानं सादृश्यं करणम् । स्मर्यमाणगतं प्रमेयम् । तत्कथमनयोर्व्यधिकरणयोर्लिङ्गलिङ्गिभाव इति चेन्न स गौरेतद्गवय सदृशः । अस्य गवयस्य तद्गोसदृशत्वात् । यो यत्सदृशः स तत्सदृशः । यथा यमो यमान्तरेणेति व्याप्तिसम्भवेन व्यधिकरणस्यादोषत्वात् । एतद्गवयगतसादृश्यप्रतियोगित्वस्य वा लिङ्गत्वेन सामानाधिकरण्याच्चेति ।&lt;/p&gt;&#xA;&lt;h3 id=&#34;जयतरथवजय&#34;&gt;&lt;strong&gt;जयतीर्थविजय&lt;/strong&gt;&lt;/h3&gt;&#xA;&lt;p&gt;विप्रतिपत्त्या विरोधस्फूर्त्या सादृश्यज्ञानसाधनमुपमानाख्यं प्रमाणान्तरमङ्गीकर्तव्यमिति वदतां जरन्नैयायिकानां मतमाह ॥ सादृश्येति । एतन्मते उपमीयते येन तदुपमानमित्युपमानशब्दः करणसाधनो ज्ञातव्यः । तस्य प्रत्यक्षानुमायोरन्तर्भावमाह ॥ तत्रेत्यादिना । वाक्यजमित्येतदनन्तरं सादृश्यज्ञानमिति शेषः । गृह्यमाणपदार्थस्य सादृश्यज्ञानात्स्मर्यमाणपदार्थगतसादृश्यज्ञानमुपमानमिति मीमांसकाभिमतोपमानस्यान्तर्भावमाह ॥ गृह्यमाणेति । कश्चिन्नागरिको वनं गतश्चक्षुषा गृह्यमाणे गवये स्मर्यमाणस्य गोस्सादृश्यं दृष्ट्वा स्मर्यमाणे गवि गृह्यमाणगवयप्रतियोगिकसादृश्यं प्रत्येति जानाति । एवं च गृह्यमाणपदार्थगतसादृश्यज्ञानात्स्मर्यमाणपदार्थगतसादृश्यानुमितौ गृह्यमाणपदार्थगतसादृश्यमेव लिङ्गं वाच्यम् । अन्यस्य लिङ्गस्य तदाऽपरामर्शादिति दृढीकृत्य तत्रानुपपत्तिं मीमांसकः शङ्कते ॥ नन्विति । करणं करणीभूतज्ञानविषय इत्यर्थः । व्याप्त्यभावस्थल एव हेतुसाध्ययोर्वैय्यधिकरण्यं दोषः । अत्र च व्याप्तिसत्त्वान्न दोष इति वक्ष्यन्वैय्यधिकरण्येनानुमानं प्रयुज्य दर्शयति ॥ स गौरित्यादिना ॥ व्याप्तिसम्भवेनेति । हेतोः साध्यं विनाऽनुपपत्तिलक्षणव्याप्तिसम्भवेनेत्यर्थः । हेतोरसाध्येन विनाऽनुपपत्तिरेव व्याप्तिः । न तु सामानाधिकरण्यम् । तदभावेऽप्यधोदेशे नदीपूरलक्षणलिङ्गेनोर्ध्वदेशे वृष्टिलक्षणसाध्यप्रमित्युदयादिति भावः । वैभवात्पूर्वसाध्ये हेत्वन्तरं प्रयुज्य तस्य सामानाधिकरण्यमस्तीत्याह ॥ एतदिति । स गौरेतद्गवयसदृशः । एतद्गवयगतसादृश्यप्रतियोगित्वात् । यो यद्गतसादृश्यप्रतियोगी स तत्सदृशः । यथा यमो यमान्तरेणेत्यनुमानमत्र च द्रष्टव्यम् ।&lt;/p&gt;</description>
    </item>
    <item>
      <title>०४ (११)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/06_arthApattyAdInAmantarbhAvaprakAraH/04_11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/06_arthApattyAdInAmantarbhAvaprakAraH/04_11/</guid>
      <description>&lt;h2 id=&#34;परमणपदधत&#34;&gt;प्रमाणपद्धतिः&lt;/h2&gt;&#xA;&lt;h2 id=&#34;११-परमणपदधत&#34;&gt;(११) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;अभावज्ञानकरणमभावप्रमाणम् । तत्रेदानीं कौरवाद्यभावो भारताद्यागमादवगम्यते । देवदत्तस्य चक्षुराद्यभावो रूपाद्यदर्शनलिङ्गगम्यः । सुखाद्यभावप्रमितिस्तु साक्षिप्रत्यक्षेणैव । पुरोवृत्तिघटाद्यभावप्रमितिस्तु खटिति जायमाना प्रत्यक्षफलमेव । न त्वनुपलब्धिमात्रजन्या । अपरोक्षज्ञानत्वात् । अनुपलब्धिस्त्ववर्जनीयसन्निधिरेव । यत्र त्वन्धकारे हस्तप्रसारणादिरूपपरामर्शेन घटाभावं प्रत्येति न तदाऽनुपलब्धिः करणम् । किन्तु लिङ्गत्वेनैव । अत्र घटो नास्ति योग्यत्वे सत्यनुपलभ्यमानत्वादिति । एवं प्रातर्गजाद्यभावज्ञानमनुपलब्धिलिङ्गजन्यम् । अभावस्येन्द्रियसन्निकर्षानुपपत्तिरिति चेन्न । भाववदभावस्यापीन्द्रियसन्निकर्षे बाधकाभावात् । बहुलज्ञानेऽल्पज्ञानं सम्भवः । यथा शतमस्तीति ज्ञाने पञ्चाशज्ज्ञानम् । तदप्यनुमानमेव । देवदत्तः पञ्चाशद्वान् । शतवत्त्वात् । यथाऽहमिति प्रयोगसम्भवात् । प्रसक्तप्रतिषेधे परिशिष्यमाणे बुद्धिः परिशेषः । यथा देवदत्तयज्ञदत्तावेताविति ज्ञाने सत्येकस्मिन्नायं यज्ञदत्त इति प्रतिषेधे देवदत्तबुद्धिः । इयमनुमानजन्या । अयं देवदत्तः । देवदत्तयज्ञदत्तयोरन्यतरत्वे सत्ययज्ञदत्तत्वात् । व्यतिरेकेण यज्ञदत्तवदिति प्रयोगोपपत्तेः। उपक्रमादीन्यप्यनुमानान्येव । अनिर्दिष्टप्रवक्तृकं प्रवादपारम्पर्यमैतिह्यम् । यथाऽत्र वटे वैश्रवणोऽस्तीति वाक्यं तदागम एव एवमन्यान्यपि प्रमाणान्युक्तेष्वेवान्तर्भाव्यानि ।&lt;/p&gt;</description>
    </item>
  </channel>
</rss>
