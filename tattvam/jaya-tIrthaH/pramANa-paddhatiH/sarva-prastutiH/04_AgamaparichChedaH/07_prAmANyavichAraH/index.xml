<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०७ प्रामाण्यविचारः on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/07_prAmANyavichAraH/</link>
    <description>Recent content in &#43;०७ प्रामाण्यविचारः on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/07_prAmANyavichAraH/index.xml" rel="self" type="application/rss+xml" />
    <item>
      <title>०१ (१२)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/07_prAmANyavichAraH/01_12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/07_prAmANyavichAraH/01_12/</guid>
      <description>&lt;h2 id=&#34;परमणपदधत&#34;&gt;प्रमाणपद्धतिः&lt;/h2&gt;&#xA;&lt;p&gt;प्रामाण्यविचारः&lt;/p&gt;&#xA;&lt;h2 id=&#34;१२-परमणपदधत&#34;&gt;(१२) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;नन्वेतेषां प्रमाणानां प्रामाण्यमप्रमाणानामप्रामाण्यं च केनोत्पद्यते केन वा ज्ञायत इति चेत् । उच्यते । तत्र ज्ञानानामुभयं स्वत एवेति साङ्ख्या मन्यन्ते । ज्ञानजनकातिरिक्तजनकानपेक्षत्वमुत्पत्तौ स्वतस्त्वम् । ज्ञानज्ञापकातिरिक्तज्ञापकानपेक्षत्वं ज्ञप्तौ स्वतस्त्वम् । उभयं परत एवेति नैयायिकादयः । ज्ञानजनकातिरिक्तकारणजन्यत्वमुत्पत्तौ परतस्त्वम् । ज्ञानज्ञापकातिरिक्तप्रमाणापेक्षत्वं ज्ञप्तौ परतस्त्वम् । तत्र ज्ञानमिन्द्रियादिजन्यं प्रामाण्यं पुनरिन्द्रियादिगुणजन्यम् । तथाऽप्रामाण्यं तद्दोषजन्यम् । एवं ज्ञानं मानसप्रत्यक्षवेद्यम् । तत्र प्रामाण्यमप्रामाण्यं च संवादविसंवादलिङ्गगम्यमिति । प्रामाण्यं परतोऽप्रामाण्यं स्वत इति बौद्धाः । प्रामाण्यं स्वतोऽप्रामाण्यं परत इति पक्षम् अङ्गीकुर्वाणा अपि भाट्टाः प्रामाण्यविशिष्टं ज्ञानं ज्ञातताविशेषेणानुमीयत इति ज्ञप्तौ स्वतस्त्वम् । अप्रामाण्यं तु विसंवादाद्यनुमानान्तरवेद्यमिति परतस्त्वं मन्यन्ते । स्वप्रकाशज्ञानेनैव प्रामाण्यविशिष्टज्ञानं सिद्ध्यति । अप्रामाण्यं तु नास्त्येवेति प्राभाकराः । इन्द्रियादिमात्रेणैव प्रामाण्यविशिष्टं ज्ञानमुत्पद्यते । गुणास्त्वकिञ्चित्कराः । अप्रामाण्यं दोषसहकृतेन्द्रियादिभिरुत्पद्यते । तथा ज्ञानं तत्प्रामाण्यं च साक्षिणैव ज्ञायते । अप्रमाणज्ञानस्वरूपमात्रं साक्षिवेद्यम् । तदप्रामाण्यं त्वनुमेयमित्याचार्याः ।&lt;/p&gt;</description>
    </item>
    <item>
      <title>०२ (१३)</title>
      <link>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/07_prAmANyavichAraH/02_13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/jaya-tIrthaH/pramANa-paddhatiH/sarva-prastutiH/04_AgamaparichChedaH/07_prAmANyavichAraH/02_13/</guid>
      <description>&lt;h2 id=&#34;परमणपदधत&#34;&gt;प्रमाणपद्धतिः&lt;/h2&gt;&#xA;&lt;h2 id=&#34;१३-परमणपदधत&#34;&gt;(१३) &lt;strong&gt;प्रमाणपद्धतिः&lt;/strong&gt;&lt;/h2&gt;&#xA;&lt;p&gt;करणानां तु ज्ञानजनकत्वशक्तिरेव स्वकारणासादिता प्रामाण्यजनकत्वशक्तिः । अप्रामाण्यजनने त्वन्या शक्तिर्दोषवशादाविर्भवति । ज्ञप्तिस्तु परत एव । इन्द्रियादिस्वरूपस्य यथायथं स्वप्रमाणवेद्यत्वात् । यथार्थज्ञानसाधनत्वस्यानुमानवेद्यत्वादिति । तदेवंभूतैः प्रमाणैः पदार्थानां नित्यानित्यत्वादिकं निश्चित्य विषयेषु विरक्तस्य शमदमादिसम्पत्तिमतो वासुदेवैक शरणस्य तद्विषयाणि श्रवणमनननिदिध्यासनान्यादरनैरन्तर्याभ्यां बहुकालमनुष्ठितवतो भगवत् साक्षात्कारे सत्यत्युद्रिक्तया भक्त्या भगवत्प्रसादादशेषानिष्टनिवृत्तिविशिष्टानन्दादिस्वरूपाविर्भावलक्षणा मुक्तिर्भवतीति ॥&lt;/p&gt;&#xA;&lt;p&gt;जयतीर्थमुनीन्द्रेण बालबोधाय निर्मिता ।&lt;/p&gt;&#xA;&lt;p&gt;प्रमाणपद्धतिर्भूयात्प्रीत्यै माधवमध्वयोः ॥ १ ॥&lt;/p&gt;&#xA;&lt;p&gt;॥ इति श्रीमज्जयतीर्थपूज्यचरणविरचितप्रमाणपद्धतावागमपरिच्छेदः सम्पूर्णः ॥ ३ ॥&lt;/p&gt;&#xA;&lt;h3 id=&#34;जयतरथवजय&#34;&gt;&lt;strong&gt;जयतीर्थविजय&lt;/strong&gt;&lt;/h3&gt;&#xA;&lt;p&gt;करणप्रामाण्यस्योत्पत्तौ स्वतस्त्वमुपपादयति ॥ करणानामिति ॥ ज्ञानजनकत्वशक्तिरेवेति । तथा च ज्ञानजनकत्वशक्तिप्रामाण्यजनकत्वशक्त्योरेकत्वमेव करणप्रामाण्यस्योत्पत्तौ स्वतस्त्वमिति भावः । करणगताप्रामाण्यस्योत्पत्तौ परतस्त्वमुपपादयति ॥ अप्रामाण्येति । आविर्भवति चक्षुरादाविति शेषः । ज्ञानजनकत्वशक्त्यप्रामाण्यजनकत्वशक्त्योर्भेद एव करणगताप्रामाण्यस्योत्पत्तौ परतस्त्वमिति भावः । करणप्रामाण्यस्य ज्ञप्तौ परतस्त्वमुपपादयति ॥ ज्ञप्तिस्त्विति । करणप्रामाण्यस्येति शेषः । तदेवोपपादयति ॥ इन्द्रियादीति ॥ स्वप्रमाणेति । यथायथं साक्षिणाऽनुमानेन च स्वप्रमाणेन वेद्यत्वादिति भावः ॥ अनुमानवेद्यत्वादिति । इन्द्रियादिग्राहकानुमानाद्यतिरिक्तानुमानवेद्यत्वादित्यर्थः । इदं च प्रामाण्यस्य ज्ञप्तौ परतस्त्वकथनं करणस्य करणग्राहकमात्रग्राह्यत्वरूपं स्वतस्त्वं नेत्याभिप्रेत्य । अत एव सुधायां करणानां तु ज्ञप्तौ स्वतस्त्वं नास्त्येवेत्यादिनाऽत्रोक्तं पक्षमुक्त्वाथवा ज्ञानजनकत्वं येन गृह्यते तत एव यथार्थज्ञानजनकत्वस्य तदीयस्य ग्राह्यत्वं स्वतस्त्वमिति पक्षान्तरमुक्तम् । उत्पत्तौ स्वतस्त्वं तु करणगताया यथार्थज्ञानजननशक्तेः करणगता या सहजा ज्ञानजननशक्तिस्तद्वत्सहजत्वं वा तदभिन्नत्वं वा । एतदेवोक्तमधस्तात्करणानां तु ज्ञानजनकत्वशक्तिरेवेत्यादिना । इत्थं निरूपितानां प्रमाणानां ज्ञानस्य फलमाह ॥ तदेवं भूतैरिति । एवं भूतैराभासविविक्तैरित्यर्थः । अत्र षष्ठ्यन्तैरधिकारिस्वरूपमुक्तम् । श्रवणं शब्दजन्यं ज्ञानम् । मननमुपपत्तिजं ज्ञानम् । निदिध्यासनं निरन्तरचिन्ता । तदुक्तं व्यासतीर्थैः ।&lt;/p&gt;</description>
    </item>
  </channel>
</rss>
