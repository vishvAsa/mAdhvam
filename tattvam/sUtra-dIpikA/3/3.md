+++
title = "३"

+++

## ०१  सर्ववेदाधिकरणम्
॥ १ ॥ सर्ववेदाधिकरणम् ॥

### १  ॐ सर्ववेदान्तप्रत्ययं चोदनाद्यविशेषात् ॐ
पूर्वसूत्रे पूर्वपदोदितं ब्रह्म सर्ववेदान्तप्रत्ययम् । बहुव्रीहिः । यथाशक्ति सर्ववेदविषयकश्रवणाद्युत्पन्ननिर्णयजन्यज्ञानविषयम् । कुतः चोदनाद्यविशेषात् "आत्मा' इत्यादि (बृ।३-४-७) विधीनामादिपदोदितानां "अत्र ह्यते' (बृ।३-४-७) इत्यादिवाक्योक्तयुक्तीनां चाविशेषात् । सर्वाधिकारिसाधारणत्वादित्यर्थः ।

### २  ॐ भेदान्नेति चेदेकस्यामपि ॐ
चेदिति नेति भेदादिति अपीति चावर्तते । तर्हीति शाखायामिति च लभ्यते । तथा च चेद्यदि सर्वशाखोक्तार्थानां भेदात् पृथत्क्वात् । एकेकैन सर्वशाखोक्तं ज्ञेयं न । किन्तु स्वस्वाशाखोक्तमेवेत्युच्यते । तर्हि अपि स्वस्वशाखोक्तमपि । न ज्ञेयं स्यात् । कुतः एकस्यां शाखायामपि भेदात् अर्थभेददर्शनात् । अथ यदि तत्र धर्मभेदादेकस्मिन् धर्मिणि भिन्नधर्मविधानात् प्रसङ्गभेदाच्चेति परिहार उच्यते तस्य सर्वशाखोक्तपरिज्ञानेऽपि सम इत्यर्थः ।

### ३  ॐ स्वाध्यायस्य तथात्वेन हि समाचारेऽधिकाराच्च ॐ
स्वाध्यायस्य "स्वाध्यायोऽध्येतव्यः' इति (तै।आ।२-१५) विधेः । तथात्वेन सर्वसाधारण्येनाध्ययनविधायकत्वेन । समाचारे सर्ववैदिकमर्करणे । अधिकारात् सर्वेषामधिकारसद्भावाच्च । हीति सूचितायाः "वेदः कृत्स्नोधिकन्तव्यः' इति स्मृतेश्च एकैकेनापि सर्वशाखाध्ययनेन ब्रह्म ज्ञातव्यमित्यर्थः ।

### ४  ॐ सलिलवच्च तन्नियमः ॐ
चोऽवधारणे । तन्नियम इत्यत्र पञ्चमीतत्पुषकमर्धारयौ । सलिलवत् सलिलमिव । तन्नियमः यथा सर्वेषां सलिलानां प्रतिबन्धाभावमपेक्ष्यैव समुद्रैकाश्रयत्वनियमः । तथाऽत्रापि तस्याः पुरुषशक्तिमपेक्ष्यैव तन्नियमः । सर्ववेदोक्तप्रकारेण ध्यानेन ब्रह्म ज्ञातव्यमिति नियम इत्यर्थः ।

## ०२ उपसंहाराधिकरणम्

### १  ॐ उपसंहारोऽर्थाभेदाद्विधिशेषवत्समाने च ॐ
विधिशेषवत् विधिविहितस्येव । यथा विधिविहितत्वात् सन्ध्यावन्दनादिकमवश्यं कर्तव्यम् । तथा अर्थाभेदात् भेदो विभागः । सर्ववेदार्थभूतानामानन्दादिगुणानामपहतपाप्मत्वादिदोषाभावानां चाभेदात् अविभागात् । तानविभज्यति यावत् । उपसंहारः सर्वगुणानामप्येकबुध्यारोहणरूपोपसंहारः । "उपास्य एकः' इति (भाल्लवेय) श्रुतौ विहितत्वात् कर्तव्यः । सोऽपि समाने च समानविषय एव । ये ब्रह्मणि योग्याः पूर्णत्वाविरोधिनो गुणाः । तद्विषय एव । नत्वयोग्यरोदनादौ । तथा सत्यनर्थप्राप्तेरित्यर्थः ।

### २  ॐ अन्यथात्वं चशब्दादिति चेन्नाविशेषात् ॐ
अन्यथात्वं सर्वगुणोपसंहारः कार्य इत्युक्तस्यान्यथाभावः । तस्याकर्तव्यत्वमेवावश्यमङ्गीकार्यम् । कुतः शब्दात् "आत्मेत्येवोपासीत' इत्यनुपसंहार श्रुतेः (बृ।३-४-७) इति चेन्न । अविशेषात् एते गुणा नोपसंहायरा इति विशेषप्रमाणाभावात् । सर्वैगुणैरित्यविशेषेणोपसंहारे तु विशेषप्रमाणसद्भावाच्चेत्यर्थः । आत्मेत्येवेत्येवकारस्त्वयोगव्यवच्छेदक इति भावः ।

### ३  ॐ न वा प्रकरणभेदात्परोवीयस्त्वादिवत् ॐ
परोवरीयस्त्वादिवत् "यथा स एषः' (छां।१-९-२) इत्युक्तानां निरवधिकसर्वोत्तमत्वरूपपरोवरीयस्त्वादिगुरानामेवोपासनार्थमुपसंहो न सर्वगुणानाम् । तद्वत्सर्वगुणोपसंहारो न कर्तव्यो वा । कुतः प्रकरणेभेदात् परोरीयो वैश्वानरादिप्रकरणभेदात् । अन्यथा तन्न स्यादित्यर्थः ।

### ४  ॐ सञ्ज्ञातश्चेत्तदुक्तमस्ति तु तदपि ॐ
सञ्ज्ञातः सर्वविद्यानां भगवन्नामत्वेन तद्गुणोक्तिरूपत्वात् । सर्वविद्योक्तगुणोपसंहारः कार्य इति चेत् । तदुक्तं तत्र चोद्ये तदिष्यमेवेति सामाधानं तेनोपसंहारसूत्रेणोक्तमित्यर्थः । न केवलं युक्तिसिद्धमेतत् । किन्तु तदपि तस्मिन्नर्थे "नाम वा एता' इति (कौण्डिन्यश्रुतेः) प्रमाणमप्यस्ति । तु अस्येवेत्यर्थः ।

## ०३ 

## ०४  प्राप्त्यधिकरणम्
॥ ३ ॥ प्राप्त्यधिकरणम् ॥

### १  ॐ प्राप्तेश्च समञ्जसम् ॐ
उपसंहारानुपसंहारयोः कर्तव्यत्वम् । समञ्जसं युक्तम् । कुतः प्राप्तेः तत्तद्योग्यपुरुषभेदेन तयोः व्यवस्थितत्वादविरोधप्राप्तेश्चेत्यर्थः ।

## ०५  सर्वाभेदाधिकरणम्
॥ ४ ॥ सर्वाभेदाधिकरणम् ॥

### १  ॐ सर्वाभेदादन्यत्रेमे ॐ
इमे सर्वगुणोपसंहर्तृब्रह्मादयः । अन्यत्र तदनुपसंहर्तृभ्योऽन्यत्र । तत्फलविलक्षणमहाफले भवन्ति तद्भाजो भवन्ति । कुतः सर्वाभेदात् सर्ववेदोक्तगुणानां अविभागेनोपसंहर्तृत्वेनोपासनादित्यर्थः ।

## ०६  आनन्दाधिकरणम्
॥ ५ ॥ आनन्दाधिकरणम् ॥

### १  ॐ आनन्दादयः प्रधानस्य ॐ
आनन्दादयः आनन्दो ज्ञानं सच्छब्दोदितं निर्दोषत्वं आत्मपदोदितस्वामित्वमित्येते चत्वारो गुणाः । प्रधानस्य मोक्षस्यार्थे सर्वमुमुक्षुभि; उपास्या इत्यर्थः ।

## ०७  प्रियशिरस्त्वाधिकरणम्
॥ ६ ॥ प्रियशिरस्त्वाधिकरणम् ॥

### १  ॐ प्रियशिरस्त्वाद्यप्राप्तिरुपचयापचयौ हि भेदे ॐ
सर्वेषामधिकारिणां प्रियशिरस्त्वाद्यप्राप्तिः । "तस्य प्रियमेव शिरः' (तै।उ।२-५-२) इत्यादिश्रुत्युक्तप्रियशिरस्त्वादिगुणोपासनयोग्यता नास्ति । किन्तु केषाञ्चिदेव । कुतः हि यस्मात् । तेषां भेदे फलभेदे फलतारतम्ये हि प्रसिद्धा नैव सर्वेति (वाराह) स्मृतिरस्ति । यस्माच्च भेदे फलभेदसिद्धयर्थं उपचयापचयौ उपासने वृद्धिह्रासौ । तारतम्यमिति यावत् । अपेक्षितौ तस्मादित्यर्थः ।

## ०८  इतराधिकरणम्
॥ ७ । इतराधिकरणम् ॥

### १  ॐ इतरेत्वर्थसामान्यात् ॐ
तुशब्द एवार्थे । अर्थसामान्यात् । ल्यब्लोपनिमित्ता पञ्चमी । उपासनस्य स्वस्वप्राप्यफलसाम्यमपेक्ष्य इतरे चतुर्थ्यः सर्वेभ्यश्चेतरे मध्यमा गुणाः देवादिभिरुपसंहर्तव्या एवेत्यर्थः ।

## ०९  आध्यानाधिकरणम्
॥ ८ ॥ आध्यानाधिकरणम् ॥

### १  ॐ आध्यानाय प्रयोजनाभावात् ॐ
वेदेषु सवर्गुणोक्तिरुपसंहारश्च आध्यानाय सम्यग्ज्ञानाध्यानार्थम् । क्लृप्तो भवेत् । कुतः प्रयोजनाभावात् गुणोक्तेस्तदुपसंहारस्य च ध्यानं विना प्रयोजनाभावादित्यर्थः ।

### २  ॐ आत्मशब्दाच्च ॐ
"आत्मेत्येवोपासीत' (बृ।३-४-७) इत्यत्रात्मेति भावप्रधानं सावधाणञ्च । आत्मत्वमात्रोपास्तिविधायकः शब्द आत्मशब्दः । आत्मेत्येवोपासीतेति शब्दः । तस्माद्गुणान्तरव्यावृत्तिपूर्वमात्मत्वोपास्तिविधायकशब्दादनुपसंहारश्च सिध्यतीति चार्थः ।

## १०  आत्मगृहीत्यधिकरणम्
॥ ९ ॥ आत्मगृहीत्यधिकरणम् ॥

### १  ॐ आत्मगृहीतिरितरवदुत्तरात् ॐ
यतः इतरवत् "सत्यं ज्ञानम्' इत्यादि (तै।२-१) वाक्ये सत्यादिपदैरन्येषां गुणानामिवात्मगृहीतिः आत्मैवेति वाक्येऽप्यात्मशब्देन चतुणरां गुणानां ग्रहणं सम्भवति । कुतः उत्तरात् "अत्रह्येते' (बृ।३-४-७) इत्युत्तरवाक्याच्च । अतो न चतुर्गुणोपास्त्युक्तेस्तद्विरोध इत्यर्थः ।

## ११  अन्वयाधिकरणम्
॥ १० ॥ अन्वयाधिकरणम् ॥

### १  ॐ अन्वयादिति चेत्स्यादवधारणात् ॐ
नन्वात्मेति वाक्यस्यानुपसंहारमानत्वमयुक्तम् । कुतः अन्वयात् आत्मशब्दे सर्वगुणानामन्वयात् । तस्य तद्बोधकत्वादिति यावत् । इति चेत् स्यात् यत्पारेक्तं तत्तथा स्यादेव । तथापि नानुपपत्तिः । कुतः अवधारणात् । आत्मेत्येवेत्यवधारणात् । न चानिर्णयः । आत्मशब्दो हि ब्रह्मादीन् प्रत्येव सर्वगुणान्वदति नान्यान्प्रतीति निर्णयोपपत्तेरित्यर्थः ।

## १२  कार्याधिकरणम्
॥ ११ ॥ कार्याधिकरणम् ॥

### १  ॐ कार्याख्यानादपूर्वम् ॐ
कार्याख्यानात् ध्यानकायर्स्य मोक्षस्यालौकिकत्वोक्तेः । अपूर्वं अलौकिकं गुणजातम् । ध्यातव्यमित्यर्थः ।

## १३  समानाधिकरणम्
॥ १२ ॥ समानाधिकरणम् ॥
ॐ समान एवञ्चाभेदात् ॐ ॥
एवञ्च एवमपि । ब्रह्मगुणानामलौकिकत्वेऽपि । वाण्याः समाने योग्यगुणविषय एवोपसंहारः नत्वयोग्यक्रियासु । तत्रत्वभेदात् अभेदमपेक्ष्य त्रिविक्रमत्वादीनां कादाचित्कानां क्रियाणां तत्सजातीयनित्यविक्रान्त्यादिष्वन्तर्भाव्योपसंहारो भवेदित्यर्थः ।

### १  ॐ सम्बन्धादेवमन्यत्रापि ॐ
हिरण्यगर्भस्य तु अन्यत्रापि त्रिविक्रमत्वादिक्रियाविशेषेऽपि । एवं सर्वदोपसंहारो युज्यते । कुतः सम्बन्धात् क्रियाणां ब्रह्मणा तादात्म्यरूपसम्बन्धेन नित्यत्वादित्यथर्ः । ॥

## १४  नवाधिकरणम्
॥ १३ ॥ नवाधिकरणम् ॥

### १  ॐ न वा विशेषात् ॐ
आत्मेति वाक्यस्थात्मशब्देन सर्वगुणानां ग्रहणं नवाऽभ्युपगम्यते । कुतः विशेषात् अधिकारियोग्यताविशेषमपेक्ष्य तस्य तद्योग्यगुणाभिधायकत्वादित्यर्थः ।

### २  ॐ दर्शयति च ॐ
सर्वानिति (भाल्लवेय) श्रुतिः स्वोक्तार्थं प्रतिपादयतीत्यर्थः ।

## १५  सम्भृत्यधिकरणम्
॥ १४ ॥ सम्भृत्यधिकरणम् ॥

### १  ॐ सम्भृतिद्युव्याप्त्यपि चातः ॐ
आदिपदेन नञः समाकर्षः । चशब्द एवार्थः । सम्भृतिद्युव्याप्ती सम्यग्भरणप्रकाशव्याप्ती । न सर्वस्योपास्ये । किन्तु देवाद्युपास्ये एव । कुतः अत एवाधिकारियोग्यतायां विशेषसद्भावादेवेत्यर्थः ।

## १६  पुरुषाधिकरणम्
॥ १५ ॥ पुरुषाधिकरणम् ॥

### १  ॐ पुरुषविद्यायामपि चेतरेषामनाम्नानात् ॐ
पुरुषविद्यायामपि सर्वविद्योत्तमत्वेन प्रतिज्ञातायामपि । पुरुषसूक्ताख्यविद्यायां केषाञ्चिदेवोक्तत्वादितरेषां तत्रोक्तेभ्योऽन्येषाञ्च गुणानामनाम्नानात् । कर्तव्य एव सर्वविद्यागुणोपसंहार इत्यर्थः ।

## १७  वेधाधिकरणम्
॥ १६ ॥ वेधाधिकरणम् ॥

### १  ॐ वेधाद्यर्थभेदात् ॐ
अर्थभेदात् वेधाद्युपासनफलस्य हिंसादेर्यत्यादियोग्यफलाद्विलक्षणत्वात् वेधादि भिन्धि विद्धि शृणीही (बृहत्तन्त्रे) त्युक्तवेधादिकं न सर्वोपास्यमित्यर्थः ।

## १८  हान्यधिकरणम्
॥ १७ ॥ हान्यधिकरणम् ॥

### १  ॐ हानौ तूपायनशब्दशेषत्वात्कुशाच्छन्दस्तुत्युपगानवत्तदुक्तम् ॐ
तुरवधारणे । यतः हानौ बन्धहानिरूपमुक्तौ । तदुक्तं मुक्तानां "एतत्साम' इति (तै।३-१०) श्रुतावुपासनमुक्तम् । अतो मोक्षेऽपि तेषामुपासनमत्स्येव । तदपि कुशाच्छन्दस्तुत्युपगानवदेव न विधितः । यथा नियतब्रह्मयज्ञानां द्विजानां नियतसन्ध्योपासनानन्तरमपि कुशैराच्छन्देन स्वेच्छयैव स्तुत्युपगान इवोभयत्र नाम्नोरध्ययनम् । तथा स्वेच्छयैव न विधितः । कुतः उपायनशब्दशेषत्वात् । उपायनं मोक्षः उपासनाविधीनां मोक्षवाक्यशेषत्वादित्यर्थः । तथा च मोक्षार्था उपासनाविधयः कथं तत्रापि ता विदध्युरित्यर्थः ।

### २  ॐ साम्पराये तर्तव्याभावात्तथा ह्यन्ये ॐ
साम्पराये मोक्षे । उपासनं स्वेच्छयैवेत्यङ्गीकायर्म् । न त्वनिष्यनिवृत्त्यर्थम् । कुतः तर्तव्याभावात् मुक्तैः परिहर्तव्यानिष्यस्यैवाभावात् । तदपि कुतः हि यस्मात् । अन्ये शाखिनः तथा "तीर्णो हि' (बृ।६-३-२२) श्रुतिं पठन्ति । तस्मादित्यर्थः ।

## १९  छन्दाधिकरणम्
॥ १८ ॥ छन्दाधिकरणम् ॥

### १  छन्दत उभयाविरोधात् ॐ
मुक्ताः छन्दतः स्वेच्छामनुसृत्यैव कर्म कुर्वन्ति न विधितः । कुतः उभयाविरोधात् कर्मकरणाकरणयोः विधिबन्धप्रत्यवाययोः अभावादित्यर्थः ।

### २  ॐ गतेरथर्वत्त्वमुभयथाऽन्यथा हि विरोधः ॐ
हिर्हेतौ । उभयथा हि बन्धप्रत्यवाययोरभावादेव । गतेः मुक्तेः । पुरुषार्थत्वम् । अन्यथा मुक्तौ बन्धप्रत्यवाययोर्भावे । विरोधः मुक्ते; संसारसमत्वेनापुरुषार्थत्वरूपविरोधः स्यादित्यर्थः ।

### ३  ॐ उपपन्नस्तल्लक्षणार्थोपलब्धेर्लोकवत् ॐ
यथा लोके यागाङ्गविष्णुक्रमणस्य क्रियानुष्ठाननियमः न यागसम्पूत्यर्नन्तरमपि अस्ति । किन्तु कदाचिदेव । तथा मुक्तानां कदाचित्कर्म कुर्वन्ति न वेत्येवं तावदुपपन्नः युक्तः । कुत एतत् । तल्लक्षणार्थोपलब्धेः तल्लक्षणस्य परम्परया कर्मसाध्यस्याथर्स्य मोक्षस्य । उपलब्धेः प्राप्तत्वादित्यर्थः ।

## २०  अनियमाधिकरणम्
॥ १९ ॥ अनियमाधिकरणम् ॥

### १  ॐ अनियमः सर्वेषामविरोधाच्छब्दानुमानाभ्याम् ॐ
अनियमः अपरोक्षज्ञानिनां मध्ये केषाञ्चिन्मोक्षः केषाञ्चिन्नेत्येवंरूपव्यवस्थाभावो ज्ञायते । कुतः सर्वेषामपि मोक्षे । अविरोधात् निषेधकाभावात् । किञ्च शब्दानुमानाभ्यां "न कश्चित्' इति (कौण्डिन्य) श्रुतेः तन्मूलकानुमानच्चेत्यर्थः ।

## २१  यावदधिकरणम्
॥ २० ॥ यावदधिकरणम् ॥

### १  ॐ यावदधिकारमवस्थितिराधिकारिकाणाम् ॐ
आधिकारिकाणां योग्यतानुसार्युपासनशीलानां ब्रह्मादीनां स्वस्वाधिकारानुसारेणैव मुक्तौ । अवस्थितिः । अवस्थितानामुपासनावत्तारतम्येनैव मुक्तौ तेषां फलमित्यर्थः ।

### २  ॐ अक्षरधियां त्वविरोधः सामान्यतद्भावाभ्यामौपसदवत्तदुक्तम् ॐ
तुशब्दोऽप्यर्थः । अक्षरधियां ब्रह्मज्ञानिनाम् ।किवषमत्वेप्यविरोधः विरोधो नास्ति । कुतः ब्रह्मधीत्वात् । किञ्च सामान्यतद्भावाभ्यां सर्वेषां दोषाभावात् उत्तमेभ्यः अधमानां उपकारभावाच्च । कथम् । औपसदवत् सच्छिष्यवत् । किञ्च तदुक्तं तत् असमत्वेऽपि विरोधो नास्तीत्येतत् "नाना' इति तुरश्रुतावुक्तमतोऽप्यविरोध इत्यर्थः ।

## २२  इयदामननाधिकरणम्
॥ २१ ॥ इयदामननाधिकरणम् ॥

### १  ॐ इयदामननात् ॐ
अधिकारितारतम्यं इयदेव प्राणावधिकमेव । कुतः आमननात् "प्राणो वाव' इति (कौण्ठरव्य) श्रुतेरित्यर्थः ।

### २  ॐ अन्तरा भूतग्रामवदिति चेत्तदुक्तम् ॐ
भूतग्रामवत् यथा नामादिप्राणसमूहे एकस्मादेक उत्तमो दृष्यः । तथा अन्तरा परमात्मानं श्रियञ्च विना प्राणादप्युत्तम्रोस्त्विति चेत् । नेति शेषः । यतस्तदुक्तं तत्र प्राणादुत्तमाभावे नहीति (कौण्ठरव्य) प्रमाणमुक्तम् । अत इत्यर्थः ।

### ३  ॐ अन्यथा भेदानुपपत्तिरिति चेन्नोपदेशवत् ॐ
अन्यथा प्राणादप्युत्तमाभावे । प्राणपरमात्मनो; भेदानुपपत्तिरिति चेन्न । कुतः यतः उपदेशवत् यथा श्रुतावुक्तं तथाऽङ्गीक्रियते । अतो नोक्तदोष इत्यर्थः ।

## २३  व्यतिहाराधिकरणम्
॥ २२ ॥ व्यतिहाराधिकरणम् ॥

### १  ॐ व्यतिहारो विशिंषन्ति हीतरवत् ॐ
व्यतिहारः प्राणप्रकरणादनन्तरं विष्णोः प्रकरणात् प्राक् प्रश्नप्रतिच्वचनयोरध्याहारः कार्य; । कुतः हि यस्मात् । इरवत् नामादितो वागादिकमिव प्रारवादिनः सकाशात् सत्याख्यविष्णुवादिनः छन्दोगाः "एष तु वा' इति (छां।७-१६) तुशब्देन विशिंषन्ति व्यावर्तयन्ति । तस्मादित्यर्थः ।

## २४  सत्याधिकरणम्
॥ २३ ॥ सत्याधिकरणम् ॥

### १  ॐ सैव हि सत्यादयः ॐ
हि यस्मात् । सत्याद्याः अहमात्मान्तः पदार्थाः । सैव ईश्वराख्यपरदेवतैव । तस्मात्प्राणाधिकाः बहवः न । किन्तु श्रीतधीशावेवेत्यर्थः ।

## २५  कामाधिकरणम्
॥ २४ ॥ कामाधिकरणम् ॥

### १  ॐ कामादितरत्र तत्र चायतनादिभ्यः ॐ
लक्ष्मीः तत्र भगवत्समीपे स्थिता सती । इतरत्र च भूम्यादावपि । कामात् ईश्वरेच्छयैवावतारान्करोति । कुतः आयतनादिभ्यः सर्वगतत्वप्रतिपादकसर्वायतनेत्यादिश्रुत्यादिभ्य इत्यर्थः ।

### २  ॐ आदरादलोपः ॐ
आदरात् भगवति निरुपाधिकभक्त्यतिशयात् । अलोपः श्रियो भगवदुपासनाभावो नेत्यर्थः ।
४२० ॐ उपस्थितेस्तद्वचनात् ॐ ॥
श्रियो नित्यमुक्तत्वं युज्यते । कुतः उपस्थितेः हरिसमीपे सदा स्थितेः । श्रियो नित्यसमीपस्थत्वं च । तद्वचनात् "द्वावेतौ' इति (गौपवनश्रुतेः' नित्यसम्बन्धित्ववचनात् । ज्ञायत इत्यर्थः ।

## २६  निर्धारणाधिकरणम्
॥ २५ ॥ निर्धारणाधिकरणम् ॥

### १  ॐ तन्निर्धारणार्थनियमस्तद्दृष्येः फलम् ॐ
यतस्तन्निर्धारणार्थनियमः वेदार्थनिश्चयो वेदार्थनियमश्चेत्येतद्रूपम् । श्रवणमननफलम् । ध्याफलभूतायाः । तद्दृष्येः ब्रह्मदशर्नात् । पृथगेवभिन्नमेव । अतो न ब्रह्मदृष्यिः श्रवणादिना भवतीत्यर्थः । तथापि न श्रवणमननवैयर्थ्यम् । कुतः हि यस्मात् । अप्रतिबन्धः ब्रह्मदृष्यिप्रतिबन्धकनिवृत्तिः । तन्निश्चयः तन्नियमद्वारा श्रवणमननयोः फलम् । अतो ध्यानसाध्यापि दृष्यिः प्रतिबन्धकनिवृत्तिद्वारा श्रवणादिसाध्या भवति । तदर्थं श्रवणादिकमपि कार्यमेवेत्यर्थः । हि शब्देन "आत्मा वा अरे' इति (बृ।४-४-५) श्रुतिः सूचिता ।

## २७  प्रदानाधिकरणम्
॥ २६ ॥ प्रदानाधिकरणम् ॥

### १  ॐ प्रदानवदेव हि तदुक्तम् ॐ
प्रदानवत् सम्यक् प्रीतिपूर्वकं गुरूपदेशयुक्तमेव श्रवणादिकं ज्ञानसाधनं न केवलम् । कुतः हि यतः । तदुक्तम् । तस्य ज्ञानस्य गुरुप्रसादाधीनत्वं "आचार्यवान्' इति (छां।३-१४-२) श्रुतावुक्तमत इत्यर्थः ।

## २८  लिङ्गभूयस्त्वाधिकरणम्
॥ २७ ॥ लिङ्गभूयस्त्वाधिकरणम् ॥

### १  ॐ लिङ्गभूयस्त्वात्तद्धि बलीयस्तदपि ॐ
तत् गुरुप्रसादपूर्वकप्रदानमात्रम् । बलीयः अतिशयेन बलवत् । कुतः लिङ्गभूयस्त्वात् वृषभहंसजलवायसरूपेभ्यो वाय्वग्निवरुणेभ्यः श्रुतविद्येनापि सत्यकामेन वचनात् । लिङ्गभूयत्स्वात् गुरुप्रदानादिरूपलिङ्गबाहुल्यदर्शनात् । तथापि तदपि श्रवणादिकमपि कार्यम् । कुतः "श्रोतव्यः' इति (बृ।४-४-५) श्रुतेरित्यर्थः । हि शब्दः श्रुतिसूचकः ।

## २९  पूर्वविकल्पाधिकरणम्
॥ २८) पूर्वविकल्पाधिकरणम् ॥

### १  ॐ पूर्वविकल्पः प्रकरणात्स्यात्क्रियामानसवत् ॐ
क्रियामानसवत् मानसक्रियारूपध्याने यथा विकल्पः तथा पूर्वविकल्पः पूर्वप्राप्तेन गुरुणा समस्य पश्चात्प्राप्तस्य गुरोः । विकल्पः ग्राह्यो वा नवेति विकल्पः स्यात् । न तु स्वीकार्य एवेति विधिः । कुतः प्रकरणात् प्रकृष्यानुग्रहमपेक्ष्य गुरोः स्वीकायर्त्वादिति भावः ।

### २  ॐ अतिदेशाच्च ॐ
पूर्वगुरुणैव स्वसमोत्तमगुरुस्वीकारायातिदेशात् । "यथा' इति पौष्यायणश्रुत्यातिदिश्यमानत्वात् । युक्तमेव पश्चात्तनस्वीकरणमित्यर्थः ।

## ३०  विद्याधिकरणम्
॥ २९ ॥ विद्याधिकरणम् ॥

### १  ॐ विद्यैव तु निर्धारणात् ॐ
"नान्यः पन्थाः' इति (श्वे।३-८) निर्धारणात् अन्यनिषेधेन ज्ञानस्यैव मोक्षसाधनत्वनिश्चयात् । विद्यैव मोक्षसाधनं न कर्मादिकमित्यर्थः । श्रुतेः प्राबल्यद्योतकस्तुशब्दः ।

### २  ॐ दर्शनाच्च ॐ
न केवलं परोक्षमप्तिरूपविद्ययैव मोक्षः । किन्तु दर्शनाच्च ब्रह्मसाक्षात्कारादपि । अतो न ध्यानवैयर्थ्यमित्यर्थः ।

## ३१  श्रुत्यधिकरणम्
॥ ३० ॥ श्रुत्यधिकरणम् ॥

### १  ॐ श्रुत्यादिबलीयस्त्वाच्च न बाधः ॐ
मोक्षस्य ज्ञानसाध्यत्वेऽबाधःकर्मणैवेति स्मृतिविरोधो नास्ति कुतः । श्रुत्यादिबलीयस्त्वात् ज्ञानस्य मोक्षसाधकत्वोपपादकत्वं "एवं विदित्वा' इत्यादि श्रुतिलिङ्गादेरतिबलवत्वेन स्मृतिगतैवशब्दस्यायोगव्यवच्छेदार्थत्वोपपत्तेरित्यर्थः । एतत्सूचनाय चशब्दः ।

## ३२  अनुबन्धाधिकरणम्
॥ ३१ ॥ अनुबन्धाधिकरणम् ॥

### १  ॐ अनुबन्धादिभ्यः ॐ
न केवलं श्रवणादिना । नापि प्रबलगुरुप्रसादेन ब्रह्मदर्शनं भवति । किन्त्वनुबन्धशब्दितहरिगुरुभक्तिशमादिभ्यश्चेत्यर्थः ।

## ३३  प्रज्ञान्तराधिकरणम्
॥ ३२ ॥ प्रज्ञान्तराधिकरणम् ॥

### १  ॐ प्रज्ञान्तरपृथक्त्ववद्दृष्यिश्च तदुक्तं ॐ
प्रज्ञान्तरं प्रज्ञाविशेषः । ध्यानमिति यावत् । तस्य पृथक्त्ववत् अनेकप्रकारत्ववत् । तदनुसारेण दृष्यिश्च ब्रह्मदृष्यिरपि अनेकप्रकारा न सर्वेषामेकविधा । किञ्च तदुक्तम् । तद्दृष्येरनेकविधत्वं "अन्तर्द्दृष्ययो' इति (कमठ० श्रुतावुक्तञ्चेत्यर्थः ।

## ३४  सामान्याधिकरणम्
॥ ३३ ॥ न सामान्याधिकरणम् ॥

### १  ॐ न सामान्यादप्युपलब्धेमरृत्युवन्न हि लोकापत्तिः ॐ
मृत्युवत् मृत्युमात्रानन्तरं यथा न मुक्तिः । किन्तु चरममृतिविशेषानन्तरमेव । तद्वदत्रापि भगवद्रूपाणां साम्येऽपि उपलब्धेः । भगवद्दृष्यिसामान्यात् साधारणरूपापरोक्षज्ञानात् । न सर्वेषां मुक्तिः । किन्तु स्वस्वबिम्बदर्शनादेव । न चैवं सामान्यदर्शनस्य वैफल्यम् । तस्य महरादिलोकप्राप्तिसाधनत्वात् । न चैतावता तस्य मोक्षहेतुत्वं । तस्य महरादिलोकप्राप्तिसाधनत्वात् । न चैतावता तस्य मोक्षहेतुत्वं प्राप्नोति । हि यतः । लोकापत्तिः लोकप्राप्तिमात्रं न मुक्तिः । तस्मादित्यर्थः । हीत्यनेन सामान्यदर्शनादि (नारायणतन्त्रे) त्यादि प्रमाणप्रसिद्धिश्च सुचिता ।

## ३५  परेणाधिकरणम्
॥ ३४ ॥ परेणाधिकरणम् ॥

### १  ॐ परेण च शब्दस्य ताद्विध्यं भूयस्त्वात्वनुबन्धः ॐ
तुरपि यद्यपि । परेण च परमात्मनैव । ब्रह्मदर्शनम् । तथापि शब्दस्य "भक्तिरेवैनमिति' (माठर) श्रुतेः ताद्विध्यं परमात्मन इव भक्तेः स्वातन्त्रयेण ब्रह्मदर्शनहेतुत्ववाचित्वं युज्यते । कुतः दर्शनादौ कारणत्वादिति हेतुरुपस्कर्तव्यः । यद्वा परेण वाच्येन निमित्तेन शब्दस्य भक्तिरिति श्रुतेः । ताद्विध्यं युक्तमित्यर्थः । तर्हि कथं भक्तिरिति वाक्येन सत्स्वप्यन्यसाधनेषु अनुबन्धो भक्तिः विशिष्योच्यत इत्यत उक्तम् । भूयस्त्वादिति । तस्याः साधनेषु । भूयस्त्वात् प्राधान्यात् । तदभिप्रायेणानुबन्धो भक्तिर्विशिष्योच्यत इत्यर्थः ।

## ३६  एकाधिकरणम्
॥ ३५ ॥ एकाधिकरणम् ॥

### १  ॐ एक आत्मनः शरीरे भावात् ॐ
अंशोंऽशीतिपदयोः अर्थः एक एव । अंशांशिनोरैक्यमेव । कुत; आत्मनः अंशिनः । इन्द्रादेः शरीरे कर्मनिर्मितशरीरे । अंशस्यार्जुनादेः । भावात् तदभिमानितया सत्त्वादित्यर्थः ।

### २  ॐ व्यतिरेकस्तद्भावभावित्वान्नतूपलब्धिवत् ॐ
उपलब्धिवत् ज्ञानसुखादौ परस्परं भेद इव । अंशस्यांशिकृतभावशब्दितोपासनजन्यफलानुभवित्वात् । अन्यथा तन्नस्यादित्यर्थः ।

## ३७  अङ्गावबद्धाधिकरणम्
॥ ३६ ॥ अङ्गावबद्धाधिकरणम् ॥

### १  ॐ अङ्गावबद्धास्तु न शाखासु हि प्रतिवेदम् ॐ
तुशब्दो विशेषे । अङ्गावबद्धाः हरेरङ्गाश्रिताः । देवा अपि तत्परिवारत्वेन देवैरुपास्या । तदुपसंहारे तु विशेषोऽस्ति । कः? देवानां प्रतिवेदं सर्ववेदगतासु शाखासु उक्तं यत् ब्रहमाद्यङ्गदेवतावबद्धगुणजातं तत्सर्वं रुद्रादिषु नोपसंहार्यम् । किन्तु योग्यमेवेत्येवं रूप इत्यर्थः । हीत्यनेन समत्वाद्वेति (ब्रह्मतर्क) स्मृतिप्रसिद्धिः सूचिता ।

### २  ॐ मन्त्रादिवद्वाऽविरोधः ॐ
मन्त्रादिवत् यथाऽग्न्याद्यधमदेवतावाचिमन्त्राविद्यानां ब्रह्मद्युत्तमदेवतावाचचित्वं तथाऽविरोधः अधमगुणानामुत्तमेषूपसंहारेऽपि विरोधो नास्तीति वाऽभ्युपगम्यत इत्यर्थः ।

## ३८ नानाशब्दाधिकररम्
॥ ३७ ॥ नानाशब्दाधिकररम् ॥

### १  ॐ नाना शब्दादिभेदात् ॐ
भूमगुणः सर्वैर्यथायोग्यं नानाप्रकारेणोपास्यः । नत्वेकप्रकारेण । कुतः । शब्दादिभेदात् । शब्दादिप्रमाणैरधिकारिभेदात् । भूमगुणस्य नानाप्रकारेण प्रतीतेरित्यर्थः ।

## ३९  विकल्पाधिकरणम्
॥ ३९ ॥ विकल्पाधिकरणम् ॥

### १  ॐ विकल्पो विशिष्यफलत्वात् ॐ
विकल्पः स्वस्वमोक्षसाधनान्यनृसिंहाद्युपासनं कार्यं न वेति द्विविधः प्रकारः स्यात् । कुतः विशिष्यफलत्वात् तथोपासनस्य दुरितनिवृत्तिरूपफलविशेषमपेक्ष्य कर्तव्यत्वने तदनुसारेण विकल्पस्यैव युक्तत्वादित्यर्थः ।

## ४०  काम्याधिकरणम्
॥ ४० ॥ काम्याधिकरणम् ॥

### १  ॐ काम्यास्तु यथाकामं समुच्चीयेरन्न वा पूर्वहेत्वभावात् ॐ
काम्यास्तु काम्यसाधनरूपे कामितसाधनभगवयद्गुरास्तु । यथाकाम् । स्वस्वफले कामानुसारेण । समुच्चीयेरन्नवा अमुमुक्षुभिरुपसंहर्तव्याः मुमुक्षुभिस्तु नोपसंहतर्व्या इति । वा व्यवस्थितविकल्पः स्यात् । कुतः पूर्वहेत्वभावात् मुमुक्षूणां मोक्षेच्छापूर्वकालीनपूर्वसूत्रोक्तान्यकामाख्यहेत्वभावात् । एवं मुमुभिरेवेश्वरप्रीत्यर्थमुपसंहार्या फलार्थं नोपसंहार्या इति वा विकल्पः स्यादित्यर्थः ।

## ४१  अङ्गाधिकरणम्
॥ ४१ ॥ अङ्गाधिकरणम् ॥

### १  ॐ अङ्गेषु यथाऽऽश्रयभावः ॐ
अङ्गेषु भगवदङ्गेषु । यथाऽऽश्रयभावः । "चक्षोः सूर्योऽजायत' इत्यादौ (ऋ।१०-९०-१३) यथा यथाऽऽश्रयत्वमुक्तं तथा तैरुपासनं कर्तव्यमित्यर्थः ।

### २  ॐ शिष्येश्च ॐ
यस्मिन्निति (पौत्रायण) श्रुतिविहितत्वाच्च तथोपासनं कर्तव्यमित्यर्थः ।

### ३  ॐ गुणसाधारण्यश्रुतेश्च ॐ
गुणानां भगवद्गुणानां । साधारण्यस्य सर्वोपास्यत्वस्य । श्रुतेः "साधारण्यात्' इति (माण्डव्य) श्रुत्युक्तत्वाच्च । देवैस्तथोपासनं कार्यमित्यथर्ः ।

## ४२  नवाधिकरणम्
॥ ४२ ॥ नवाधिकरणम् ॥

### १  ॐ न वाऽतत्सहभावश्रुतेः ॐ
अङ्गदेवतोपासनं देवान्यैः न कार्यम् । किन्तु देवैरेवेति वा व्यवस्थितविकल्पः स्यात् । कुतः अतत्सहभावश्रुतेः तत्सहश्रुतेरभावात् । सर्वखागतगुणोपासनेन सहाङ्गदेवतोपासनस्य श्रवणादित्यर्थः ।

### २  ॐ दर्शनाच्च ॐ
"सत्यो ज्ञान' इति (कमठ) श्रुतौ अस्यार्थस्य दर्शनात् उक्तत्वाच्च देवैरेवाङ्गदेवतोपास्तिः कार्या नान्यैरित्यर्थः ।
इति श्रीजगन्नाथयतिकृतायां सूत्रदीपिकायां तृतीयाध्यायस्य तृतीय; पादः ॥ ३ ॥ ३ ॥
