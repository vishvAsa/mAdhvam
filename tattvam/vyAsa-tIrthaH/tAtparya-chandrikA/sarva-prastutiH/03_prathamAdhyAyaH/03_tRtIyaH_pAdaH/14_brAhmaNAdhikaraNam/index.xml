<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१४ ब्राह्मणाधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/14_brAhmaNAdhikaraNam/</link>
    <description>Recent content in &#43;१४ ब्राह्मणाधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/14_brAhmaNAdhikaraNam/index.xml" rel="self" type="application/rss+xml" />
    <item>
      <title>०१ संगतिनिरूपणपूर्वकं विषयचिन्ता</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/14_brAhmaNAdhikaraNam/01_saMgatinirUpaNapUrvakaM_viShayachintA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/14_brAhmaNAdhikaraNam/01_saMgatinirUpaNapUrvakaM_viShayachintA/</guid>
      <description>&lt;h2 id=&#34;असय-पदसङगत&#34;&gt;अस्य पादसङ्गतिः..&lt;/h2&gt;&#xA;&lt;h1 id=&#34;बरहमणधकरणम&#34;&gt;&lt;strong&gt;ब्राह्मणाधिकरणम्&lt;/strong&gt;&lt;/h1&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;&lt;strong&gt;संगतिनिरूपणपूर्वकं विषयचिन्ता&lt;/strong&gt;&lt;/p&gt;&#xA;&lt;p&gt;॥ ॐ पत्यादिशब्देभ्यः ॐ ॥&lt;/p&gt;&#xA;&lt;p&gt;अस्य पादसङ्गतिर् ब्राह्मणशब्दस्य विप्रत्वजातौ लोके प्रसिद्धत्वेऽपि चतुर्मुखे विशिष्य तदभावेन वा कम्पनादित्यत्रोक्तरीत्या वा द्रष्टव्या । अनन्तरसङ्गतिस्तु ‘‘असङ्गोन हि सज्यत’’ इति श्रुतस्यात्रत्यासङ्गस्याब्रह्मत्वे ‘‘असङ्गो ह्ययं पुरुष’’ इति पूर्वोक्तस्याप्यब्रह्मत्वं स्यादिति पूर्वाक्षेपेण पूर्वपक्षोत्थानाद्वा पूर्वत्र जीवमात्राभेदं निरस्येह जीवविशेषचतुर्मुखाभेदनिरासाद्वा द्रष्टव्या । प्रयोजनं तु अन्यस्य नित्यमहिमत्वे जिज्ञासादिसूत्रेषु विवक्षितं विष्णोर्नित्यमहिमत्वं न स्यादिति टीकायामेवोक्तम् । देवानां विद्याकर्मणोः पदप्राप्तिः सूचिते’’ति भाष्येणैव प्रयोजनमप्युक्तमिति ज्ञेयम् । तस्य भाष्यस्य देवानामेवानित्यपदत्वं न तु विरिञ्चस्येत्यर्थवद् विरिञ्चादीनां देवानामनित्यपदत्वमुक्तम् । तच्चायुक्तम् । विरिञ्चस्य नित्यमहिमत्वादित्यर्थस्यापि सुवचत्वात् । अत्र ‘‘एष नित्यो महिमा ब्राह्मणस्ये’’ति श्रुतो ब्राह्मणशब्दः किं विरिञ्चपरः किं वा ब्रह्मपर इति चिन्ता । तदर्थं स किं रूढः किं वा यौगिक इति । तदर्थं किं रूढेर्बाधकं नास्त्युतास्तीति । तदर्थं सर्वाधिपतित्वादिकं किं चतुर्मुखे ब्रह्माभेदाभिप्रायेण नेतुं शक्यमुताशक्यमिति ॥&lt;/p&gt;</description>
    </item>
    <item>
      <title>०२ पूर्वपक्षनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/14_brAhmaNAdhikaraNam/02_pUrvapaxanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/14_brAhmaNAdhikaraNam/02_pUrvapaxanirUpaNam/</guid>
      <description>&lt;h2 id=&#34;परवपकषसत&#34;&gt;पूर्वपक्षस्तु&lt;/h2&gt;&#xA;&lt;p&gt;&lt;strong&gt;पूर्वपक्षनिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;॥ पूर्वपक्षस्तु ॥ अयं ब्राह्मणोविरिञ्चः । ‘‘स वा एष महानज आत्मे’’त्यजशब्दात् । न च वाच्यमजशब्दो न जायत इत्यज इति विष्णौ यौगिकः । विरिञ्चेऽप्यकारवाच्यविष्णुजातत्वाद्यौगिक इति । विरिञ्चे रूढेरपि सत्त्वात् । योगरूढेश्च योगमात्रात्प्राबल्यात् । टीकायां ब्राह्मणशब्देन सहपठितस्याजशब्दस्यानवकाशत्वोक्तिस्त्वजशब्दमात्रस्य सावकाशत्वमभ्युपेत्य । एवं च ‘‘ब्राह्मणशब्दस्य पापालेपलिङ्गस्य च चतुर्मुखस्य परमात्माभेदं विनाऽवकाशराहित्या’’दिति न्यायविवरणे ब्राह्मणश्रुतितो भाष्ये चाजश्रुतितो विरिञ्चप्राप्तेरुक्तत्वेन तयोर्विरोध इति निरस्तम् । निरपेक्षयोः श्रुत्योर्विप्रत्वजातौ विष्णौ च सावकाशत्वमुपेत्यानवकाशत्वाय श्रुत्योः साहित्यस्य च विवक्षितत्वादिति टीकाभिप्रायः ।&lt;/p&gt;&#xA;&lt;p&gt;यद्वा ‘‘तस्मादहमजः स्मृत’’ इति भारतवचनादजशब्दस्य विष्णौ रूढेरपि सत्त्वाद्ब्राह्मणशब्दसाहित्योक्तिः । महच्छब्दोऽप्यभिमान्यधिकरणन्यायेन महत्तत्वाभिमानिनि विरिञ्चे मुख्यः । न तूत्कृष्टत्वमात्रवाची । विशेषपरत्वसम्भवे सामान्यपरत्वायोगात् । आत्मशब्दोऽपि ‘‘आत्माविरिञ्चः सुमना’’ इति वचनात् ‘‘बुद्धेरात्मामहान्पर’’ इति प्रयोगाच्च विरिञ्चे रूढः । न च ‘‘विष्णोर्ब्राह्मणजातिः सन् जज्ञे ब्रह्मा चतुर्मुख’’ इति वचनाच्चतुर्मुखे ब्राह्मणत्ववर्णसम्भवेऽपि ‘‘अगोत्रमवर्ण’’मित्यादिश्रुतिभिर्विष्णौ तदसम्भवेऽपि ‘‘सर्वस्य वशी सर्वस्येशानः सर्वस्याधिपति’’रित्यादिविष्णुलिङ्गैर्ब्राह्मणशब्दो ‘‘ब्रह्मणा वेदेन गम्यत’’ इति न्यायविवरणोक्तरीत्या विष्णौ यौगिक इति वाच्यम् । विरिञ्चस्य विष्ण्वभेदेऽपि तल्लिङ्गोपपत्तेस्सावकाशश्रुतेर्निरवकाशलिङ्गानां चाबाधेनोपपत्तौ बाधायोगात् ।&lt;/p&gt;</description>
    </item>
    <item>
      <title>०३ सिद्धान्तनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/14_brAhmaNAdhikaraNam/03_siddhAntanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/14_brAhmaNAdhikaraNam/03_siddhAntanirUpaNam/</guid>
      <description>&lt;h2 id=&#34;सदधनतसत&#34;&gt;सिद्धान्तस्तु&lt;/h2&gt;&#xA;&lt;p&gt;&lt;strong&gt;सिद्धान्तनिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;॥ सिद्धान्तस्तु ॥ भाष्याद्युक्तश्रुत्यादिभिः सर्वाधिपतित्वादिकं तावन्न विष्णोरन्यत्र । नाप्युभयाबाधायाऽभेदः । यतः–&lt;/p&gt;&#xA;&lt;p&gt;विरुद्धेष्वप्यभेदश्चेद्यवव्रीह्यादिकेष्वपि ।&lt;/p&gt;&#xA;&lt;p&gt;अभेदः स्यात्ततः क्वापि विकल्पाद्येव नो भवेत् ॥ १ ॥&lt;/p&gt;&#xA;&lt;p&gt;व्रीहिभिर्यजेत यवैर्यजेते’’त्यादावुभयाबाधाय व्रीहियवयोरभेदापत्त्या तयोर्विकल्पो न स्यात् । ‘‘धेन्वा क्रीणाति वाससा क्रीणाती’’त्यादौ धेन्वादीनां समुच्चयश्च न स्यात् । ततश्च लोकवेदयोर्विकल्पादिवार्तैवोत्सीदेत् । व्रीह्यादिभेदः प्रत्यक्षश्चेद्विष्णोर्विरिञ्चाद्भेदोऽपि ‘‘तत एते व्यजायन्त विश्वो हिरण्यगर्भ’’ इत्यादिधर्मिग्राहकश्रुतिसिद्धः । ‘‘स त्रेधे’’त्याद्यपि तद्गतरूपविशेषाभिप्रायम् । अन्यथा ‘‘स आविवेश ब्रह्मा ब्रह्माणं चतुर्मुखमीश ईशानं पञ्चमुख’’मिति वाक्यशेषेण ‘‘ब्रह्मणि ब्रह्मरूपोऽसौ शिवरूपी शिवे स्थित’’ इत्यादिस्मृत्याच विरोधात् । ‘‘स्थाणुर्होच्चक्राम स प्रजापतिमुवाच कोऽसि के स्मः कः स इति । स होवाच योऽस्मि ये स्थ यःस’’ इति विशिष्य भेदोक्तेश्च । अत्र च ‘‘भेदव्यपदेशाच्च शारीरश्चोभयेऽपि हि भेदेने’’त्यादौ जीवाद्विष्णोर्भेदं स्वीकृत्यानन्दमयादेस्तत्तल्लिङ्गैर्जीवत्वे शङ्किते तन्निरासः ।&lt;/p&gt;</description>
    </item>
  </channel>
</rss>
