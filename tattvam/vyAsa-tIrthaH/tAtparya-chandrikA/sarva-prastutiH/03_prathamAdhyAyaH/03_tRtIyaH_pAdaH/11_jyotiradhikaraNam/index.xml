<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;११ ज्योतिरधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/11_jyotiradhikaraNam/</link>
    <description>Recent content in &#43;११ ज्योतिरधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/11_jyotiradhikaraNam/index.xml" rel="self" type="application/rss+xml" />
    <item>
      <title>०१ संगतिनिरूपणपूर्वकं विषयचिन्ता</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/11_jyotiradhikaraNam/01_saMgatinirUpaNapUrvakaM_viShayachintA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/11_jyotiradhikaraNam/01_saMgatinirUpaNapUrvakaM_viShayachintA/</guid>
      <description>&lt;h2 id=&#34;जयतशशबदसयगनयद&#34;&gt;ज्योतिश्शब्दस्याग्न्यादौ..&lt;/h2&gt;&#xA;&lt;h1 id=&#34;जयतरधकरणम&#34;&gt;&lt;strong&gt;ज्योतिरधिकरणम्&lt;/strong&gt;&lt;/h1&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;&lt;strong&gt;संगतिनिरूपणपूर्वकं विषयचिन्ता&lt;/strong&gt;&lt;/p&gt;&#xA;&lt;p&gt;॥ ॐ ज्योतिर्दर्शनात् ॐ ॥&lt;/p&gt;&#xA;&lt;p&gt;ज्योतिश्शब्दस्याग्न्यादौ लोकतः प्रसिद्धत्वेऽपि संशयकोट्योर्जीवेशयोर्ज्ञानरूपत्वेन प्रवृत्तिनिमित्तप्रकाशत्वस्य साम्यादुभयत्र प्रसिद्धता । यद्यपि ज्ञानकारणप्रश्नोत्तरे ‘‘आदित्येनैवायं ज्योतिषाऽऽस्ते वाचैवायं ज्योतिषाऽऽस्त’’ इत्यादौ ज्योतिश्शब्दो न ज्ञानपरः । तथापि ‘‘कतम आत्मे’’त्यात्मप्रश्नोत्तरे ‘‘योऽयं विज्ञानमयः प्राणेषु हृद्यन्तर्ज्योति’’रित्यत्र तत्परः । अत एव भाष्ये ‘‘योय’’मित्यादि वाक्यमेवोदाहृतम् । तस्मात्पादसङ्गतिः । पूर्वसिद्धान्तन्यायेन पूर्वपक्षप्रवृत्तेरनन्तरसङ्गतिः । यद्वा ‘‘शब्दादेवे’’त्यत्र प्राणव्यवस्थापकत्वादिलिङ्गमात्रात् पूर्वःपक्षः । ‘‘कम्पना’’दित्यत्र तु वज्रश्रुत्युद्यत्वलिङ्गाभ्यां सः । अत्र तु निरवकाशबहुलिङ्गैः स इत्यवान्तरसङ्गतिः ।&lt;/p&gt;&#xA;&lt;p&gt;तत्र ‘‘हृद्यन्तर्ज्योति’’रित्यात्मप्रश्नोत्तरस्थं ज्योतिः किं जीवः किं वा ब्रह्मेति चिन्ता । तदर्थं ‘‘कतम आत्मा’’इत्यात्मप्रश्ने ततः पूर्वस्मिन् ‘‘आत्मैवास्य ज्योतिः’’इति वाक्ये च श्रुत आत्मशब्दः किमस्येति निर्दिष्टजीवस्वरूपपरः किं वा परमात्मपर इति । तदर्थं ‘‘अत्रायं पुरुषः स्वयं ज्योति’’रित्यात्मप्रश्नोत्तरोपसंहारस्थपुरुषादिशब्दाः किं ‘‘किं ज्योतिरयं पुरुष’’ इति ज्ञानप्रश्नोपक्रमस्थपुरुषादिशब्देनैकार्था उत भिन्नार्था इति । तदर्थमुपसंहारस्थपुरुषादिशब्दानां किमुपक्रमप्रकृतपरत्वाद्यर्थं ब्रह्मरूपमुख्यार्थत्याग उत मुख्यार्थत्वाय प्रकृतपरत्वादित्याग इति । यद्याद्यस्तदा जीवपरोपक्रमोपसंहारमध्यस्थात्मशब्दस्य जीवपरत्वाज्जायमानत्वादिलिङ्गाच्चात्मप्रश्नो त्तरस्थं ज्योतिर्जीव एव । यदि तु द्वितीयस्तदोपसंहारानुसारेणात्मशब्दस्य मुख्यार्थभूतपरमात्मपरत्वाद्ब्रह्मपरवाक्यमध्यस्थानां जायमानादिशब्दानामन्तर्भावितण्यन्तत्वेन ब्रह्मण्यपि सम्भवाज्ज्योतिश्शब्दस्य ब्रह्मणि मुख्यत्वाच्च ज्योतिर्ब्रह्मैव ।&lt;/p&gt;</description>
    </item>
    <item>
      <title>०२ पूर्वपक्षनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/11_jyotiradhikaraNam/02_pUrvapaxanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/11_jyotiradhikaraNam/02_pUrvapaxanirUpaNam/</guid>
      <description>&lt;h2 id=&#34;परवपकषसत&#34;&gt;पूर्वपक्षस्तु&lt;/h2&gt;&#xA;&lt;p&gt;&lt;strong&gt;पूर्वपक्षनिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;पूर्वपक्षस्तु ॥ पूर्वत्र यथा निरवकाशलिङ्गबलाद्वज्रश्रुतेर्लोकप्रसिद्धार्थत्यागस्तथेहापि ‘‘स समानःसन्नुभौ लोकावनुसंचरति । सवा अयं पुरुषो जायमानः शरीरमभिसम्पद्यमानः पाप्मभिः संसृज्यते । स उत्क्रामन्म्रियमाणः पाप्नोविजहाती’’त्यादिजीवलिङ्गबलादेव ‘‘विष्णुरेवज्येति’’-रित्यदिश्रुतिप्रसिद्धार्थत्यागः । यद्यपि जायमानत्वं द्युभ्वाद्यधिकरणन्यायेन उत्क्रमणं च भूमाधिकरणन्यायेन सावकाशम् । तथापि म्रियमाणत्वादिकं निरवकाशम् । भाष्य उभयलोकसंचरणोक्तिस्तु कर्माधीनलोकद्वयसंचरणं न ब्रह्मणि युक्तमित्यभिप्राया । नतु सञ्चरणमेवायुक्तमित्यभिप्राया । अत एवोक्तं टीकायां ‘‘जीवस्यहि कर्मवशादुभयलोकसञ्चरणं युक्त’’मिति ।&lt;/p&gt;&#xA;&lt;p&gt;किञ्च ‘‘किंज्योतिरयंपुरुष’’ इति प्रश्ने ‘‘आदित्यज्योतिरादित्येनैवायं ज्योतिषाऽऽस्त’’ इत्यादिना यस्य जागरण आदित्यादिज्योतिष्ट्वमुक्तं स तावज्जीवः । नह्यादित्यादिज्योतिष्ट्वं विष्णोर्युक्तम् । ‘‘न तत्र सूर्योभाती’’त्यादेः । तदुक्तं न्यायविवरणे ‘‘आदित्यादिज्योतिष्ट्वमुभयलोकसंचरणमादित्येनैवायं ज्योतिषास्त इत्यवधारणमित्यादीनां परमात्मन्यवकाशाभाव’’ इति । तस्यैव च जीवस्य ‘‘आत्मैवास्यज्योति’’रिति वाक्ये स्वप्नादौ स्वप्रकाशत्वरूपमात्मज्योतिष्ट्वमुक्तम् । अस्येतीदंशब्दस्य प्रकृतजीवपरत्वात् । आत्मशब्दस्य च स्वरूपार्थत्वात् । ज्योतिश्शब्दस्य च ज्ञानार्थत्वात् । अस्मिंश्चात्मनि ‘‘कतमआत्मा’’इति पृष्टे उच्यमानमिदं ज्योतिर्जीव एव । अन्यथा प्रश्नोत्तरयोर्वैयधिकरण्यापातात् । ननु यस्यादित्यादिज्योतिष्ट्वमुक्तं सजीव एवास्तु । आत्मैवास्येति वाक्य इदंशब्दोऽपि जीवपर एवास्तु । आत्मशब्दस्तु ‘‘गौणश्चेन्नात्मशब्दा’’दित्यादिन्यायेनपरमात्मपरः । ज्योतिश्शब्दश्च ‘‘वाचैवायं ज्योतिषाऽऽस्त’’ इत्यादिपूर्ववाक्य इव ज्ञानहेतुपरः । तथाचास्य जीवस्य परमात्माज्ञानहेतुरित्युक्ते स एव परमात्मा ‘‘कतम आत्मे’’ति पृष्ट इति न वैयधिकरण्यम् । न च वाच्यं ब्रह्मणो जागरणेऽपि जीवज्ञानहेतुत्वेन तदादित्येनैवेत्याद्यवधारणं, स्वप्नादौ विशिष्यब्रह्मणो ज्ञानहेतुत्वोक्तिश्चायुक्तेति । जीवपक्षेऽपि साम्यात् । जीवस्यापि स्वगतज्ञानहेतुत्वेनावधारणायोगात् । जागरणेऽपि स्वप्रकाशत्वेन विशिष्योक्तययोगाच्च । तस्माद्ब्रह्मैव ज्योतिरिति चेदुच्यते । किं ज्योतिरयं पुरुष इति ज्ञानसाधनप श्नोपक्रमस्थस्य जीवस्यात्र ‘‘अयं पुरुषः स्वयं ज्योति’’रित्यात्मप्रश्नोत्तरोपसंहारे पुरुषादिशब्दैः प्रत्यभिज्ञानात्तन्मध्यस्थं ‘‘आत्मैवास्य ज्योति’’रित्येतदपि जीवपरमेव ।&lt;/p&gt;</description>
    </item>
    <item>
      <title>०३ सिद्धान्तनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/11_jyotiradhikaraNam/03_siddhAntanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/11_jyotiradhikaraNam/03_siddhAntanirUpaNam/</guid>
      <description>&lt;h2 id=&#34;सदधनतसत&#34;&gt;सिद्धान्तस्तु&lt;/h2&gt;&#xA;&lt;p&gt;&lt;strong&gt;सिद्धान्तनिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;सिद्धान्तस्तु ॥ ‘‘विष्णुरेव ज्योति’’रिति भाष्योदाहृत श्रुताववधारणात्, ‘‘नारायणपरो ज्योतिः परञ्ज्योतिरुपसम्पद्य तं देवा ज्योतिषां ज्योति’’रित्यादि श्रुतिषु परत्वादिविशेषणाच्च ज्योतिश्शब्दो विष्णावेव मुख्यः । स च ‘‘हृद्यन्तर्ज्योति’’ रित्यात्मप्रश्नोत्तरोपक्रमे ‘‘सुप्त इत्यत्रायं पुरुषः स्वयं ज्योति’’रित्युपसंहारे ‘‘स्वपित्यत्रायं पुरुषः स्वयं ज्योति’’रिति मध्ये च श्रुतः । तथा च ज्ञानसाधनप्रश्नोपक्रमादन्तरङ्गेणात्मप्रश्नोत्तरोपक्रमेण तदुपसंहारेण च विष्णुपरत्वेन निर्णीतवाक्यमध्यपतितानि ‘‘म्रियमाण’’ इत्यादीनि उपांशुयाजादिवाक्यमध्यपातिविष्ण्वादिवाक्यवत्तदनुसारेण नेयानि । तथाहि–&lt;/p&gt;&#xA;&lt;p&gt;म्रियमाणादिलिङ्गानामन्तर्गतणिजर्थता ।&lt;/p&gt;&#xA;&lt;p&gt;अश्वप्रतिग्रहेष्ट्यादौ गृह्णीयादिति शब्दवत् ॥ १ ॥&lt;/p&gt;&#xA;&lt;p&gt;यदा ‘‘प्रजापतिर्वरुणायाश्वमनय’’दित्याद्युपक्रममात्रानुसारेण ‘‘यावतोऽश्वान् प्रतिगृह्णीयादित्यत्र प्रतिगृह्णीयादित्यस्य प्रतिग्राहयेदित्यन्तर्भावितणिजर्थता तदाहि किमु वाच्यमिहोपक्रमोपसंहारमध्यपरामर्शानुसारेण म्रियमाणादिशब्दानामन्तर्भावितणिजर्थतेति । दर्शिताश्च बृहदारण्यकभाष्येऽन्तर्भावितण्यर्था बहवः प्रयोगाः ‘‘जज्ञे बहुज्ञं परमाभ्युदारं,&lt;/p&gt;</description>
    </item>
    <item>
      <title>०४ अद्वैतमतपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/11_jyotiradhikaraNam/04_advaitamataparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/11_jyotiradhikaraNam/04_advaitamataparIxA/</guid>
      <description>&lt;h2 id=&#34;अनयत&#34;&gt;अन्येतु&lt;/h2&gt;&#xA;&lt;p&gt;&lt;strong&gt;अद्वैतमतपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;अन्येतु ॥ एष सम्प्रसादोऽस्माच्छरीरात्समुत्थाय परंज्योतिरुपसंपद्य स्वेन रूपेणाभिनिष्पद्यत’’ इति वाक्यस्थं ज्योतिरादित्यः । यद्यपीदं प्रकरणं दहराधिकरणे ब्रह्मपरमित्युक्तम् । तथापि ‘‘समुत्थाये’’त्यादिश्रुत्या प्रकरणबाध इहाशङ्क्यते । ज्योतिषो ब्रह्मत्वे हि ब्रह्मभावरूपायास्तत्संपत्तेरुत्क्रान्त्यनपेक्षत्वात्समुत्थायेति श्रुतिबाधः । स्वरूपनिष्पत्त्यतिरिक्ताया ब्रह्मसम्पत्तेरभावात् सम्पद्येति पूर्वकालार्थक्त्वा श्रुतिबाधश्च । ज्योतिष आदित्यत्वे तु शरीरादुत्क्रम्यादित्यसमीपं गत्वा कार्यब्रह्मलोकं प्राप्य क्रमेण मुक्तो भवतीत्यर्थोपपत्तेर्न श्रुतिबाध इति प्राप्ते स्यादेतदेवं यद्यत्रोक्तो मोक्षः सगुणः स्यात् । अयं तु निर्गुणः । ‘‘य आत्मापहतपाप्मे’’त्यादिना निर्गुणं ब्रह्मोक्त्वा तज्ज्ञानफलस्यैवोच्यमानत्वात् । तथाच शरीरादुत्थानं नाम श्रवणादिकम् । स्वरूपाभिनिष्पत्तिस्तु तज्जन्यः साक्षात्कारः । सम्पत्तिस्तु तत्साध्यो ब्रह्मभावः । क्त्वाश्रुतिस्तु ‘‘मुखं व्यादाय स्वपिती’’त्यादिवदिति सिद्धान्त इत्याहुः । तन्न । ‘‘नारायणपरोज्योति’’रित्यादिश्रुतिषु ‘‘परं ज्योतिः परं धाम पवित्रं परमं भवानि’’त्यादिस्मृतिषु च परशब्दसहितस्य ज्योतिश्शब्दस्य परब्रह्मण्येव प्रसिद्धत्वेन संशयपूर्वपक्षयोरनुदयात् । किञ्च–&lt;/p&gt;</description>
    </item>
    <item>
      <title>०५ विशिष्टाद्वैतमतपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/11_jyotiradhikaraNam/05_vishiShTAdvaitamataparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/03_tRtIyaH_pAdaH/11_jyotiradhikaraNam/05_vishiShTAdvaitamataparIxA/</guid>
      <description>&lt;h2 id=&#34;यचचकत-सतरसय-दरशनदतयसयह&#34;&gt;यच्चोक्तं सौत्रस्य दर्शनादित्यस्येह..&lt;/h2&gt;&#xA;&lt;p&gt;&lt;strong&gt;विशिष्टाद्वैतमतपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;यच्चोक्तं सौत्रस्य दर्शनादित्यस्येह प्रकरणे ब्रह्मणो वक्तव्यत्वेनानुवृत्तेर्दर्शनादित्यर्थ इति । तन्न । तथात्वे आवश्यकत्वेनानुवृत्तेरित्येव वक्तव्यत्वात् ॥ केचित्तु ॥ इदं सूत्रं ‘‘शब्दादेव प्रमित’’ इत्येतदधिकरणशेषभूतं सद् अङ्गुष्ठमात्रस्य ब्रह्मत्वे हेत्वन्तरपरम् । नत्वधिकरणान्तरम् । ‘‘ज्योतिश्चरणाभिधाना’’दित्यत्रैव ज्योतिश्शब्दसमन्वयोक्तेः । अङ्गुष्ठमात्रप्रकरणे ‘‘न तत्र सूर्यो भाती’’ति ब्रह्मरूपज्योतिर्दर्शनादिति च सूत्रार्थ इत्याहुः । तन्न । तच्छेषत्वे तदानन्तर्यस्य चशब्दस्य चापातात् । ‘‘न तत्रे’’ति श्रुतौ च ज्योतिःपदाभावेन सूत्रस्य श्रुत्यननुगमप्रसङ्गाच्च । सूत्रान्तरेष्विव ज्योतिर्दर्शनपदयोः प्रतिज्ञाहेतुरूपत्वसम्भवे हेतुमात्रत्वायोगात् । ‘‘आकाशस्तल्लिङ्गात्’’ अत एव प्राण इत्यत्रोक्तसमन्वययोरप्याकाशप्राणशब्दयोस्त्वयाऽपि ‘‘दहर उत्तरेभ्यः प्राणस्तथानुगमा’’दित्यत्र पुनः समन्वयस्याङ्गीकृतत्वाच्चेति ॥ टीकाक्षरार्थस्तु स्पष्टः ॥&lt;/p&gt;</description>
    </item>
  </channel>
</rss>
