<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ नसङ्ख्योपसङ्ग्रहाधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/03_nasankhyopasangrahAdhikaraNam/</link>
    <description>Recent content in &#43;०३ नसङ्ख्योपसङ्ग्रहाधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/03_nasankhyopasangrahAdhikaraNam/index.xml" rel="self" type="application/rss+xml" />
    <item>
      <title>०१ पूर्वपक्षनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/03_nasankhyopasangrahAdhikaraNam/01_pUrvapaxanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/03_nasankhyopasangrahAdhikaraNam/01_pUrvapaxanirUpaNam/</guid>
      <description>&lt;h2 id=&#34;परवतर-परसदधसय-&#34;&gt;पूर्वत्र प्रसिद्धस्य ..&lt;/h2&gt;&#xA;&lt;h1 id=&#34;न-सङखयपसङगरहधकरणम&#34;&gt;&lt;strong&gt;न सङ्ख्योपसङ्ग्रहाधिकरणम्&lt;/strong&gt;&lt;/h1&gt;&#xA;&lt;p&gt;&lt;strong&gt;पूर्वपक्षनिरूपणम्&lt;/strong&gt;&lt;/p&gt;&#xA;&lt;p&gt;॥ ॐ न सङ्ख्योपसङ्ग्रहादपि नानाभावादतिरेकाच्च ॐ ॥&lt;/p&gt;&#xA;&lt;p&gt;पूर्वत्र प्रसिद्धस्य ज्योतिरादिशब्दनिमित्तस्यासत्त्वेऽपि ब्रह्मणि योगलभ्यमप्रसिद्धं निमित्तमस्तीत्युक्तम् । अत्र तु पञ्चादिशब्दानां प्रसिद्धमेव निमित्तं ब्रह्मण्यस्तीत्युच्यत इत्यवान्तरसङ्गतिः । अत्र पञ्चजनादिशब्दाः किमन्यपराः किं वा ब्रह्मपरा इति चिन्ता । तदर्थं पञ्चत्वसङ्ख्याधाराधेयत्वादेर्भिन्ननिष्ठत्वमिति सामान्यन्यायस्यापवादकं नास्त्युतास्तीति । तदर्थं ‘‘प्राणस्य प्राण’’मित्यादिवाक्यशेषस्थषष्ठीनिर्दिष्टाः प्राणादयः पञ्चजनशब्देनोच्यन्ते किं वा द्वितीयानिर्दिष्टा इति ।&lt;/p&gt;&#xA;&lt;p&gt;पूर्वपक्षस्तु । ‘‘यस्मिन्पञ्च पञ्चजना आकाशश्च प्रतिष्ठित’’ इति बृहदारण्यकवाक्यस्थपञ्चजनादिशब्दवाच्यो न विष्णुः । तेषां बहुत्वविशिष्टवाचित्वात् । बहुत्वस्य चाद्वितीये ब्रह्मण्ययोगात् । नन्वन्यगतबहुत्वस्य ब्रह्माधीनत्वात् ‘‘तदधीनत्वा’’ दित्युक्तन्यायेन तत्र शब्दवृत्तिरस्तु । न च वशीकृतबहुजनेपि राजनि बहुत्ववाचिशब्दवृत्तिर्न दृष्टेति वाच्यम् । तत्र बहुत्वस्य राजानधीनत्वात् । अवरादिशब्दवदन्यत्रादर्शनेपि ब्रह्मणि वृत्तिसम्भवाच्च । न चावरादिषु ‘‘सोवरयती’’ति विशेषश्रुतिरस्ति । नत्विह सेति वाच्यम् । ‘‘तदधीनत्वा’’दित्यत्र शब्दमात्रे स्वातन्त्र्यं निमित्तमित्युक्तेः । अन्यथाऽव्यक्तादिशब्देषु विशेषश्रुत्यभावेन स्वातन्त्र्यं निमित्तं न स्यात् । न च राजाजयीत्यादौ तद्गतत्वस्यासम्भवादेव स्वातन्त्र्यस्य ग्रहणम् । इह तु ‘‘पञ्चजना’’ इत्यस्याब्रह्मपरत्वे तद्गतत्वं सम्भवतीति वाच्यम् । स्वातन्त्र्यस्य मुख्यत्वात् । न च मुख्यसम्भव एवामुख्यग्रहणं युक्तम् । सम्भवति चात्राप्यव्यक्तादिशब्देष्विव ज्ञेयत्वावचनादिहेतुभिर्ब्रह्मपरत्वाध्यवसायः । तस्मान्न पूर्वपक्षोदय इति चेन्न । यथा ‘‘ज्योतिरुपक्रमा’’दिति पूर्वोक्तपदसमन्वये स्थित एवेह वाक्यसमन्वयः सम्भवति न वेति विचारः यथा वा ‘‘ज्योति’’रित्यत्र तदधीनत्वन्याये स्थित एव गुणपूर्त्यर्थं पदसमन्वयविचारस् तथा तदधीनत्वन्याये स्थित एव तमाच्छाद्य ब्रह्मणि बहुत्वाद्यस्ति न वेतीह विचारात् । अन्यथेन्द्रादिशब्दानामपि तदधीनत्वादेव वृत्तावैश्वर्यादिगुणासिद्धिः । अवरत्वादौ तु सर्वथा तद्गतत्वासम्भवात्तदधीनत्वन्याय उक्तः । टीकायामिह तदधीनत्वन्यायासम्भवोक्तिरप्येतदभिप्राया । यद्वा बहुत्ववाचिशब्देषु स्वातन्त्र्यस्य निमित्तत्वे बद्धादिशब्दवदमङ्गलत्वाभावाद्वशीकृतबहुजने राज्ञि तत्प्रयोगापत्तेर्न तन्निमित्तमित्यभिप्राया । अत एव भाष्ये ‘‘एतेन सर्वे व्याख्याता’’ इत्यत्रैव तदधीनत्वन्याय उक्तः । शून्यादिशब्दानां स्वातन्त्र्यनिमित्तकत्वेप्यमङ्गलत्वेन राज्ञ्यप्रयोगोपपत्तेः । न तु ‘‘न सङ्ख्योपसङ्ग्रहा’’ दित्यादौ । एवमुत्तरत्र ‘‘सम्भूत’’इत्यादिशब्देषु टीकायां स्वातन्त्र्यस्यानिमित्तत्वोक्तिरपि द्वेधा व्याख्येया ।&lt;/p&gt;</description>
    </item>
    <item>
      <title>०२ ब्रह्मणि पञ्चत्वमुपपद्यत इति सिद्धान्तनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/03_nasankhyopasangrahAdhikaraNam/02_brahmaNi_panchatvamupapadyata_iti_sid/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/03_nasankhyopasangrahAdhikaraNam/02_brahmaNi_panchatvamupapadyata_iti_sid/</guid>
      <description>&lt;h2 id=&#34;सदधनतसत&#34;&gt;सिद्धान्तस्तु&lt;/h2&gt;&#xA;&lt;p&gt;&lt;strong&gt;ब्रह्मणि पञ्चत्वमुपपद्यत इति सिद्धान्तनिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;सिद्धान्तस्तु ।&lt;/p&gt;&#xA;&lt;p&gt;द्वितीयांतविनिर्दिष्टं प्रधानं प्राणपूर्वकम् ।&lt;/p&gt;&#xA;&lt;p&gt;अर्थतः शब्दतश्चैव न तु षष्ठ्यन्तशब्दितम् ॥&lt;/p&gt;&#xA;&lt;p&gt;षष्ठीनिर्दिष्टा हि प्राणादयो द्वितीयानिर्दिष्टप्राणाद्यधीनत्वात्तदवच्छेदकत्वाच्चार्थतः शब्दतश्चाप्रधानभूताः । न च ‘‘पञ्चजना’’इत्यस्य प्रधानपरत्वे सम्भवत्यप्रधानपरता युक्ता । न च ‘‘यस्मि’’न्निति सप्तमीस्वारस्यायाप्रधानपरता । प्रयाजशेषन्यायेन प्रातिपदिकस्वारस्याय विभक्तयस्वारस्यस्य सह्यत्वात् । विभक्तयस्वारस्यं च नेति वक्ष्यते । न च ब्रह्मण एकत्वात्पञ्चत्वायोगः । षष्ठीनिर्दिष्टानामपि प्राणादीनां प्रत्येकं बहुत्वेन त्वत्पक्षेऽपि पञ्चत्वायोगात् । न हि ब्रह्मण एकस्यैव प्राणादेः प्राणत्वादिः । किं त्वनन्तानां प्राणादीनाम् । एवं च&lt;/p&gt;&#xA;&lt;p&gt;एकत्र हि यथा पञ्च सङ्ख्या नैवोपपद्यते ।&lt;/p&gt;</description>
    </item>
    <item>
      <title>०३ अद्वैतमतपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/03_nasankhyopasangrahAdhikaraNam/03_advaitamataparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/03_nasankhyopasangrahAdhikaraNam/03_advaitamataparIxA/</guid>
      <description>&lt;h2 id=&#34;अतर-चदय-सतर-परवधकरणकतसधकरवहप&#34;&gt;अत्र चाद्ये सूत्रे पूर्वाधिकरणोक्तसाधकैरेवेहापि..&lt;/h2&gt;&#xA;&lt;p&gt;&lt;strong&gt;अद्वैतमतपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;अत्र चाद्ये सूत्रे पूर्वाधिकरणोक्तसाधकैरेवेहापि ब्रह्मपरत्वसिद्धेर्बाधकमात्रमुद्धृतम् । तत्र च ‘‘सङ्ख्योपसङ्ग्रहा’’ दित्यनेनोक्ताया बहुत्वानुपपत्तेः ‘‘नानाभावा’’दित्यनेन निरासः । अपिशब्दसमुच्चितायास्त्वाधारत्वाद्यनुपपत्तेः । ‘‘अतिरेकाच्चे’’त्यनेन । द्वितीये के ते पञ्चत्वाश्रयभगवद्रूपविशेषा इति शङ्कायां तेषां मुखत उक्तिः । सिद्धान्तसाधकोक्तिस्त्वर्थात् । तृतीये तु शाखान्तरेपि पञ्चत्वसम्पादनमिति सूत्रक्रमः । अत्र ‘‘यस्मिन्पञ्च पञ्चजना’’ इति मन्त्रस्य शाखाद्वयेप्येकपञ्चकपरत्वाय ज्योतिरन्नशब्दयोरेकार्थत्वं वा तयोर्भिन्नार्थत्वाय शाखाभेदेन पञ्चकद्वयं वेति द्रष्टव्यम् ।&lt;/p&gt;&#xA;&lt;p&gt;अन्येतु । ‘‘यस्मिन्पञ्च पञ्चजना आकाशश्च प्रतिष्ठित’’ इति वाक्ये समस्तेन पञ्चजनशब्देनोक्तानां समाहाराणामसमस्तेनान्येन पञ्चशब्देन पञ्चत्वसङ्ख्यान्वयः प्रतीयते । एवं च पञ्च पञ्चकानि पञ्चविंशतिः सम्पद्यते । यथा पञ्चपञ्चपूल्य इत्यत्र पञ्चविंशति पूल्यः । पञ्चजना इति पुल्लिङ्गं तु छान्दसम् । तस्मात्पञ्चविंशतितत्वानामुपसङ्ग्रहात्प्रधानादीनां श्रुतिमत्त्वमिति प्राप्ते सिद्धान्तः न सङ्ख्योपसङ्ग्रहादपि प्रधानादीनां श्रुतिमत्त्वम् । कस्मात् । नानाभावात् । नाना ह्येतानि पञ्चविंशति तत्वानि । नैषां पञ्चशः पञ्चशः साधारणधर्मोस्ति । येन पञ्चविंशतेरन्तराले पञ्चपञ्च सङ्ख्या निवेशेरन् । नह्येकं निबन्धनं विना नानाभूतेषु द्वित्वादिका सङ्ख्याऽस्ति । अतिरेकाच्च । अतिरेकोऽपि भवत्यात्माकाशाभ्यां पञ्चविंशतिसङ्ख्यायाः । आत्मनो हि पञ्चविंशतावन्तर्भावे यस्मिन्नित्यधिकरणत्वोक्तिविरोधः । आकाशस्य तु पृथगुक्तिविरोध इत्याहुः । तत्र ब्रूमः ।&lt;/p&gt;</description>
    </item>
  </channel>
</rss>
