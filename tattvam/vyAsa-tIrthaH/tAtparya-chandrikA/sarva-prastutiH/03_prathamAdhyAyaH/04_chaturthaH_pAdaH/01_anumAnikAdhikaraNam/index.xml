<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ अनुमानिकाधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/</link>
    <description>Recent content in &#43;०१ अनुमानिकाधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/index.xml" rel="self" type="application/rss+xml" />
    <item>
      <title>०१ चतुर्थपादसाफल्यनिरूपणम् पादोपाधिनिरूपणं च</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/01_chaturthapAdasAphalyanirUpaNam_pAdopA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/01_chaturthapAdasAphalyanirUpaNam_pAdopA/</guid>
      <description>&lt;h2 id=&#34;असत-वषण-करणतव-न-त-सरवसमनवय&#34;&gt;अस्तु विष्णोः कारणत्वं न तु सर्वसमन्वयः&lt;/h2&gt;&#xA;&lt;p&gt;&lt;strong&gt;श्रीब्रह्मण्यतीर्थश्रीपादशिष्यश्रीव्यासतीर्थविरचिता&lt;/strong&gt;&lt;/p&gt;&#xA;&lt;p&gt;&lt;strong&gt;प्रथमाध्यायस्य चतुर्थः पादः&lt;/strong&gt;&lt;/p&gt;&#xA;&lt;h1 id=&#34;आनमनकधकरणम&#34;&gt;&lt;strong&gt;आनुमानिकाधिकरणम्&lt;/strong&gt;&lt;/h1&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;&lt;strong&gt;चतुर्थपादसाफल्यनिरूपणम् पादोपाधिनिरूपणं च&lt;/strong&gt;&lt;/p&gt;&#xA;&lt;p&gt;ॐ आनुमानिकमप्येकेषामिति चेन्न शरीररूपकविन्यस्तगृहीतेर्दर्शयति च ॐ ॥&lt;/p&gt;&#xA;&lt;p&gt;अत्र–&lt;/p&gt;&#xA;&lt;p&gt;अस्तु विष्णोः कारणत्वं न तु सर्वसमन्वयः ।&lt;/p&gt;&#xA;&lt;p&gt;चतुर्थसूत्रे कथित इति शङ्का निवार्यते ॥ १ ॥&lt;/p&gt;&#xA;&lt;p&gt;एवं तावत् त्रिपाद्यां जन्मादिसूत्रे कण्ठोक्तकारणत्वतत्सङ्गतानन्दमयत्वादि गुणान्तरप्रतिपादकवाक्यस्थशब्दसमन्वय उक्तः । अत्र तु पादे जिज्ञासासूत्रे ब्रह्मशब्दोक्तसर्वगुणपूर्तिमत्तया जिज्ञासोक्तेर् जन्मादिसूत्रे च पूर्णगुणत्वोपपादककारणत्वमुखेन पूर्णगुणत्वस्यैव लक्षणत्वेन विवक्षितत्वात् शास्त्रयोनिसूत्रे च तत्स्फूर्तये सर्वशास्त्रप्रामाण्यप्रतिज्ञानात् समन्वयसूत्रे च तदर्थं समन्वयप्रतिज्ञानात् सर्वसमन्वयनिर्वाहायान्यत्रैव प्रसिद्धाव्यक्तादिशब्दसमन्वय उच्यत इति नाप्रतिज्ञातोक्तिः । तथाचैकैकहेतुत्वस्य लक्षणत्वसम्भवेऽपि मुमुक्षुणा समुदितजन्मादिहेतुत्वं ज्ञेयमित्यादि ज्ञापयितुं समुदितहेतुत्वोक्तिस् तथैकैकगुणपूर्तेस्तत्सम्भवेऽपि सर्वगुणपूर्त्युक्तिः । यदि च कारणत्वमेव लक्षणं तत्रैव च कारणे शास्त्रं प्रमाणं तत्प्रामाण्यं च कारणवाक्यसमन्वयादिति जन्मादिसूत्रत्रयेऽभिप्रेतं स्यात् तर्ह्याद्यपादे ‘‘अन्तः ज्योति’’रित्यादौ द्वितीये ‘‘सर्वत्र अन्तर’’ इत्यादौ तृतीये ‘‘भूमा दहर’’ इत्यादौ चतुर्थे ‘‘वाक्यान्वया’’दित्यादावकारणवाक्यसमन्वयसूत्रणं न स्यात् । तच्च परैरपि स्वीकृतम् । अत्रानुव्याख्याने&lt;/p&gt;</description>
    </item>
    <item>
      <title>०२ पूर्वपक्षनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/02_pUrvapaxanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/02_pUrvapaxanirUpaNam/</guid>
      <description>&lt;h2 id=&#34;परवपकषसत&#34;&gt;पूर्वपक्षस्तु&lt;/h2&gt;&#xA;&lt;p&gt;&lt;strong&gt;पूर्वपक्षनिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;पूर्वपक्षस्तु ॥ अव्यक्तजीवादिशब्दमुख्यार्थो न ब्रह्म । अव्यक्तादिशब्दानां प्रधानादौ प्रसिद्धेः । अव्यक्ते पञ्चम्युक्तेन परत्वावधित्वेनार्थादाक्षिप्तस्यावरत्वस्य जीवे श्रुतस्य दुःखित्वादेश्च ब्रह्मणि सर्वप्रमाणविरुद्धत्वात् । पूर्वाधिकरणोक्तसर्वाधिपतित्वादिविरुद्धत्वाच्च । तदुक्तं न्यायविवरणे ‘‘सर्वमानविरोध’’ इति । ‘‘अक्षरात् परतःपर’’ इत्यत्र तु न पञ्चम्यंतोऽक्षरशब्दो ब्रह्मणि । किन्तु ‘‘तदक्षरमधिगम्यत’’ इति प्रथमांतः । नन्ववधित्वादिकं प्रत्याश्रयत्वमेव न पञ्चम्यादि निमित्तम् । किन्तु तत्प्रति स्वातन्त्र्यमपि । भृत्यगतजयस्य राजाधीनत्वमात्रेण राजाजयीति प्रयोगात् । तथाच ब्रह्मण्यवधित्वादिकं प्रति स्वातन्त्र्यस्य सत्त्वादवरादिशब्दो युक्तः । एतेन यत्रावरादिशब्दोऽस्ति तत्रास्तु तस्य स्वातन्त्र्याभिप्रायत्वम् । इह तु पञ्चम्युक्तपरत्वावधित्वेनाक्षिप्तमवरत्वं न तदभिप्रायम् । न हि शब्द इवानुपपत्तिरपि व्याख्यानार्हेति निरस्तम् । परत्वावधित्वं प्रत्याश्रयत्वस्यैवार्थादवरत्वाक्षेपकत्वेन तत्प्रति स्वातन्त्र्यस्य तदनाक्षेपकत्वादिति चेन्न । भृत्यदैर्ध्येण ह्रस्वेऽपि राज्ञि दीर्घशब्दस्य राजाधीनेन शत्रुगतदुःखेन राज्ञि दुःखिशब्दस्य राजाधीनभृत्यगतबन्धादिना राज्ञि बद्धादिशब्दस्य चापातात् । तेषाममङ्गलत्वाद्राज्ञि प्रयोगो न चेद्ब्रह्मण्यपि सनस्यादिति ।&lt;/p&gt;</description>
    </item>
    <item>
      <title>०३ सिद्धान्ते स्वातन्त्र्यतद्गत्वे शद्बवृत्तिनियामके इति निरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/03_siddhAnte_svAtantryatadgatve_shadbavR/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/03_siddhAnte_svAtantryatadgatve_shadbavR/</guid>
      <description>&lt;h2 id=&#34;सदधनतसत&#34;&gt;सिद्धान्तस्तु&lt;/h2&gt;&#xA;&lt;p&gt;&lt;strong&gt;सिद्धान्ते स्वातन्त्र्यतद्गत्वे शद्बवृत्तिनियामके इति निरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;सिद्धान्तस्तु&lt;/p&gt;&#xA;&lt;p&gt;स्वातन्त्र्यं तद्गतत्वं च शब्दवृत्तेर्हि कारणम् ।&lt;/p&gt;&#xA;&lt;p&gt;स्वातन्त्र्यं तत्र मुख्यं स्यात्कुतो राज्ञि जयोऽन्यथा ॥&lt;/p&gt;&#xA;&lt;p&gt;इत्यनुव्याख्यान उक्तः । अयं भावः । स्वातन्त्र्यस्य निमित्तत्वेऽपि न राज्ञि बद्धादिशब्दाः । यतः स्वातन्त्र्यं नाम नियामकत्वे सति तदाश्रयत्वप्रयुक्तनीचत्वायोग्यत्वमिह विवक्षितम् । एवं च भृत्यादिगतदुःखादिकं प्रति राज्ञो न स्वातन्त्र्यम् । तदाश्रयत्वप्रयुक्तनीचत्वयोग्यत्वात् । किं तु जयादिकं प्रत्येव । तदयोग्यत्वात् । ब्रह्मणस्तु तदयोग्यत्वादस्ति तत्प्रत्यपि स्वातन्त्र्यम् । इन्द्रादिशब्दनिमित्तैश्वर्यं प्रतितु ब्रह्मणो योग्यत्वेऽपि तस्य नीचत्वाप्रयोजकत्वादेवास्ति तत्प्रत्यपि स्वातन्त्र्यम् । आश्रयत्वपक्षेऽपि हिनाश्रयत्वमात्रं निमित्तम् । रूपदण्डाद्याधारे कालादौ रूपीत्याद्यप्रयोगात् । यद्वा स्वगतत्वयोग्यत्वे सति यद्दोषत्वं तद्रहितं प्रति स्वातन्त्र्यं निमित्तम् । कार्यबलेन तथा कल्पनात् । एवं च जयादेर्बन्धनादेश्च राजगतत्वयोग्यत्वेऽपि जयादेर्दोषत्वराहित्यात्तत्प्रति स्वातन्त्र्यं निमित्तम् । बन्धनादेस्तु दोषत्वान्न तत्प्रति स्वातन्त्र्यं निमित्तम् । ब्रह्मणि त्विन्द्रादिशब्दनिमित्तैश्वर्यादेः स्वगतत्वयोग्यत्वेपि दोषत्वराहित्याद् बन्धनादेश्च दोषत्वेऽपि स्वगतत्वयोग्यत्वराहित्यादुभयं प्रति स्वातन्त्र्यं निमित्तम् । अत एवानुव्याख्याने ‘‘राज्ञो बन्धादियोग्यत’’ इति राज्ञो बन्धादिदोषयोग्यता, ‘‘दोषात्यस्पृष्टिनियम’’ इति विष्णौ दोषायोग्यताचोक्ता ।&lt;/p&gt;</description>
    </item>
    <item>
      <title>०४ राज्ञि बद्धादिशब्दप्रयोगापत्तिपरिहारः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/04_rAjni_baddhAdishabdaprayogApattiparih/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/04_rAjni_baddhAdishabdaprayogApattiparih/</guid>
      <description>&lt;h2 id=&#34;क-च-वयकरण&#34;&gt;किं च व्याकरणे..&lt;/h2&gt;&#xA;&lt;p&gt;&lt;strong&gt;राज्ञि बद्धादिशब्दप्रयोगापत्तिपरिहारः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;किं च व्याकरणे त्वामतिक्रान्तानामित्याद्यर्थे अतित्वाकमतित्वयामित्यादयः, मामतिक्रांतानामित्याद्यर्थे अतिमाकमतिमयामित्यादयश्च लक्षणतो व्युत्पादिताः । न च तेषां प्रयोगोऽस्ति । तद्वदिहाप्यस्तु । अदर्शनेऽपि व्याकरणस्मृत्या व्युत्पादितत्वात् प्रयोगयोग्यताऽस्तीति चेत्तर्हीहाप्युक्तया श्रुत्या स्मृत्या च व्युत्पादितत्वाद्योग्यताऽस्तीति समम् । किञ्च यथा द्वन्द्वस्योभयार्थत्वेऽपि प्राण्यंगादौ समाहारस्यैव विवक्षा । दधिपयआदावितरेतरयोगस्यैव । तथा दुःखीत्यादेरुभयार्थत्वेऽपि लोकआश्रयत्वस्यैव विवक्षा । ब्रह्मणि तु स्वातन्त्र्यस्येत्यस्तु । यद्वा राज्ञो बन्धनादियोग्यत्वात्तत्रामङ्गलधीर्मा भूदिति बद्धाद्यप्रयोगः । ब्रह्मणस्तु दोषातिदूरत्वात् प्राज्ञानां तद्धीर्नास्तीति स्वातन्त्र्यविवक्षया तत्प्रयोगेऽप्यदोषः । न चोत्कर्षेण वर्तनस्यापि जयिधात्वर्थत्वात्तदाश्रयत्वस्य च राज्ञिसम्भवान्न स्वातन्त्र्यं तत्र निमित्तमिति वाच्यम् । राजा शत्रूञ्जयतीत्यभिभवाभिप्रायेणापि तत्प्रयोगात् । नापि जयाश्रयभृत्यसम्बन्धाद्राज्ञि लाक्षणिकः । भृत्यसम्बधिनि पुरुषांतरे तदप्रयोगात् । जयाश्रयभृत्यधीपूर्वकत्वाभावाच्च ।&lt;/p&gt;</description>
    </item>
    <item>
      <title>०५ प्रवृत्तिनिमित्तं शक्तेर् नियामकं, प्रयोगः केवलं ज्ञापकः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/05_pravRttinimittaM_shakteH_niyAmakaM_pr/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/05_pravRttinimittaM_shakteH_niyAmakaM_pr/</guid>
      <description>&lt;h2 id=&#34;क-च-परयग-जञपक-शकतरनमतत-त-नयमकम&#34;&gt;किं च प्रयोगो ज्ञापकः शक्तेर्निमित्तं तु नियामकम्&lt;/h2&gt;&#xA;&lt;p&gt;&lt;strong&gt;प्रवृत्तिनिमित्तं शक्तेर् नियामकं, प्रयोगः केवलं ज्ञापकः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;किं च&lt;/p&gt;&#xA;&lt;p&gt;प्रयोगो ज्ञापकः शक्तेर्निमित्तं तु नियामकम् ।&lt;/p&gt;&#xA;&lt;p&gt;नियामकानुसारित्वं नियम्यस्य च शोभते ॥ १ ॥&lt;/p&gt;&#xA;&lt;p&gt;प्रयोगो हि शक्तेर्ज्ञापक एव । निमित्तं तु शक्तिविषयतावच्छेदकतया तन्नियामकम् । नियम्यं च नियामकानुसारि । न च प्रयोग एव ज्ञापकः । उपदेशादिनापि तज्ज्ञानात् । सुलभा च ‘‘प्रातिपदिकाद्धात्वर्थ’’ इति ण्यंतेभ्योऽवरादिशब्देभ्यः पचाद्यचि कृते अवरयतीत्यवर इत्यवरादिशब्दानां ब्रह्मणि व्युत्पत्तिः । तदुक्तं न्यायविवरणे ‘‘प्रसिद्धत्वाच्च कर्तृव्युत्पत्ते’’रिति । सर्वं चैतत् ‘‘नामानि सर्वाणि यमाविशंति वचसां वाच्यमुत्तम’’मित्यादिश्रुतिस्मृतिबलात्कल्प्यते । आविशंतीत्यादिना मुख्यवृत्त्युक्तेः । दृष्टा हि चमसस्वर्गादिशब्दानां शिरः सुखादौ लोक प्रयोगाभावेऽपि ‘‘इदं तच्छिर एष ह्यर्वाग्बिलश्चमसः सुखं स्वर्गपदास्पद’’मित्यादिश्रौतानुशासनाच्छिरः सुखादिवाचिता । इमौ च पूर्वोत्तरपक्षौ तदधीनत्वरूपमूलहेत्वाश्रितौ । ज्ञेयत्वावचनादिहेत्वंतराश्रितौ तु भाष्यादौ स्पष्टौ । ‘‘ज्योतिर्दर्शना’’दित्यत्र टीकायां म्रियमाणादिशब्दोंऽतर्णीतणिजित्येवोक्तम् । न तु स्वातन्त्र्यं मुख्यनिमित्तमिति । अभिमान्यधिकरणेऽपि ‘‘मृदब्रवी’’दित्यादौ मृदादिशब्दा देवतापरा इत्येव सिद्धांतः । देवतायां मुख्यत्वं त्वत्रत्यतदधीनत्वन्यायाधीनमिति न पुनरुक्तिः ।&lt;/p&gt;</description>
    </item>
    <item>
      <title>०६ सूत्रतात्पर्यनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/06_sUtratAtparyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/06_sUtratAtparyanirUpaNam/</guid>
      <description>&lt;h2 id=&#34;सतरकरमसत&#34;&gt;सूत्रक्रमस्तु&lt;/h2&gt;&#xA;&lt;p&gt;&lt;strong&gt;सूत्रतात्पर्यनिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;सूत्रक्रमस्तु ॥ आद्ये सूत्रे ब्रह्मणोऽव्यक्तादौ विन्यस्तत्वेनाव्यक्तादेरपि ब्रह्मसम्बन्धत्वाद्वाच्यतेति दर्शयितुं विन्यस्तपदम् । न च वाच्यं प्रधानादिसम्बन्धाद्ब्रह्मणो वाच्यताऽस्त्विति ॥ तस्य ब्रह्मशरीरतुल्यत्वेन तत्तंत्रत्वादिति दर्शयितुं शरीररूपपदम् । शरीरस्य रूपमिव रूपं यस्येति विग्रहः । कप्रत्ययेन मुख्यतो नेश्वरशरीरम् । जडत्वादिना कुत्सितत्वादित्युक्तम् । दर्शयतिचशब्दाभ्यां तु ब्रह्मग्रहणे हेतुत्वेन भाष्योक्तश्रौतस्मार्तप्रयोगोक्तिः । द्वितीये प्रयोगमात्रान्न मुख्यतेति शङ्कानिरासाय ब्रह्मण्यव्यक्तादिप्रातिपदिकनिमित्तोक्तिः । तृतीये पञ्चमीविभक्त्यादिनिमित्तोक्तिः । चतुर्थे भावरूपांतरंगनिमित्तरूपहेतूक्त्यनन्तरमभावरूपबहिरङ्गज्ञेयत्वावचनरूपहेतूक्तिः । अस्य च सूत्रस्य ‘‘तमेवैकं जानथे’’ति ब्रह्मण एव मुमुक्षुज्ञेयत्ववचनादन्यस्य च तदभाववचनान्मोक्षफलकानां वेदानां ब्रह्मपरत्वसिद्धेः प्रतिवाक्यं च तत्परत्वस्य ‘‘आदावंते च मध्ये च विष्णुः सर्वत्र गीयते’’ इत्यादिवचनसिद्धत्वात्स्वतः प्राप्तमुख्यवृत्तित्यागे च हेत्वभावाद्ब्रह्मैवाव्यक्तादिशब्दमुख्यार्थ इत्यर्थः । पञ्चमे चतुर्थोक्तज्ञेयत्वावचनमसिद्धम् । ‘‘निचाय्य तं मृत्युमुखात्प्रमुच्यत’’ इत्यत्र महत्परत्वेन लिङ्गेन प्रधानस्योक्तेरिति शङ्कायां लिङ्गस्यान्यथासिद्ध्युक्तिः । षष्ठे निचाय्यवाक्ये प्रधानोक्तौ बाधकोक्तिः । सप्तमेऽस्यामुपनिषद्येव मुमुक्षुज्ञेयत्वेन प्रधानोक्तौ बाधकोक्तिः । तत्र च त्रयाणां मध्ये प्रधानमेकमस्त्विति शङ्कां निरसितुं पितृसौमनस्याग्निब्रह्मरूपश्रुत्युक्तप्रकारोक्तयर्थं सूत्र एवंशब्दः । प्रश्नस्य प्राथम्येऽपि प्रतिवचनस्थनिचाय्यवाक्यस्य प्रधानपरतायाः शङ्कितत्वात्तन्निरासाय प्रतिवचनस्यादौ निर्देशः । ननु प्रश्नप्रतिवचनयोस्त्रयविषयत्वेऽपि यथा ‘‘महतः परमव्यक्त’’मिति वाक्यममुख्यवृत्त्या प्रधानपरं तथा निचाय्यवाक्यमप्यस्तु । तावतैव प्रधानस्य महतः परत्ववन्मोक्षार्थं ज्ञेयत्वं च सेत्स्यतीति चेन्न । अव्यक्तमिति वाक्यस्य प्रधानपरत्वेऽपि ब्रह्मणि पर्यवसानवन्निचाय्य वाक्यस्य तदभावात् । तत्प्रश्नोत्तरेऽपि हि तदर्थमन्योक्तिर्युक्ता नतु स्वातन्त्र्येण । एवं चतुर्थोक्तस्वपक्षसाधके त्रिभिः स्थापितेऽष्टमे प्रयोगप्राचुर्याभावरूपस्वपक्षबाधकोद्धाराय तत्प्राचुर्याभावेऽपि प्रवृत्तिनिमित्तातिशयेन मुख्यत्वे महच्छब्ददृष्टान्तोक्तिः । नवमे महच्छब्दस्य विष्णौ मुख्यत्वमद्याप्यसिद्धमिति मन्वानं प्रत्यनुशासनरूपश्रुतिसद्भावेन मुख्यत्वे चमसशब्ददृष्टान्तोक्तिरिति ।&lt;/p&gt;</description>
    </item>
    <item>
      <title>०७ परमतपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/07_paramataparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/04_chaturthaH_pAdaH/01_anumAnikAdhikaraNam/07_paramataparIxA/</guid>
      <description>&lt;h2 id=&#34;यततकतमभभयम&#34;&gt;यत्तूक्तमुभाभ्याम्&lt;/h2&gt;&#xA;&lt;p&gt;&lt;strong&gt;परमतपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;यत्तूक्तमुभाभ्याम् ईक्षत्यधिकरणोक्तं प्रधानस्याशाब्दत्वमयुक्तम् । महतः परमव्यक्तमिति वाक्ये प्रधानोक्तेरिति प्राप्ते तन्निरासेनेह सिद्धान्त इति । तत्र न तावत्प्रधानस्य शाब्दत्वमात्रमिह निरस्यम् । त्वन्मते समन्वयसूत्रे सर्वसमन्वयस्याप्रतिज्ञातत्वेन प्रधानस्याव्यक्तादिश(ब्दमुख्यार्थ)ब्दार्थत्वेऽप्यविरोधेन तन्मात्रनिरसनस्य निष्फलत्वात् । प्रधानादितत्वानां श्रुत्यादिसिद्धताया वक्ष्यमाणत्वेनाशक्यत्वाच्च । ईक्षतिसूत्रेऽपि निष्फलत्वाशक्यत्वाभ्यां शाब्दत्वमात्राभावोक्तययोगाच्च । नापकारणत्वेन शाब्दत्वं निरस्यम् । इह कारणत्वाभावात् । न च ‘‘महतःपर’’मिति परशब्देन तद्भानम् । ‘‘अव्यक्तात्पुरुषःपर’’ इत्यादाविव तेन तत उत्तमत्वस्यैव प्रतीतेः । तस्मान्नपूर्वपक्षोदयः ।&lt;/p&gt;&#xA;&lt;p&gt;किं च अव्यक्तशब्दार्थः किं ब्रह्मेति सिद्धांत्यते किं वाऽविद्यादिकमिति । नाद्यः । अनङ्गीकृतेः । नान्त्यः । ब्रह्मणि समन्वयानुक्तयाध्यायासङ्गतेः । प्रधाने ब्रह्मलक्षणस्यातिव्याप्तिपरिहारेऽप्यविद्यादौ तदपरिहाराच्च ।&lt;/p&gt;</description>
    </item>
  </channel>
</rss>
