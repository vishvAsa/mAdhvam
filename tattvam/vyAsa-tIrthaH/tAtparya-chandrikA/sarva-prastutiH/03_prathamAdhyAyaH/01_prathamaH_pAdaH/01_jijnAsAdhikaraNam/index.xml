<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ जिज्ञासाधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/</link>
    <description>Recent content in &#43;०१ जिज्ञासाधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/index.xml" rel="self" type="application/rss+xml" />
    <item>
      <title>०१ सूत्राणां व्याख्येयत्वसमर्थनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/01_sUtrANAM_vyAkhyeyatvasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/01_sUtrANAM_vyAkhyeyatvasamarthanam/</guid>
      <description>&lt;h2 id=&#34;अननयरथतयत&#34;&gt;अनन्यार्थतयेति&lt;/h2&gt;&#xA;&lt;p&gt;&lt;strong&gt;सूत्राणां व्याख्येयत्वसमर्थनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;अनन्यार्थतयेति ॥ प्रातीतिकार्थान्तरपरं न भवतीत्यनेन प्रकारेणेत्यर्थः ॥ प्रायस्तदेवोपादेयमिति ॥ अप्रमाणत्वादिना निश्चितस्यापि ख्यात्याद्यर्थं व्याख्यानदर्शनात्प्राय इत्युक्तम् ।&lt;/p&gt;&#xA;&lt;p&gt;‘‘अथेष्टानिष्टे’’ति भाष्येऽथेत्यस्यावतारानन्तरमेव न तु परोपदेशमपेक्ष्य । येन स्वतः सार्वज्ञं न स्यादित्यर्थः । वेदमुत्सन्नमित्यादेरित्यस्य इत्यर्थ इति वक्ष्यमाणे-नान्वयः ॥ अवान्तरवेदादिविभागकथनमिति ॥ स्वत एव ऋङ्निगदादि-रूपादेकैकस्मान्महावेदादुद्धृतस्यावान्तरस्य ऋगादिवेदस्य चतुर्विंशत्यादिशाखाभेदेन आदिपदेन शाखानां चोपशाखाभेदेन विभागकथनमित्यर्थः । यद्वा महावेदस्या-वान्तरवेदत्वेन आदिपदेन चतुर्विंशत्यादित्वेन च विभागकथनमित्यर्थः ॥ तदल्पाक्षरत्वमिति ॥ यावदक्षरतां विना विवक्षितार्थासिद्धिस् तदर्थप्रतिपादनाय ततोऽधिकाक्षरानुपादानमल्पाक्षरत्वमित्यर्थः ।&lt;/p&gt;&#xA;&lt;p&gt;बहुशाखानिर्णायकत्वमिति ॥ सद्व्याकरणसूत्रादेरपि बहुशाखागतपदार्थ-निर्णायकत्वान्नाव्याप्तिरिति ज्ञेयम् ॥ व्यर्थाक्षरादिराहित्यमिति ॥ अर्थाप्रतिपाद-कत्वेऽपि सामि्न स्तोभाक्षराणाम् ऋगक्षराव्याप्तगानभागपरिपूरणायेव प्रयोजनान्तरा-याक्षराप्रयोग इत्यर्थः ॥ कारणान्तरसम्भवादित्यत आहेति ॥ ‘‘मुख्यस्ये’’ति मूलग्रन्थे मुख्यस्य निर्विशेषणशब्दवाच्यत्वे ‘‘इति वेदविदः प्राहु’’रित्यनेन वेदस्य वृद्धव्यवहारस्य च प्रमाणीकृतत्वात्तेन शङ्कायाः परिहार इति भावः । शब्दसमूहैः क्रियमाण इति ॥ शब्दजातस्येति षष्ठी कर्तरि न तु कर्मणीत्यर्थः ।&lt;/p&gt;</description>
    </item>
    <item>
      <title>०२ भामतीमतपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/02_bhAmatImataparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/02_bhAmatImataparIxA/</guid>
      <description>&lt;h2 id=&#34;परकत-दषय-एवश-मत-शबदरनदयत&#34;&gt;परोक्ते दूष्य एवांशो मितैः शब्दैरनूद्यते&lt;/h2&gt;&#xA;&lt;p&gt;&lt;strong&gt;भामतीमतपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;परोक्ते दूष्य एवांशो मितैः शब्दैरनूद्यते ।&lt;/p&gt;&#xA;&lt;p&gt;दूषणं चापि हनुमद्भाष्यसूचितमुच्यते ।&lt;/p&gt;&#xA;&lt;p&gt;तत्र भामत्युक्तमधिकरणम् । प्रत्यगात्मन एव ब्रह्मत्वात्तस्य चाहमिति प्रकाशमानत्वेनासन्दिग्धत्वान्न विषयत्वम् । नाप्यविद्यानिवृत्तिः प्रयोजनम् । उक्तरीत्याऽऽत्मनि भासमानेऽपि तदनिवृत्तेः । न च वाच्यमहंप्रत्ययः स्थूलोऽहं कर्ता भोक्ता दुःखीति गृह्णाति तद्विपरीतश्च वेदान्तप्रतिपाद्यः सन्दिग्ध इति विषयादि-सिद्धिरिति । वेदान्तानामध्ययनविध्यापादितप्रयोजनवदर्थावबोधानामपि प्रबलाहं-प्रत्ययबाधितत्वेन जपमात्रोपयोगित्वेनाविवक्षितार्थत्वादुपचरितार्थत्वाद्वा । तथा च वेदान्तविचारो नारब्धव्य इति पूर्वपक्षः ।&lt;/p&gt;&#xA;&lt;p&gt;सिद्धान्तस्तु । वेदान्तवाक्यैर्ज्ञानानन्दैकरसाद्वितीयोदासीनस्वभाव आत्मोप-क्रमादिभिः प्रतिपाद्यते । न च क्रियासमभिहारेण दृगात्मतत्वमभिदधति तत्पराणि सन्ति युक्तमुपचरितार्थानीति वक्तुम् । प्रत्यक्षं तु सम्भावितदोषमपौरुषेयेण निर्दोषेणागमेन बाध्यते । तेन वेदान्तवेद्यः शुद्धोऽहंप्रत्यये न भातीति विषयादिसिद्धिरिति ॥&lt;/p&gt;</description>
    </item>
    <item>
      <title>०३ विवरणमतपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/03_vivaraNamataparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/03_vivaraNamataparIxA/</guid>
      <description>&lt;h2 id=&#34;एतन-न-परतयगबरहमकय-वषय&#34;&gt;एतेन न प्रत्यग्ब्रह्मैक्यं विषयः&lt;/h2&gt;&#xA;&lt;p&gt;&lt;strong&gt;विवरणमतपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;एतेन न प्रत्यग्ब्रह्मैक्यं विषयः । कर्तृत्वादेर्विरुद्धधर्मस्य सत्यत्वेनैक्यायोगात् । नापि तन्निवृत्तिः प्रयोजनम् । ज्ञानस्याज्ञानमात्रनिवर्तकत्वेन सत्यस्य ज्ञानान्निवृत्त्ययोगादिति प्राप्ते सत्यं कर्तृत्वभोक्तृत्वादिप्रपञ्चस्य सत्यत्वे विषयादिर्न सिध्यतीति । प्रपञ्चस्तु मिथ्यैव । अत एव भाष्येऽध्यासवर्णनमिति विवरणाभिप्रेत-मधिकरणमपि निरस्तम् । कर्तृत्वादिविशिष्टस्य सम्भावितदोषेणातत्वावेदकेन प्रत्यक्षानुमानादिना मिथ्याभेदे गृहीतेऽपि तात्विकाभेदे मानान्तरविरोधाभावेन तत्त्वंपदमुख्यार्थत्वाय तल्लक्षिते चिन्मात्रेऽभेदाप्रसक्त्या तत्त्वमसिवाक्यावैयर्थ्याय च विशिष्टस्यैव निर्दोषया श्रुत्या तात्विकाभेदबोधनसम्भवेन विषयार्थमध्यासस्या-वक्तव्यत्वात् । न च विरुद्धधर्मस्य सदा सत्त्वे भेदस्तात्विक एव स्यादिति वाच्यम् । अस्याप्यनुमानस्य श्रुतिविरुद्धत्वेनातात्विकविषयत्वात् । नापि प्रयोजनार्थं तदुक्तिः । सेत्वज्ञानाकार्यस्यापि पापस्य सेतुज्ञानान्निवृत्तेः । विस्तृतं चैतदन्यत्र । तस्मान्न विवरणमतमपि युक्तम् ।&lt;/p&gt;</description>
    </item>
    <item>
      <title>०४ रामानुजमतपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/04_rAmAnujamataparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/04_rAmAnujamataparIxA/</guid>
      <description>&lt;h2 id=&#34;कचतत-वदधवयवहरण-करय-एव-शबदन-&#34;&gt;केचित्तु वृद्धव्यवहारेण कार्य एव शब्दानां ..&lt;/h2&gt;&#xA;&lt;p&gt;&lt;strong&gt;रामानुजमतपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;केचित्तु वृद्धव्यवहारेण कार्य एव शब्दानां व्युत्पन्नतया सिद्धे ब्रह्मणि वेदान्तानाम- प्रामाण्याद्विचारो नारम्भणीय इति प्राप्ते अम्बातातादीनङ्गुल्या निर्दिश्याम्बाता-तादिशब्देषु प्रयुक्तेषु बालानां तेषु तच्छब्दानां प्रथमव्युत्पत्तिदर्शनाद् ब्रह्मणि वेदान्तानां प्रामाण्यसम्भवात्तद्विचार आरब्धव्य इति सिद्धान्त इत्याहुः । तत्र ब्रूमः। अथ कर्मविचारानन्तरमतः कर्मणां विचारितत्वादेव ब्रह्मविचारः कर्तव्य इति हि तव सूत्रार्थः । न चात्राथशब्दादिना कार्ये व्युत्पत्तिनिरासः प्रतीयते । न च सौत्रपदनिरस्यैर्हेतुभिः सूत्रावतारिकारूपपूर्वपक्षसम्भवे हेत्वन्तरेण स युक्तः । न च विधिवाक्यस्थस्यास्य ब्रह्मशब्दस्य स्वप्रधाने सिद्धे व्युत्पत्तिरद्यापि सिद्धा । येन तत्प्रयोगात्सा सूच्येत ।&lt;/p&gt;</description>
    </item>
    <item>
      <title>०५ स्वमतेन सङ्गतिनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/05_svamatena_sangatinirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/05_svamatena_sangatinirUpaNam/</guid>
      <description>&lt;h2 id=&#34;तदव-मतनतरयमधकरणमयकतमत&#34;&gt;तदेवं मतान्तरीयमधिकरणमयुक्तमिति&lt;/h2&gt;&#xA;&lt;p&gt;&lt;strong&gt;स्वमतेन सङ्गतिनिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;तदेवं मतान्तरीयमधिकरणमयुक्तमिति हृदि निधाय स्वमतेनाधिकरणमारचयति ॥ तत्रेदमित्यादिना ॥ अध्यायपादसङ्गतिस्त्विति ॥ यद्यप्येतदधिकरणाभावे शास्त्रस्येव तदेकदेशयोरध्यायपादयोरप्यारम्भासम्भवस् तथापि सिद्धे शास्त्रारम्भे पुनरध्यायाद्यारम्भाक्षेपस्यानेनासमाधानाच्छास्त्रेणेव न ताभ्यामौपोद्धातिकी सङ्गति-रित्यर्थः । यद्वा यथा तद्विजिज्ञासस्वेत्यादिब्रह्मविचारविधायकवाक्यार्थनिर्णायक-न्यायव्युत्पादकत्वाद् ब्रह्मविचाररूपेण शास्त्रेणान्तर्भावलक्षणा सङ्गतिर् न तथाऽध्यायपादाभ्याम् । समन्वयतद्विशेषाप्रतिपादकत्वादित्यर्थः । यथोक्तम् । सङ्गतिस्तावद्द्विविधा । अन्तर्भावलक्षणा आनन्तर्यलक्षणा चेति । अत एवोक्तं सुधायां ‘‘अत एवास्य सूत्रस्य न शास्त्रबहिर्भावः’’ इति । एतेन प्रथमसूत्रस्य समन्वयाद्यशेषविचारहेतुत्वाच्छास्त्रप्रथमाध्यायप्रथमपादसङ्गतय इति कल्पतरूक्तं निरस्तम् ।&lt;/p&gt;&#xA;&lt;p&gt;द्वितीयाध्यायतो व्यावृत्तस्य शास्त्रसङ्गत्यतिरिक्तस्य प्रथमाध्यायादिना सङ्गतिविशेषस्यानुक्तत्वेनाध्यायपादपीठत्वमात्रस्य न्याय्यत्वात् ।&lt;/p&gt;&#xA;&lt;h3 id=&#34;परकशक&#34;&gt;&lt;strong&gt;प्रकाशिका&lt;/strong&gt;&lt;/h3&gt;&#xA;&lt;p&gt;ननु टीकाव्याख्यार्थं प्रवृत्तस्यादावेव किं परमतनिरासेनेत्यतस्तदुपयोगं दर्शयंष्टीकामवतारयति ॥ तदेवमित्यादिना ॥ आदिसूत्रस्येति पदं हित्वा इदंशब्दप्रतीक-ग्रहणं तु मतान्तरीयाधिकरणमयुक्तमिति ग्रन्थकर्तुर्हृदयमिति ज्ञापनाय । अस्य सूत्रस्य समन्वयाद्यशेषविचारहेतुत्वात्कथमध्यायाद्यसङ्गतिरित्याक्षिप्य सङ्गतिशब्दस्यार्थद्वयमभिप्रेत्य समाधत्ते ॥ यद्यपीत्यादिना ॥ औपोद्घातिकीति ॥ अनेन टीकायां शास्त्रसङ्गतिरित्यस्य शास्त्रेणैवौपोद्घातिकीत्यर्थ उक्तः । ननु विचारकर्तव्यतासमर्थनेन शास्त्रारम्भसिद्धावपि समन्वयाध्यायो नारम्भणीय इति शङ्काया जीवभेदकगुणपूर्तिवाचिब्रह्मशब्देन समाधान-मस्ति । अन्यथा गुणपूर्त्यर्थकसमन्वयानारम्भः स्यात् । तथा च कथमध्यायासङ्गतिरिति चेन्न । तथासत्युक्तरीत्याऽविरोधाध्यायारम्भप्रयोजकत्वस्यापि सत्त्वेन ततो व्यावृत्तस्याद्या-ध्यायेन सङ्गत्यन्तरस्याभावात् पादचतुष्टयद्वारैवाध्यायचतुष्टयारम्भप्रयोजकत्वेन तदात्मक-शास्त्रारम्भप्रयोजकत्वादस्य च न शास्त्रसङ्गत्यतिरिक्ताध्यायसङ्गतिरस्तीति सुधानुसारेण सङ्गतिपदमन्यथा व्याचष्टे ॥ यद्वेति ॥ न्यायेति ॥ अधिकारिप्रयोजनविषयसत्त्वरूपन्याय-व्युत्पादकत्वादित्यर्थः ॥ यथोक्तमिति ॥ सुधायामाद्यस्य तृतीये पादे उक्तमित्यर्थः । अत्रान्तर्भावसङ्गतिष्टीकाभिमतेत्यत्रोपष्टम्भकमाह ॥ अत एवोक्तमिति ॥ अत एवास्येति ॥ जिज्ञासाविधायकवाक्यार्थनिर्णायकन्यायव्युत्पादकत्वादेवेत्यर्थः । टीकास्थतुशब्दसूचितं परमतदूषणं व्यनक्ति ॥ एतेनेति ॥ औपोद्घातिकी सङ्गतिर्नेत्यर्थकथनेनेत्यर्थः । एतच्छब्दार्थं व्यनक्ति । द्वितीयाध्यायत इति ॥&lt;/p&gt;</description>
    </item>
    <item>
      <title>०६ स्वमतेन पूर्वपक्षः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/06_svamatena_pUrvapaxaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/06_svamatena_pUrvapaxaH/</guid>
      <description>&lt;h2 id=&#34;अतर-वदरथनरणयकनययगरथनतमकमदम&#34;&gt;अत्र वेदार्थनिर्णायकन्यायग्रथनात्मकमिदम्&lt;/h2&gt;&#xA;&lt;p&gt;&lt;strong&gt;स्वमतेन पूर्वपक्षः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;अत्र वेदार्थनिर्णायकन्यायग्रथनात्मकमिदं शास्त्रमनारम्भणीयमुतारम्भणीयमिति चिन्ता । तदर्थं न्यायानुसन्धानरूपविचारो न कर्तव्य उत कर्तव्य इति । तदर्थं विचार विधेर्विषयादिकं न सम्भवत्युत सम्भवतीति । तदर्थं विषयभूतं ब्रह्म किं प्रत्यगर्थ-भूतजीव एव उत तदन्यदिति । यदि ब्रह्म प्रत्यगर्थ एव तदा तस्य निश्चितत्वेन विषयाद्यसम्भवाच्छास्त्रमनारम्भणीयमिति पूर्वपक्षे फलफलिभावः । यदि तु ब्रह्म प्रत्यगर्थादन्यत्तदा प्रत्यगर्थस्य जीवस्य निश्चितत्वेऽपि ब्रह्मणो विषयत्वसम्भवाच्छास्त्र-मारम्भणीयमिति सिद्धान्ते फलफलिभावः । एवमुत्तरत्रापि फलफलिभाव ऊह्यः । यत्र त्वस्पष्टस्तत्र वक्ष्यते ।&lt;/p&gt;&#xA;&lt;h3 id=&#34;परकशक&#34;&gt;&lt;strong&gt;प्रकाशिका&lt;/strong&gt;&lt;/h3&gt;&#xA;&lt;p&gt;अत्रेति ॥ एतदधिकरण इत्यर्थः । शास्त्रमित्यन्तं विषयः । अत्र सर्वत्र पूर्वोक्ता पूर्वपक्षकोटिः । पश्चात्तनी सिद्धान्तकोटिरित्यवसेयम् । यद्यपि टीकायां जिज्ञासा विषय इत्येवोक्तं न तु शास्त्रमिति तथापि सुधायां किमिदमारम्भणीयं न वेति शास्त्रं विषयतया स्वीकृत्य तादर्थ्येन जिज्ञासा कर्तव्या न वेत्युक्तत्वाट्टीकायामपि प्रारिप्सिततया चित्तसङ्गतशास्त्रे प्रवर्तनीयेत्यनेन प्रथमतः शास्त्र एव कर्तव्यत्वादिकोटिकसन्देहस्य सूचितत्वात् पूर्वपक्षोपसंहारे चातो न ब्रह्मजिज्ञासा कर्तव्येति नैतच्छास्त्रमारम्भणीयमिति जिज्ञासाया अकर्तव्यत्वस्य शास्त्रानारम्भहेतुत्वोक्त्या शास्त्रानारम्भोपसंहाराच्चैवमुक्तम् । जिज्ञासायाः साक्षाद्विषयत्वोक्तिस्तु टीकायां सूत्रे तस्या एव प्राधान्येनोपादानात् । सूत्रे च श्रुत्यनुसारात्सैवोपात्ता । भाष्ये च तस्या एव कर्तव्यत्वसमर्थनाच्चेति । इदं प्रारिप्सिततया चित्तसङ्गतम् । वेदार्थेत्यादि तु वक्ष्यमाणनिर्विषयत्वरूपहेतुविशदीकरणायेति ध्येयम् । पूर्वपक्षादिप्रमेयस्य निष्कृष्टतया हृद्यारोहाय तदर्थचिन्तामाह ॥ तदर्थमिति ॥ यद्यप्ययं सन्देहो न ग्रन्थकर्तुः । सर्वज्ञत्वात्तस्य । नापि परस्य । शास्त्रस्यैवानाकलनात् । तथापि शास्त्रनिर्वृत्त्यनन्तरं, तद्दृष्ट्वा परः सन्दिहीतेति तदीयसन्देहप्रदर्शनमेतदिति सुधाया-मेवोक्तम् । विचारविधेस् तद्विजिज्ञासस्वेत्यादिविधेरित्यर्थः ।&lt;/p&gt;</description>
    </item>
    <item>
      <title>०७ स्वमतेन सिद्धान्तः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/07_svamatena_siddhAntaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/07_svamatena_siddhAntaH/</guid>
      <description>&lt;h2 id=&#34;एव-परपत-सदधनतत-भगवत-सतरकरण&#34;&gt;एवं प्राप्ते सिद्धान्तितं भगवता सूत्रकारेण&lt;/h2&gt;&#xA;&lt;p&gt;&lt;strong&gt;स्वमतेन सिद्धान्तः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;एवं प्राप्ते सिद्धान्तितं भगवता सूत्रकारेण ॥ अथातो ब्रह्मजिज्ञासेति ॥ सिद्धान्तसंक्षेपस्तु ।&lt;/p&gt;&#xA;&lt;p&gt;जिज्ञास्यं ब्रह्मशब्देन गुणपूर्त्यभिधायिना ।&lt;/p&gt;&#xA;&lt;p&gt;अपूर्णत्वेनानुभूताज्जीवाद्भिन्नं प्रतीयते ॥&lt;/p&gt;&#xA;&lt;p&gt;जिज्ञास्यमेव ब्रह्म । ‘तद्विजिज्ञासस्व तद् ब्रह्म’ इत्यादिश्रुतेः श्रौतब्रह्मशब्दोक्त्या गुणपूर्त्याऽल्पगुणत्वेनानुभूयमानाज्जीवाद्भिन्नत्वेन सन्दिग्धत्वाच्च,&lt;/p&gt;&#xA;&lt;p&gt;निर्दोषश्रुतिसाक्षिभ्यां प्रमिते ब्रह्मजीवयोः ।&lt;/p&gt;&#xA;&lt;p&gt;गुणपूर्त्यल्पगुणते मिथ्येति च न युज्यते ॥&lt;/p&gt;&#xA;&lt;h3 id=&#34;परकशक&#34;&gt;&lt;strong&gt;प्रकाशिका&lt;/strong&gt;&lt;/h3&gt;&#xA;&lt;p&gt;‘‘तथा हीत्यादि अल्पगुणत्वेनानुभवात्’’ इत्यन्तटीकां न्यायविवरण-विवरणपरां व्याख्यातुं पूर्वपक्षोपमर्दकं सिद्धान्तप्रमेयं सङ्गृह्णाति ॥ जिज्ञास्यमिति ॥ यद्यपि ब्रह्मशब्दः पूर्णतामात्रवाची तथापि योग्यतया गुणानामन्वयः । अपूर्णत्वेनेति ॥ गुणैरिति सम्बन्धः । साध्यहेत्वोरप्रतीतेः, कुत्रत्येन ब्रह्मशब्देनेत्यप्यप्रतीतेर्भिन्नत्वोक्तेरुपयोगादृष्टेश्च कारिकां व्याचष्टे ॥ जिज्ञास्यमेवेति ॥ श्रुत्युक्तापि जिज्ञासा न कार्या । असन्दिग्ध-त्वेनाविषयत्वादित्युक्तमित्यत आह ॥ श्रौतेति ॥ अयमर्थः । ब्रह्मशब्दो गुणपूर्ति-निमित्तकः सन् तद्योग्यमपूर्वं वस्तु बोधयन् जीवापूर्णत्वानुभवसाहित्येन जीवाद्भिन्नमेव बोधयति यदा तदानीमेवापूर्णत्वेन जीवं गृह्णन्ननुभवो ब्रह्मपदोक्ताद्गुणपूर्णाद्वस्तुनो भिन्नमेव गृह्णाति ।&lt;/p&gt;</description>
    </item>
    <item>
      <title>०८ प्रणवस्यादिसूत्रावयवत्वसमर्थनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/08_praNavasyAdisUtrAvayavatvasamarthanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/08_praNavasyAdisUtrAvayavatvasamarthanam/</guid>
      <description>&lt;h2 id=&#34;ननवतरनवयखयन-ततर-तरथमलतवमतयङकरसय-&#34;&gt;नन्वत्रानुव्याख्याने ‘‘तत्र ताराथमूलत्व’’मित्योङ्कारस्य ..&lt;/h2&gt;&#xA;&lt;p&gt;&lt;strong&gt;प्रणवस्यादिसूत्रावयवत्वसमर्थनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;नन्वत्रानुव्याख्याने ‘‘तत्र ताराथमूलत्व’’मित्योङ्कारस्य सूत्रादित्वमुक्त्वा ‘‘ओतत्ववाची ह्योङ्कार’’ इति स व्याख्यातः । सुधायां च ‘‘स्रवत्यनोङ्कृतं ब्रह्म परस्ताच्च विशीर्यते’’ इति श्रुतिबलात्प्रतिसूत्रं ब्रह्मविद्यात्वादाद्यन्तयोरोङ्कारस्योहः कार्यः । न चोह्यमानं वाक्यात्पृथक् । मन्त्रेष्वप्यूह्यमानस्य तदनवयवत्वप्रसङ्गात् । ओङ्कारार्थस्य प्रथमसूत्रवाक्यार्थे समन्वयेनावयवत्वनिश्चयाच्च । असंहिततया निर्देशस्तु सर्वसूत्रेष्वनुगतिसूचनार्थ’’ इत्युक्तम् । तत्कथम् । सूर्यायेत्यूहं प्रति अग्नय इत्यादेरिव प्रकृते स्थानिनोऽभावात् । यथोक्तं–&lt;/p&gt;&#xA;&lt;p&gt;‘‘प्राकृतस्थानपतितपदार्थान्तरकार्यतः ।&lt;/p&gt;&#xA;&lt;p&gt;ऊहः प्रयोगो विकृत ऊह्यमानतयोदितः’’ इति ॥&lt;/p&gt;&#xA;&lt;p&gt;न चोहशब्देनाध्याहारो लक्ष्यत इति वाच्यम् । ‘‘सं यज्ञपतिराशिषा इषे त्वा’’ इत्यादाविव साकाङ्क्षत्वाभावात् ।&lt;/p&gt;</description>
    </item>
    <item>
      <title>०९ अद्वैत्युक्ताथशब्दार्थपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/09_advaityuktAthashabdArthaparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/09_advaityuktAthashabdArthaparIxA/</guid>
      <description>&lt;h2 id=&#34;नन-परतवचनदयभवन-परशनदयरथतवसमभवऽप&#34;&gt;ननु प्रतिवचनाद्यभावेन प्रश्नाद्यर्थत्वासम्भवेऽपि&lt;/h2&gt;&#xA;&lt;p&gt;&lt;strong&gt;अद्वैत्युक्ताथशब्दार्थपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;ननु प्रतिवचनाद्यभावेन प्रश्नाद्यर्थत्वासम्भवेऽपि ‘‘अथशब्दानुशासनम्’’ इत्यादा-विवारम्भरूपाधिकारार्थोऽथशब्दः कस्मान्न स्यात् । अत्र परेषां भाष्यं ‘‘ब्रह्मजिज्ञासाया अनधिकार्यत्वा’’दिति । तन्न । इच्छाया आरभ्यत्वासम्भवेऽपि विवरणरीत्या जिज्ञासाशब्दस्य विचारलक्षकत्वे तस्यारभ्यत्वसम्भवात् । ननु आनन्तर्याभिधानमुखेन शास्त्रीयस्याधिकारिणो न्यायतः समर्पणाभावे विचारो निरधिकारिकोऽननुष्ठेयः स्यादित्यधिकारितद्विशेषणप्रयोजनलाभायानन्तर्यार्थतेति चेत् । न तावद्विचारविधौ त्वत्पक्षे मुमुक्षुरधिकारी मोक्षश्च फलमिति युक्तम् । विचारो मोक्षसाधनतया न प्राप्त इति तद्विधेरपूर्वविधित्वापातात् । मुमुक्षोरपि ज्ञानकामनां विना विचारेऽप्रवृत्तेः । त्वन्मते च वक्ष्यमाणरीत्या ज्ञानकामनानुपपत्तेश्च ।&lt;/p&gt;&#xA;&lt;h3 id=&#34;परकशक&#34;&gt;&lt;strong&gt;प्रकाशिका&lt;/strong&gt;&lt;/h3&gt;&#xA;&lt;p&gt;एवमोङ्कारव्याख्यानं समर्थ्य अधिकारानन्तर्यार्थो ऽयमथशब्द इत्यथ-शब्दव्याख्यानं समर्थयितुमाक्षिपति ॥ नन्विति ॥ ‘‘मङ्गलानन्तरारम्भप्रश्नकार्त्स्न्येष्वथो अथे’’त्यभिधानात् प्रतिवचनाभावेन ‘‘अथ भगवन्तं ब्रूते’’त्यादाविव प्रश्नार्थत्वायोगेऽपि कार्त्स्न्येन ब्रह्मविचारकरणस्य बाधेन तदर्थकत्वायोगेऽपि मङ्गलस्य वक्ष्यमाणदिशा वाच्यार्थत्वाभावेऽप्यारम्भार्थत्वं किं न स्यादित्यर्थः । आदिपदात् ‘अथ योगानुशासनम्’ इत्यादेर्ग्रहणम् । एवमाक्षिप्तस्य स्वयं समाधानं करिष्यन्यदत्राद्वैतिनां परिहारभाष्यं ‘‘तत्राथशब्द आनन्तर्यार्थः परिगृह्यते । नाधिकारार्थः । ब्रह्मजिज्ञासाया अनधिकार्य-त्वात् । मङ्गलस्य च वाक्यार्थे समन्वयाभावादर्थान्तरप्रयुक्त एव ह्यथशब्दः श्रुत्या मङ्गलप्रयोजनो भवति । पूर्वप्रकृतापेक्षायाश्च फलत आनन्तर्याव्यतिरेका’’दित्यन्तं (भाष्यं) क्रमेण दूषयितुं ‘अनधिकार्यत्वात्’ इत्युक्तं तावद्दूषयितुमनुवदति ॥ अत्रेति ॥ इच्छाया इति ॥ जिज्ञासापदमुख्यार्थभूतज्ञानेच्छाया इत्यर्थः ।&lt;/p&gt;</description>
    </item>
    <item>
      <title>१० विशिष्टाद्वैत्युक्ताथशब्दार्थपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/10_vishiShTAdvaityuktAthashabdArthaparIx/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/10_vishiShTAdvaityuktAthashabdArthaparIx/</guid>
      <description>&lt;h2 id=&#34;कचतत-नतयनतयवसतववकदन&#34;&gt;केचित्तु नित्यानित्यवस्तुविवेकादीनि..&lt;/h2&gt;&#xA;&lt;p&gt;&lt;strong&gt;विशिष्टाद्वैत्युक्ताथशब्दार्थपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;केचित्तु नित्यानित्यवस्तुविवेकादीनि न ब्रह्ममीमांसाधिकारिविशेषणानि । तेषां तत्साध्यत्वेनान्योन्याश्रयात् । न च ब्रह्मज्ञानफलमेव नित्यमन्यदनित्यमिति विवेको वैशेषिकादिशास्त्रान्तरात् । प्रथममेवाध्ययनविधिवश्यतया पुरुषस्य शास्त्रान्तरा-नवकाशात् । तत्रोक्तनित्यानित्यविवेकस्य वेदान्तविरुद्धत्वाच्च । नापीतिहास-पुराणादिना । विचारात्प्राक् तेन तदनिश्चयात् । अन्यथा ब्रह्मनिश्चयोऽपि तेनैव स्यात् ।&lt;/p&gt;&#xA;&lt;p&gt;शमदमादीनि तु निदिध्यासनाङ्गानि । ‘‘तस्मादेवंविच्छान्तो दान्त उपरत-स्तितिक्षुः समाहितो भूत्वाऽत्मन्येवात्मानं पश्येत्’’ इति श्रुतावेवंविच्छब्देन शास्त्रजन्यज्ञानमनूद्य पश्येदिति निदिध्यासनाङ्गतया तेषां विधानात् । न तु विचाराङ्गानि । इहैव विचारशास्त्रे ‘‘शमदमाद्युपेतः स्यात्’’ इत्यत्र तद्विधाना-दित्याहुः । तन्न । ‘‘यत्त्वादौ श्रद्धया सिद्धं पुनर्न्यायेन साधितम्’’ इति न्यायेन ‘‘अनित्यत्वात्सदुःखत्वान्न धर्माद्याः परं सुखम् । मोक्ष एव परानन्दः’’ इत्यादीतिहासादिना वा, ‘‘नास्त्यकृतः कृतेन’’ इत्यादिश्रुतित आपाततो वा, श्रुतिमूलहितैषिपित्रादिवाक्येन वा, श्रवणेन वा मननात्मकविचारात्प्रागपि श्रद्धामात्रेण नित्यानित्यविवेकसिद्धेः ।&lt;/p&gt;</description>
    </item>
    <item>
      <title>११ स्वरीत्या अथशब्दस्य अधिकारानन्तर्यार्थत्ववर्णनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/11_svarItyA_athashabdasya_adhikArAnantar/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/11_svarItyA_athashabdasya_adhikArAnantar/</guid>
      <description>&lt;h2 id=&#34;टकय-ततफलतयत-पठ-सध&#34;&gt;टीकायां तत्फलतयेति पाठः साधुः&lt;/h2&gt;&#xA;&lt;p&gt;&lt;strong&gt;स्वरीत्या अथशब्दस्य अधिकारानन्तर्यार्थत्ववर्णनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;टीकायां तत्फलतयेति पाठः साधुः । न तु तत्परतयेति । विघ्नोत्सारणासाधारण-कारणरूपस्य विष्णुस्मरणाथशब्दोच्चारणादेर्मङ्गलस्याशब्दार्थत्वेन तत्परत्वायोगात् । प्रशस्तरूपमङ्गलात्मकस्य ब्रह्मणोऽथशब्दावयवाकारार्थत्वेऽपि तस्येहाप्रस्तुतत्वात् । ‘‘तस्याभिधेयमर्थमाह’’ इत्युत्तरग्रन्थाननुगुणत्वात् । ‘‘मङ्गलप्रयोजनक’’ इति सुधाग्रन्थविरोधाच्च । ‘‘मङ्गलोक्त्यादेः’’ इति टीकाया अपि विघ्ननिवर्तक-शब्दोच्चारणादेरित्येवार्थः । अन्यथा ‘‘शङ्खवीणावेणुध्वनिवत् श्रुतितो माङ्गलिक-त्वात्’’ इति सुधाविरोधात् । तत्परतयेति पाठेऽप्ययमेवार्थोऽनुसन्धेयः । एवं च ‘अथशब्दो मङ्गलार्थः’ इति भाष्यस्य, अथशब्दो विघ्नोत्सारणासाधारणकारणा-त्मकानुष्ठेयविष्णुस्मरणाथशब्दोच्चारणरूपमङ्गलप्रयोजनकः, प्रशस्तरूपाननुष्ठेय-रूपविष्ण्वभिधायकश्चेत्यर्थद्वयं द्रष्टव्यम् ।&lt;/p&gt;&#xA;&lt;p&gt;द्वितीयमाक्षिपतीति ॥ अवश्यवक्तव्यार्थत्वार्थाधिक्ययोस्तदभावयोश्च लोके शब्दान्तरेषु दर्शनादथशब्दे तत्सन्देहेन प्रश्नमात्रमाद्यतृतीययोः । द्वितीये तु स्वरूपाधिक्यस्य शब्दान्तरेष्वदर्शनादथशब्दे तदाक्षेप इति भावः ।&lt;/p&gt;</description>
    </item>
    <item>
      <title>१२ स्वरीत्या अतश्शब्दार्थवर्णनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/12_svarItyA_atashshabdArthavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/12_svarItyA_atashshabdArthavarNanam/</guid>
      <description>&lt;h2 id=&#34;नन-परकतसय-हततववचकनतशबदन-कथमद-लभयम&#34;&gt;ननु प्रकृतस्य हेतुत्ववाचकेनातःशब्देन कथमिदं लभ्यम्&lt;/h2&gt;&#xA;&lt;p&gt;&lt;strong&gt;स्वरीत्या अतश्शब्दार्थवर्णनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;ननु प्रकृतस्य हेतुत्ववाचकेनातःशब्देन कथमिदं लभ्यम् । अधिकारिविशेषणत्वेन मोक्षस्य प्रकृतत्वेृपि तं प्रति नारायणप्रसादस्य साधनत्वादेरप्रकृतत्वेन तस्य ‘अतः’ इत्यत्र प्रातिपदिकेन परामर्शासम्भवेन तस्य विचारकर्तव्यतायां हेतुत्वस्य विभक्त्योक्त्ययोगात् । मैवम् । ‘‘यमेवैष वृणुते’’ इत्यादिश्रुत्या प्रयोजना-भावप्रयुक्तानारम्भणीयत्वशङ्कानिरासहेतोरन्यस्याभावात् ‘‘स्रुवेणावद्यति’’ इत्यादौ ‘‘द्रवद्रव्यम्’’ इति वत्, ‘यत इत्यादि भाष्योक्ताध्याहारेण शब्दतः प्रकृतत्व-सम्भवात् । अत एव ‘‘यत्रानवसरः’’ इति श्लोको ‘‘यतः’’ इत्याद्यध्याहार-समर्थनपरतयापि व्याख्येयः ।&lt;/p&gt;&#xA;&lt;p&gt;यद्वा जन्मादिसूत्रे प्रामाणिकत्वाज्जगत इदंशब्देन परामर्शवदत्रापि प्रसादादेर्मोक्षहेतुत्वादेः प्रामाणिकत्वादेतच्छब्देन परामर्शः । बुद्धिसन्निधानमेव हि प्रकृतत्वम् । अत एव ‘‘तमेवं विद्वान्’’ इत्यादिना तस्य प्रामाणिकता दर्शिता भाष्ये ।&lt;/p&gt;</description>
    </item>
    <item>
      <title>१३ भामतीविवरणोक्तातश्शब्दार्थपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/13_bhAmatIvivaraNoktAtashshabdArthaparIx/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/13_bhAmatIvivaraNoktAtashshabdArthaparIx/</guid>
      <description>&lt;h2 id=&#34;भमतय-त-बरहमशबदन-ततपरमण-वद&#34;&gt;भामत्यां तु– ‘‘ब्रह्मशब्देन तत्प्रमाणं वेद..&lt;/h2&gt;&#xA;&lt;p&gt;&lt;strong&gt;भामतीविवरणोक्तातश्शब्दार्थपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;भामत्यां तु– ‘‘ब्रह्मशब्देन तत्प्रमाणं वेद उपस्थापितोऽत इति परामृश्यते । स च योग्यत्वात्तद्यथेहेत्यादिः । तथा च ब्रह्मज्ञानकर्मणोर्नित्यानित्यफलत्व-प्रतिपादकादागमादिहामुत्र फलभोगविरागादि ततश्च ब्रह्मजिज्ञासा । एवं च नात-श्शब्देन जिज्ञासां प्रति साधनकलापस्य हेतुतोच्यते । येन पौनरुक्त्यम् । किन्तु तत्स्वरूपालाभपरिहारोऽभिधीयते’’ इत्युक्तम् । तन्न । हेतोर्विचारकर्तव्यत्वादिरूप-साध्यान्वयत्यागेन विरागादिसाधनान्वयायोगात् । अथशब्दार्थानन्तर्योपसर्जनस्य विरागस्यातश्शब्दोक्तहेत्वन्वयायोग्यत्वाच्च । अथशब्दोपस्थापितविरागेणैव स्वजन-कस्य तद्यथेत्यादेर्वाक्यस्य साक्षादेवोपस्थापनसम्भवे ब्रह्मशब्देन परम्परयोप-स्थापनोक्त्ययुक्तेश्च । विरागहेतुत्वेन त्वदभिप्रेतसत्यानृतविवेके नेह नानेत्यादेरेव हेतुतया वक्तव्यत्वेन तद्यथेत्याद्युक्त्ययुक्तेश्च ।&lt;/p&gt;&#xA;&lt;p&gt;विवरणे तु अथशब्दगृहीताया एव साधनकलापस्य ब्रह्मविचारहेतुताया ‘‘अक्षय्यं ह वै चातुर्मास्ययाजिनः सुकृतम्’’ इत्यादिनाऽपवादशङ्कायां प्राप्तायां तन्निराकरणं पुनरथशब्दोक्तहेतुत्वाभिधायिनाऽतश्शब्देन क्रियत इत्युक्तम् । तदपि न । अथशब्दोक्तानधिकाभिधायिनाऽपवादशङ्कानिरासेऽथशब्देनैव तन्निरासप्रसङ्गात् । हेतुत्वसाधकहेतोः कथन एवापवादशङ्कानिरासः न तूक्तस्यैव हेतुत्वस्य पदान्तरेण कथन इति दिक् ।&lt;/p&gt;</description>
    </item>
    <item>
      <title>१४ विशिष्टाद्वैत्युक्तातःशब्दार्थपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/14_vishiShTAdvaityuktAtaHshabdArthaparIx/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/14_vishiShTAdvaityuktAtaHshabdArthaparIx/</guid>
      <description>&lt;h2 id=&#34;कचतत-अथशबद-जजञसवशषणभतकलपर&#34;&gt;केचित्तु अथशब्दो जिज्ञासाविशेषणीभूतकालपरः&lt;/h2&gt;&#xA;&lt;hr&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;केचित्तु अथशब्दो जिज्ञासाविशेषणीभूतकालपरः । न हि ब्रह्मविचारस्य कर्तव्यतामात्रं साध्यं किन्तु धर्मजिज्ञासानन्तर्यविशिष्टम् । अतश्शब्दस्य तु तस्मिन्विशिष्टे साध्ये कर्मणामल्पास्थिरफलत्वनिर्णयसहितो ब्रह्मज्ञानस्यानन्तस्थिर-फलताऽऽपातप्रतीतिरूपो विशिष्टो हेतुरर्थः । ततश्च सार्थकं पदद्वयमित्याहुः । तदपि न । अथशब्दस्योक्तप्रतीत्याऽऽनन्तर्यार्थत्वेऽकारणादानन्तर्योक्तेर्वैयर्थ्येनाथशब्देनैव तस्या हेतुत्वलाभादतःशब्दवैयर्थ्यात् । अथशब्दस्यान्यानन्तर्यार्थत्वे तु नोक्तप्रतीति-हेतुत्ववाचकत्वमतश्शब्दस्य । प्रकृतस्य हेतुत्वार्थोऽतश्शब्द इत्यस्य त्वन्मतस्य भङ्गात् । किञ्च सिद्धे व्युत्पत्त्यभावाद्विचाराकर्तव्यत्वे त्वद्रीत्या पूर्वपक्षिते ब्रह्मविचार-कर्तव्यतामात्रं सिद्धान्तयितव्यम् । न तूक्तानन्तर्यविशिष्टम् । न हि सिद्धे व्युत्पत्त्यभावेऽन्यदापि विचारस्य कर्तव्यता सिध्यति । तदेवं—&lt;/p&gt;&#xA;&lt;p&gt;अथशब्देनाधिकारमत इत्यमुना फलम् ।&lt;/p&gt;&#xA;&lt;p&gt;ब्रह्मशब्देन विषयं सूचयामास सूत्रकृत् ॥&lt;/p&gt;</description>
    </item>
    <item>
      <title>१५ विषयफलयोर् भामत्युक्तजिज्ञासापदलभ्यत्वपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/15_viShayaphalayoH_bhAmatyuktajijnAsApad/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/15_viShayaphalayoH_bhAmatyuktajijnAsApad/</guid>
      <description>&lt;h2 id=&#34;भमतय-त-नशचत-जजञसयगतसनदगधतवन-बरहमव-वषय&#34;&gt;भामत्यां तु निश्चिते जिज्ञासायोगात्सन्दिग्धत्वेन ब्रह्मैव विषयः&lt;/h2&gt;&#xA;&lt;p&gt;&lt;strong&gt;विषयफलयोर् भामत्युक्तजिज्ञासापदलभ्यत्वपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;भामत्यां तु निश्चिते जिज्ञासायोगात्सन्दिग्धत्वेन ब्रह्मैव विषयः । ज्ञानमेवेच्छा-विषयत्वेन प्रयोजनमिति जिज्ञासापदेनैव विषयप्रयोजने सूचिते इत्युक्तम् । तन्न । न हि पूर्वपक्षिणा ब्रह्मज्ञाने इच्छामङ्गीकृत्य तद्विचार आक्षिप्तः । किं तु विषयाद्य-भावेनेच्छैव नोदेतुं युक्तेत्याक्षिप्तम् । न च तं प्रतीच्छाया विषयादिसाधनं युक्तम् । विवरणे तु अथशब्देनाधिकारी जिज्ञासापदेनेच्छाविषयत्वेन ब्रह्मज्ञानं प्रयोजनम् अर्थादधिकारिविशेषणं मोक्षो ब्रह्मज्ञानफलं विषयश्च सूचित इत्युक्तम् । तदपि न । त्वन्मते जिज्ञासापदस्य विचारलक्षकत्वेनेच्छापरत्वस्याभावात् । न हि विषं बुभुक्षते, कूलं पिपतिषतीत्यनेन विषभक्षणादेरिष्टत्वसिद्धिः । प्रतीतस्यापि मुख्यार्थस्य त्यक्तत्वात् । पूर्वपक्षिणेच्छानङ्गीकाराच्च । त्वन्मते ज्ञानेच्छाऽसम्भवस्योक्तत्वाच्च । मुमुक्षाया अधिकारिविशेषणत्वनिरासाच्च । विषयसूचनं त्वसन्दिग्धादन्यसूचनं विना न शक्यम् । अन्यथा शास्त्रारम्भसामर्थ्यादेव वा कर्तव्यतोक्तिसामर्थ्यादेव वा तत्प्रयोजकविषयादिसूचनसम्भवाज्जिज्ञासापदादिना तत्सूचनोक्त्ययुक्तिरिति ।&lt;/p&gt;</description>
    </item>
    <item>
      <title>१६ ब्रह्मशब्दस्य स्वरीत्या विष्णुवाचित्वं, अद्वैतमतपरीक्षा च</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/16_brahmashabdasya_svarItyA_viShNuvAchit/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/16_brahmashabdasya_svarItyA_viShNuvAchit/</guid>
      <description>&lt;h2 id=&#34;बरहमशबदशच-अथ-कसमदचयत-बरहमत-बहनत-हयसमनगण&#34;&gt;ब्रह्मशब्दश्च ‘‘अथ कस्मादुच्यते ब्रह्मेति बृहन्तो ह्यस्मिन्गुणाः’’&lt;/h2&gt;&#xA;&lt;p&gt;&lt;strong&gt;ब्रह्मशब्दस्य स्वरीत्या विष्णुवाचित्वं, अद्वैतमतपरीक्षा च&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;ब्रह्मशब्दश्च ‘‘अथ कस्मादुच्यते ब्रह्मेति बृहन्तो ह्यस्मिन्गुणाः’’ इत्यादि श्रुतिबलाद्गुणपूर्त्यर्थः । परपक्षेऽखण्डस्य ब्रह्मपदलक्ष्यस्यैव जिज्ञास्यत्वात् श्रुतिसूत्रस्थब्रह्मपदस्यैव मुख्यार्थत्यागः । यच्च परैर्ब्रह्मणो जीवाद्भेदे तद्रूपविकल-त्वेनाल्पत्वं स्यादिति निरङ्कुशमहत्त्वासिद्धेस्त्रिविधपरिच्छेदाभावरूपमहत्त्वार्थेन ब्रह्म-पदेनैव जीवाभेदसिद्धिरित्युक्तम् । तन्न । तेनैव घटाद्यभेदप्रसङ्गात् । जीवस्वरूपस्य तात्विकत्वाद्घटादेश्चातथात्वाद्वैषम्यमिति चेन्न । देशकालयोरतात्विकत्वेऽपि गगनादाविव घटादौ तात्विकस्य वा स्वतुल्यसद्रूपस्य वा देशाद्यपरिच्छेदस्या-भावेनाल्पत्ववदभेदस्यापरिच्छेदरूपत्वे वस्तुनो घटादेरतात्त्विकत्वेऽपि ब्रह्मणि तात्त्विकस्य स्वतुल्यसद्रूपस्य वा वस्त्वपरिच्छेदस्याभावेनाल्पत्वप्रसङ्गात् । न च परिच्छेदकस्य देशादेर्घटतुल्यसद्रूपत्वाद्घटादेर्देशतोऽल्पता । ब्रह्मणि तु परिच्छेदकस्य घटादेर्वस्तुनः स्वतुल्यसद्रूपत्वाभावात्तदभेदाभावेऽपि न वस्तुतोऽल्पता । जीवस्य तु ब्रह्मतुल्यसद्रूपत्वात्तदभेदाभावे वस्तुतोऽल्पता स्यादिति वाच्यम् । तत्वतः सद्रूपे ब्रह्मणि व्यवहारतः सद्रूपदेशादिना परिच्छेदेऽपि महत्त्वसिद्धिप्रसङ्गात् । स्वतुल्यसद्रूपघटाद्यनात्मकेऽपि गगनादावल्पत्वबुद्ध्यभावाच्च । अन्यथा काला-परिच्छिन्नेऽपि परमाण्वादौ देशपरिच्छेदेनाल्पत्वबुद्धिवदुभयापरिच्छिन्नेऽपि गगनादौ भेदमात्रेण परिच्छिन्नत्वबुद्धिः स्यात् ।&lt;/p&gt;</description>
    </item>
    <item>
      <title>१७ ब्रह्मशब्दस्य अद्वैत्युक्तकालवस्त्वपरिच्छिन्नार्थकत्वपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/17_brahmashabdasya_advaityuktakAlavastva/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/17_brahmashabdasya_advaityuktakAlavastva/</guid>
      <description>&lt;h2 id=&#34;नन-घटद-सवतलयसदरपदशदपरचछऽदलपतव&#34;&gt;ननु घटादौ स्वतुल्यसद्रूपदेशादिपरिच्छेऽदोल्पत्वं..&lt;/h2&gt;&#xA;&lt;p&gt;&lt;strong&gt;ब्रह्मशब्दस्य अद्वैत्युक्तकालवस्त्वपरिच्छिन्नार्थकत्वपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;ननु घटादौ स्वतुल्यसद्रूपदेशादिपरिच्छेऽदोल्पत्वं, ब्रह्मणि घटादिप्रतियोगिको भेदरूपो वस्तुपरिच्छेदो न स्वतुल्यसद्रूप इति नाल्पत्वमिति चेन्मैवम् । तथात्वे घटादिवज्जीवादपि स्वतुल्यसद्रूपभेदाभावमात्रेण महत्त्वसिद्ध्या जीवाभेदासिद्धेः । गगनादौ स्वतुल्यसद्रूपो देशाद्यपरिच्छेदो महत्त्वम् । न च ब्रह्मणि घटादि-प्रतियोगिकोऽभेदरूपोऽपरिच्छेदस्तथेति महत्त्वहानिप्रसङ्गाच्च । किञ्च स्वतुल्य-सद्रूपस्यापरिच्छेदस्याभावे तादृशपरिच्छेदः स्यादेव । तात्विकस्यातात्विकादपि स्वतुल्यसद्रूपभेदस्य नेदं रूप्यमिति दर्शनात् । तस्माद् ब्रह्मणो जगतो व्यावृत्तिम-परिच्छिन्नतां चाभिलषता भेदस्य परिच्छेदतैव त्याज्या । परिच्छिन्नाद्भेदेऽपरिच्छेदस्यैव सिद्धेः ।&lt;/p&gt;&#xA;&lt;p&gt;किञ्च निरङ्कुशमहत्त्वार्थं ब्रह्मणः सर्वात्मकत्वे अल्पदेशादधिकदेशेऽल्प-गुणादधिकगुणे च महत्त्वबुद्धिवदेकात्मकाद्गगनादितोऽनेकात्मकराश्यादौ महत्त्व-बुद्धिस्स्यात् । अवयवानेकत्वेपि परिमाणोत्कर्षादिनैव महत्त्वम् । निबिडानेका-वयवायः पिण्डादपि विरलाल्पावयवे तूलराश्यादौ महत्त्वबुद्धेः । किञ्चापरिच्छेदस्य ब्रह्मानन्यत्वे बृंहतिधात्वर्थस्य भावेऽपि प्रत्ययार्थाभावेनापरिच्छिन्नत्वासिद्धिः । अन्यत्वेपि तात्विकत्वे सुतराम् । तद्रूपविकलत्वात् । अतात्विकत्वे तत्वतः परिच्छिन्नत्वापत्तिः ।&lt;/p&gt;</description>
    </item>
    <item>
      <title>१८ ब्रह्मजिज्ञासा इति समासशोधनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/18_brahmajijnAsA_iti_samAsashodhanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/18_brahmajijnAsA_iti_samAsashodhanam/</guid>
      <description>&lt;h2 id=&#34;अतर-परर-बरहमण-जजञसत-षषठसमस&#34;&gt;अत्र परैर् ब्रह्मणो जिज्ञासेति षष्ठीसमासः&lt;/h2&gt;&#xA;&lt;p&gt;&lt;strong&gt;ब्रह्मजिज्ञासा इति समासशोधनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;अत्र परैर् ब्रह्मणो जिज्ञासेति षष्ठीसमासः । न चतुर्थीसमासः । षष्ठी च कर्मणि । न तु शेषे । कर्मणि षष्ठ्या हि प्रतीत्यनुबन्धितया जिज्ञासापेक्षितकर्मणः साक्षाल्लाभः । शेषषष्ठ्यां तु सामान्यद्वारेणेति कुसृष्टिः । शेषषष्ठीपक्षे तद्विजिज्ञासस्वेति साक्षाज्जिज्ञासाकर्मत्वप्रतिपादकश्रुत्यननुगमश्चेति शेषषष्ठी निराकृता । तदयुक्तम् । परपक्षे विचारजन्यज्ञानाकर्मणो ब्रह्मणो विचारकर्मत्वा-योगात् । अपरोक्षवृत्तिव्याप्यस्य फलव्याप्यत्वनियमाच्च । स्वपक्षे कर्मणि षष्ठ्यामपि प्रमाणसाधनप्रयोजनादिपरिकरयुक्तस्यैव ब्रह्मणो जिज्ञासाकर्मत्वान्न प्रमाणादि-विचारस्याप्रतिज्ञातताप्रसङ्गः । कृद्योगलक्षणा च षष्ठी समस्यत इति प्रतिप्रसवा-त्प्रतिपदविधाना षष्ठी न समस्यत इत्यस्य निषेधस्य नायं विषय इति ।&lt;/p&gt;</description>
    </item>
    <item>
      <title>१९ स्वमतरीत्या जिज्ञासाशब्दस्य विचारार्थकत्वम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/19_svamatarItyA_jijnAsAshabdasya_vichArA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/19_svamatarItyA_jijnAsAshabdasya_vichArA/</guid>
      <description>&lt;h2 id=&#34;यकतयनसनधनतमक-मननपरनमक-वचर-जजञस&#34;&gt;युक्त्यनुसन्धानात्मको मननापरनामको विचारो जिज्ञासा&lt;/h2&gt;&#xA;&lt;p&gt;&lt;strong&gt;स्वमतरीत्या जिज्ञासाशब्दस्य विचारार्थकत्वम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;युक्त्यनुसन्धानात्मको मननापरनामको विचारो जिज्ञासा । सुधायां ‘‘जिज्ञासा नाम युक्त्यनुसन्धानात्मकविचारापरपर्यायं मननम्’’ इत्युक्तत्वात् । न्यायनिबन्ध-नात्मकशास्त्रारम्भणीयत्वस्य न्यायानुसन्धानकर्तव्यतोक्तिमात्रेण सिद्धेश्च । न ह्यौपदेशिकवाक्यार्थग्रहणलक्षणश्रवणस्य कर्तव्यता उक्तरूपशास्त्रस्यारम्भणीयत्वे हेतुः । ‘‘श्रवणजं ज्ञानं पूर्ववृत्तम्’’ इति सुधायां मीमांसातस्तस्य पूर्ववृत्तत्वेनोक्ततया शास्त्रस्यारम्भणीयत्वं विनापि तत्कर्तव्यतासिद्धेः । ‘‘श्रवणादिरूपा जिज्ञासा कार्या’’ इति टीकायां त्वतद्गुणसंविज्ञानबहुव्रीहिणा विचार एवोक्तः । अत एव ‘‘विचारेऽपि तत्प्रयोगात्’’ इत्युत्तरग्रन्थः । यद्वा यथा श्रवणनिदिध्यासने विहितत्वान्मुमुक्षुणा कार्ये तथा मननमपीति दृष्टान्ततया तयोरुपादानम् । न तु शास्त्रारम्भहेतुतया । अथवा निदिध्यासनस्याकर्तव्यत्वे तदङ्गमननस्यापि तथात्वा-त्परम्परया निदिध्यासनकर्तव्यता आरम्भणीयत्वे हेतुः । तथा प्रतिवाक्यार्थमयं वाक्यार्थो युक्त अन्यो वेति संशयादिनिरासकविचारशास्त्रव्युत्पाद्यन्यायावताराङ्ग-सन्देहकारणस्य यत्नसाध्यस्य प्रतिवाक्यमयमस्य वाक्यस्यार्थ इत्येवंरूपस्य श्रवणज-ज्ञानस्याभावे शास्त्रारम्भासिद्धेस्तत्कर्तव्यताप्यारम्भणीयत्वे हेतुरेवेत्यारम्भसिध्द्यर्थमेव त्रितयकर्तव्यतोक्ता ।&lt;/p&gt;</description>
    </item>
    <item>
      <title>२० पञ्चपादीयविवरणोक्तविचारशक्त्यसम्भवपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/20_panchapAdIyavivaraNoktavichArashaktya/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/20_panchapAdIyavivaraNoktavichArashaktya/</guid>
      <description>&lt;h2 id=&#34;यतत-पञचपदववरणयरकतम&#34;&gt;यत्तु पञ्चपादीविवरणयोरुक्तम्&lt;/h2&gt;&#xA;&lt;p&gt;&lt;strong&gt;पञ्चपादीयविवरणोक्तविचारशक्त्यसम्भवपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;यत्तु पञ्चपादीविवरणयोरुक्तम् । अवयवशक्त्या ज्ञानेच्छावाचिनो जिज्ञासाशब्दस्य विचारे लक्षणया प्रयोगप्रत्यययोरुपपत्तौ न शक्त्यन्तरकल्पनम् । अनन्यथा-सिद्धकार्यान्तराभावादिति जिज्ञासाशब्दो विचारे लाक्षणिको न तु रूढ इति । तन्न । यतः,&lt;/p&gt;&#xA;&lt;p&gt;जिज्ञासाशब्दतो हीच्छामज्ञात्वैव विजानते ।&lt;/p&gt;&#xA;&lt;p&gt;विचारं लौकिकास्तेन तत्रायं रूढ इष्यते ॥&lt;/p&gt;&#xA;&lt;p&gt;अन्यथा मण्डपादीनां गृहादौ स्यान्न रूढता ।&lt;/p&gt;&#xA;&lt;p&gt;गङ्गाशब्दात्तु तीरादि तद्धीपूर्वं प्रकाश्यते ॥&lt;/p&gt;&#xA;&lt;p&gt;तथा हि । जिज्ञासाशब्दान्मीमांसाशब्दादिवेच्छाप्रतीत्यभावेऽपि विचारः प्रतीयते । अन्यथा बुभुत्सापदादपि विलम्बेन तद्धीसम्भवान्नियमेन विचारे जिज्ञासापदं न प्रयुज्येत । स्वीकृतश्च त्वयापि ‘‘विचारसाध्यज्ञानेच्छा जिज्ञासाशब्दात्प्रतीयते । नोपदेशमात्रसाध्यज्ञानविषये’’ति वदता विचारप्रतीतेरिच्छाप्रतीतिपूर्वकत्वाभावः । एवं च तद्विजिज्ञासस्वेत्यादावस्मिंश्च सूत्रे विधौ न लक्षणा ।&lt;/p&gt;</description>
    </item>
    <item>
      <title>२१ विशिष्टाद्वैत्युक्तविचाररूढ्यसम्भवपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/21_vishiShTAdvaityuktavichArarUDhyasambh/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/21_vishiShTAdvaityuktavichArarUDhyasambh/</guid>
      <description>&lt;h2 id=&#34;कचतत-जजञसशबद-रढय-लकषणय-व-वचर-नरपयत&#34;&gt;केचित्तु जिज्ञासाशब्दो रूढ्या लक्षणया वा विचारं नार्पयति&lt;/h2&gt;&#xA;&lt;p&gt;&lt;strong&gt;विशिष्टाद्वैत्युक्तविचाररूढ्यसम्भवपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;केचित्तु जिज्ञासाशब्दो रूढ्या लक्षणया वा विचारं नार्पयति । नाप्यर्थादाक्षिपति । किन्त्विच्छार्थ एव । तथापीच्छाया विषयवैलक्षण्याधीनत्वेनाविधेयत्वादिच्छां प्रति कर्मीभूतमिष्यमाणं विचारात्मकं तर्करूपं ज्ञानं विधेयम् । यद्यपि जिज्ञासा कर्तव्येति प्रत्ययार्थभूतेच्छायाः कर्तव्यत्वं भाति न तु ज्ञानस्य तथापि ‘‘स्नात्वा भुञ्जीत, प्राङ्मुखो भुञ्जीते’’त्यत्र भुजिधातोर्विधिप्रत्ययान्तत्वेन भोजनस्य कर्तव्यत्वे प्रतीतेऽपि तस्य रागतः प्राप्तत्वेनाप्राप्तयोः स्नानप्राङ्मुखत्वयोर्विधेस्तात्पर्यम् । न चैतावता भुजिधातोः स्नाने रूढिर् लक्षणा वा आक्षेपकता वाऽस्ति । एवमिहापीच्छाया अविधेयत्वाद्विचारात्मकं ज्ञानं विधेयं न तु जिज्ञासाशब्दस्य विचारे रूढ्यादिरित्याहुः । तन्न । स्नानादिकं हि प्राधान्येनाप्रतीतत्वाद्विधातुं युक्तम् । इह तु ज्ञानमिच्छां प्रति कर्मतया प्राधान्येन प्रतीतमिति कथं तद्विरोधिनी विधेयता । न हि स्वर्गकामपदेनेच्छाविषयतया प्रतीतः स्वर्गो विधेयः । किञ्च प्राङ्मुखो भुञ्जीतेत्यादौ विधेयप्राङ्मुखादेराश्रयमर्पयितुं भुजिधातुः सार्थकः । प्रकृते तु विधेयज्ञानं प्रतीच्छाया आश्रयत्वाद्यभावात्तद्विजिज्ञासस्वेति श्रुतौ सूत्रे च सन्प्रत्ययो व्यर्थः । किञ्च जानातेः प्रमितौ स्वारस्यात्सन्वाच्याया इच्छायाश्च प्रमितिरूपफलविषयत्वस्य स्वरसत्वान्न सन्नन्तजानातेस्तर्करूपज्ञानपरता । किञ्च त्वत्पक्षे विचारकर्तव्यताया मानान्तर-प्राप्तत्वात् श्रोतव्य इत्यादिवाक्यवत्सूत्रमप्यनुवादकमेव स्यादिति कथं विधायकतोक्तिः । कथञ्चिदप्राप्तिसम्पादने तु श्रोतव्य इत्यादिरपि विधिः स्यात् । तस्माज्जिज्ञासाशब्दस्येच्छार्थत्वे विध्यसम्भवात्तद्विध्यर्थं स रूढ्या विचारपरः । तदेतदाह ॥ न च श्रवणादेरसन्वाच्यतेति ॥&lt;/p&gt;</description>
    </item>
    <item>
      <title>२२ स्वरीत्या विचारे रूढिसमर्थनेन इच्छार्थकत्वस्य प्रकृतेऽसम्भववर्णनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/22_svarItyA_vichAre_rUDhisamarthanena_ic/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/22_svarItyA_vichAre_rUDhisamarthanena_ic/</guid>
      <description>&lt;h2 id=&#34;ननवचछयमप-जजञसपदपरयगदचछऽतर-जजञसशबदरथ&#34;&gt;नन्विच्छायामपि जिज्ञासापदप्रयोगादिच्छाऽत्र जिज्ञासाशब्दार्थः..&lt;/h2&gt;&#xA;&lt;p&gt;&lt;strong&gt;स्वरीत्या विचारे रूढिसमर्थनेन इच्छार्थकत्वस्य प्रकृतेऽसम्भववर्णनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;नन्विच्छायामपि जिज्ञासापदप्रयोगादिच्छाऽत्र जिज्ञासाशब्दार्थः किं न स्यादित्यत्राह ॥ इच्छाया अविधेयत्वादिति ॥ सुधायां तु ज्ञानेच्छान्तर्णीतो विचारो जिज्ञासापदेन लक्ष्यत इति परमतमुक्त्वा यदि च जिज्ञासाशब्दो मीमांसाशब्दवद्विचार एवोपसङ्ख्यायत इति स्वमतमुक्तम् । यद्वा सुधायां पक्षद्वयेऽपि जिज्ञासाशब्दस्य विचारपरत्वाविशेषादन्यतरनिर्धारणस्याप्रयोजनत्वात्पक्षद्वयोक्तिः । तदनुसारेणात्राप्य-सन्वाच्यत्वेऽपि लक्षणया विचारेऽपि तत्प्रयोगान्मुख्यार्थस्य चेच्छाया अविधेय-त्वादित्यपि योज्यम् ।&lt;/p&gt;&#xA;&lt;h3 id=&#34;परकशक&#34;&gt;&lt;strong&gt;प्रकाशिका&lt;/strong&gt;&lt;/h3&gt;&#xA;&lt;p&gt;ननु नानेन वाक्येन जिज्ञासाशब्दस्य तत्र शक्तताभिप्रायोऽवगन्तुं शक्यते । विचारस्य सन्नन्तावाच्यत्वेऽपि लक्षणया विचारेऽपि ‘‘जिज्ञासितम्’’ इत्यादिप्रयोगवदुपपत्तेरित्युत्तरवाक्यार्थसम्भवात् । अत एवेच्छाया अविधेयत्वादिति मुख्यार्थे विध्यनुपपत्तिर्लक्षणाबीजमाहेत्याशङ्क्य नेदं लक्षणाबीजोपपादनार्थं प्रवृत्तं येन पूर्वतनं परिहारवाक्यं लक्षणाभिप्रायेण वर्ण्येतेति भावेन प्रकारान्तरेणावतारयति ॥ नन्विति ॥ सुधाविरोधमाशङ्क्याह ॥ सुधायां त्विति ॥ एवं च तद्वाक्यद्वयं स्वपरमतत्वेन योज्यमित्युक्तं भवति । तथा च न विरोध इत्याशयः । नन्वेवं योजनायां न ज्ञापकमस्ति । अत एव प्रमेयदीपिकायां ‘‘मा कर्मफलहेतुर्भूर्माते सङ्गोऽस्त्वकर्मणि’’ इति वाक्यभाष्य-व्याख्यावसरे ‘‘ज्ञानेच्छापूर्वको विचारो लक्ष्यते’’ इति विचारे लक्षणा कण्ठोक्तेत्यत आह ॥ यद्वेति ॥ अत्रापीति ॥ टीकायामपीत्यर्थः ॥ इत्यपीति ॥ लक्षणापरयापीत्यर्थः ।&lt;/p&gt;</description>
    </item>
    <item>
      <title>२३ भामतीमतकौमुदीमतयोः परीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/23_bhAmatImatakaumudImatayoH_parIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/23_bhAmatImatakaumudImatayoH_parIxA/</guid>
      <description>&lt;h2 id=&#34;भमतय-त-न-जजञस-नम-वचर&#34;&gt;भामत्यां तु न जिज्ञासा नाम विचारः&lt;/h2&gt;&#xA;&lt;p&gt;&lt;strong&gt;भामतीमतकौमुदीमतयोः परीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;भामत्यां तु न जिज्ञासा नाम विचारः । इच्छायां सन्विधानात् । न च शास्त्र-प्रवृत्त्यङ्गविषयप्रयोजनसूचनेन स्वार्थपरत्वोपपत्तेर्विचारे लक्षणा युक्ता । एवं च मुमुक्षानन्तरं ब्रह्मजिज्ञासा भवितुं युक्तेत्येव श्रौतोऽर्थः । विचारस्त्वार्थिकोऽर्थः । ज्ञातुमिच्छा हि सन्दिग्धे विषये निर्णयाय भवति । निर्णयश्च विचारसाध्य इतीच्छानिमित्तेन विचाराक्षेपात् । आर्थिके चास्मिन्नर्थे कर्तव्यपदाध्याहारादित्युक्तम् । तदपि न । विचारे रूढेरुक्तत्वात् । व्याकरणस्य च साधुत्वमात्रपरत्वात् । उक्तं हि–&lt;/p&gt;&#xA;&lt;p&gt;‘‘यत्रार्थस्य विसंवादः प्रत्यक्षेणोपलभ्यते ।&lt;/p&gt;&#xA;&lt;p&gt;स्वरसंस्कारमात्रार्था तत्र व्याकरणस्मृतिः’’ ॥ इति ।&lt;/p&gt;</description>
    </item>
    <item>
      <title>२४ पूर्वतन्त्रेणैतच्छास्त्रस्य गतार्थताशङ्कासमाधानयोर् अद्वैत्युक्तयोः परीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/24_pUrvatantreNaitachChAstrasya_gatArtha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/24_pUrvatantreNaitachChAstrasya_gatArtha/</guid>
      <description>&lt;h2 id=&#34;यतत-पररसय-शसतरसय-परवतनतरण-&#34;&gt;यत्तु परैरस्य शास्त्रस्य पूर्वतन्त्रेण ..&lt;/h2&gt;&#xA;&lt;p&gt;&lt;strong&gt;पूर्वतन्त्रेणैतच्छास्त्रस्य गतार्थताशङ्कासमाधानयोर् अद्वैत्युक्तयोः परीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;यत्तु परैरस्य शास्त्रस्य पूर्वतन्त्रेण गतार्थत्वमाशङ्क्य तत्र कार्यनिष्ठो वेदभागो विचारितः । इह तु वस्तुतत्वनिष्ठो विचार्यत इत्यगतार्थत्वमुक्तम् । तन्न । इहातत्वभूतोपास्यसविशेषब्रह्मविचारस्य उपासनापादे तद्विधिविचारस्य चायोगात् । न चोपासना मन्मत इव त्वन्मते मोक्षसाधनं येन फलसाधनादियुक्तब्रह्मविचार-प्रतिज्ञानात्तद्विचारः सङ्गच्छेत । त्वन्मते ह्युपासनाया मानसत्वेन विद्यासाम्येऽप्य-नित्यफलत्वाद्धेयत्वाच्च तद्वाक्यानामतत्वावेदकत्वादुद्गीथाद्युपासनानां कर्माश्रितत्वाच्च ‘‘समुद्रं मनसा ध्यायीते’’त्यादिवाक्यविहितसमुद्रध्यानादि-वत्कर्मकाण्ड एवोपासनाया विचारो युक्तः । निर्विशेषज्ञानार्थत्वादुपासनाया इह विचारे च यागादिनित्यकर्मणामपि तदर्थत्वान्मानससङ्कल्परूपतयोपासनावद्विद्यासाम्याच्च तद्विचारोऽपीहैव स्यात् । तस्मात्सर्वस्यापि वेदस्य ब्रह्मपरत्वात् सर्वोऽपीहैव विचार्यः । कर्मदेवमीमांसयोर्वेदैकदेशावान्तरतात्पर्यविषयकर्मदेवताविचार इति ।&lt;/p&gt;</description>
    </item>
    <item>
      <title>२५ ब्रह्मणः प्रसिध्यप्रसिद्धिभ्यां विचार्यत्वासम्भवशङ्कासमाध्योरद्वैत्युक्तयोः परामर्शः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/25_brahmaNaH_prasidhyaprasiddhibhyAM_vic/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/25_brahmaNaH_prasidhyaprasiddhibhyAM_vic/</guid>
      <description>&lt;h2 id=&#34;यदप-पररबरहमण-जजञसयतवरथमव&#34;&gt;यदपि परैर्ब्रह्मणो जिज्ञास्यत्वार्थमेव&lt;/h2&gt;&#xA;&lt;p&gt;&lt;strong&gt;ब्रह्मणः प्रसिध्यप्रसिद्धिभ्यां विचार्यत्वासम्भवशङ्कासमाध्योरद्वैत्युक्तयोः परामर्शः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;यदपि परैर्ब्रह्मणो जिज्ञास्यत्वार्थमेव प्रत्यगर्थेऽहमस्मीति प्रत्यक्त्वरूपेण सामान्येन प्रतिपत्तिः । चार्वाकादीनामहमर्थे देहेन्द्रियमनःशून्यब्रह्मत्वादिविप्रतिपत्तेर् विशेषविप्रतिपत्तिश्चेत्युक्तम् । तद्व्यधिकरणम् । प्रत्यगर्थ एव ब्रह्मेति चेदस्तु तावत् । तथापि न तावद्बिम्बं ब्रह्मजिज्ञासाधर्मि । प्रतिबिम्बे तु सामान्यप्रतिपत्त्यादीति युक्तम् । प्रतिबिम्बमात्रे विप्रतिपत्त्या बिम्बे जिज्ञासाऽदर्शनेन ब्रह्मोद्दिश्य प्रत्यगर्थाभेदादि-विधानाय ब्रह्मण्येव तयोर्वक्तव्यत्वात् । नापि देहत्वादिना विप्रतिपन्नः प्रतिबिम्बः प्रत्यगर्थ एव जिज्ञासाधर्मी प्रतीचो ब्रह्मत्वेन जिज्ञासा च ब्रह्मजिज्ञासेति युक्तम् । लोके निश्चितेन धर्मिणेवानिश्चितेन प्रकारेण विशिष्य विचारपदाप्रयोगेण सूत्रेऽश्रुतप्रत्यक्पदकल्पनापातात् । धर्मजिज्ञासेत्यादाविव श्रुतस्य ब्रह्मपदस्य कस्य कथं विचार इति प्रथमाकाङ्क्षितप्रधानधर्मिपरत्वसम्भवे तत्त्यागेन तद्विपरीतप्रकार-परत्वायोगेन श्रुतहानापाताच्च । विरुद्धांशत्यागेन मुखमात्रस्येव चिन्मात्रस्यैवाभेद-स्वीकारेण विशिष्टयोर्बिम्बप्रतिबिम्बयोरभेदाभावेन ब्रह्माभेदविधानाय तस्योद्देश्यत्वा-सम्भवाच्च ।&lt;/p&gt;</description>
    </item>
    <item>
      <title>२६ भास्करीयमतपरीक्षणम् अधिकरणोपसंहारश्च</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/26_bhAskarIyamataparIxaNaM_adhikaraNopas/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/01_jijnAsAdhikaraNam/26_bhAskarIyamataparIxaNaM_adhikaraNopas/</guid>
      <description>&lt;h2 id=&#34;एतन-भसकरय-जगतकरण-परधनतवदवपरतपततपरदरशन-नरसतम&#34;&gt;एतेन भास्करीयं जगत्कारणे प्रधानत्वादिविप्रतिपत्तिप्रदर्शनं निरस्तम्&lt;/h2&gt;&#xA;&lt;p&gt;&lt;strong&gt;भास्करीयमतपरीक्षणम् अधिकरणोपसंहारश्च&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;एतेन भास्करीयं जगत्कारणे प्रधानत्वादिविप्रतिपत्तिप्रदर्शनं निरस्तम् । आद्यसूत्रे कारणपदस्योत्तरसूत्रे तल्लक्षणस्य च कर्तव्यत्वप्रसङ्गात् । किञ्च–&lt;/p&gt;&#xA;&lt;p&gt;ज्ञातं सामान्यतोऽज्ञातं विशेषेण विचार्यते ।&lt;/p&gt;&#xA;&lt;p&gt;ज्ञाताज्ञातविभागस्तु निर्विशेषे न युज्यते ।&lt;/p&gt;&#xA;&lt;p&gt;उक्तं चानुव्याख्याने ‘‘इदमित्थम् इति ज्ञानं जिज्ञासायाः प्रयोजन’’मिति । तस्माद्वेदान्तादिनाऽऽपातप्रतीते ब्रह्मणि सगुणनिर्गुणाल्पगुणत्वादिना विप्रतिपत्ते-र्जिज्ञास्यत्वमिति । तदुक्तमनुव्याख्याने&lt;/p&gt;&#xA;&lt;p&gt;‘‘तस्माच्छास्त्रेण जिज्ञास्यमस्मदीयं गुणार्णवम् ।&lt;/p&gt;&#xA;&lt;p&gt;वासुदेवाख्यमद्वन्द्वं परं ब्रह्माखिलोत्तमम्’’ इति ॥&lt;/p&gt;&#xA;&lt;p&gt;टीकाशेषाक्षरार्थस्तु ‘‘नामानि सर्वाणि’’ इति श्रुतावनृतस्येत्यनेन ऋतशब्द-वाच्याद्विष्णोरन्यद्विवक्षितमित्याह ॥ विष्ण्वितरस्येति ॥ लक्ष्म्या ब्रह्मादीनां स्वाधीनत्वोक्तेरिति ॥ अस्य सूक्तस्याम्भ्रणीदेवताकत्वाद् अम्भ्रण्याश्च लक्ष्मी-मूर्तित्वादिति भावः ॥ हरिवंशत्रयेति ॥ हरिवंशे भागत्रयं विवक्षितम् । नटनं वंचनं वेति ॥ विद्यमानाकाराच्छादनेनाविद्यमानाकारान्तरप्रदर्शनं नटनम् । वञ्चनं त्वविद्यमानकथनम् । क्वाप्यविद्यमानलिङ्गमूलान्वेषणादिकम् अतथ्यम् । विष्ण्वादौ विद्यमानं रुद्रादिनिष्ठतयोच्यमानं स्वातन्त्र्यादिकं वितथ्यम् । शिष्टं सुगमम् । इति श्रीमद्ब्रह्मण्यतीर्थपूज्यपादशिष्यश्रीमद्व्यासतीर्थमुनिविरचितायां &lt;strong&gt;तात्पर्यचन्द्रिका&lt;/strong&gt;यां जिज्ञासाधिकरणं सम्पूर्णम् ॥&lt;/p&gt;</description>
    </item>
  </channel>
</rss>
