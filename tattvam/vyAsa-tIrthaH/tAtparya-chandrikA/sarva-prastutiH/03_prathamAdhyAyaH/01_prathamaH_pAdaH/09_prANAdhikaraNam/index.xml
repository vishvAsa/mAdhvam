<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०९ प्राणाधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/</link>
    <description>Recent content in &#43;०९ प्राणाधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/index.xml" rel="self" type="application/rss+xml" />
    <item>
      <title>०१ अधिकरणसङ्गतिनिरूपणं तथा अगतार्थकथनञ्च</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/01_adhikaraNasangatinirUpaNaM_tathA_agat/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/01_adhikaraNasangatinirUpaNaM_tathA_agat/</guid>
      <description>&lt;h2 id=&#34;अतरधयतमकपरणदशबदसमनवय-उचयत&#34;&gt;अत्राध्यात्मिकप्राणादिशब्दसमन्वय उच्यते&lt;/h2&gt;&#xA;&lt;h1 id=&#34;परणधकरणम&#34;&gt;&lt;strong&gt;प्राणाधिकरणम्&lt;/strong&gt;&lt;/h1&gt;&#xA;&lt;p&gt;&lt;strong&gt;अधिकरणसङ्गतिनिरूपणं तथा अगतार्थकथनञ्च&lt;/strong&gt;&lt;/p&gt;&#xA;&lt;p&gt;॥ ओम् अत एव प्राण ओम् ॥&lt;/p&gt;&#xA;&lt;p&gt;अत्राध्यात्मिकप्राणादिशब्दसमन्वय उच्यते । अत्रापि प्राणशब्दप्रवृत्तिनिमित्तं जीवनादिहेतुत्वमन्वयव्यतिरेकाभ्यां प्राणशब्दार्थत्वेन प्रसिद्धस्य वायोरेवेति स एव प्राणशब्दवाच्यो न तु विष्णुरित्याद्यधिकाशङ्कानिरासेन पूर्वन्याय एवातिदिश्यत इत्यातिदेशिक्यवान्तरसङ्गतिः । भूताकाशस्य त्ववकाशहेतुत्वेऽन्वयव्यतिरेकौ न स्तः । परिच्छिन्नस्य तस्याभावेऽपि क्वचिदवकाशदर्शनात् । यद्यप्यत्र ‘‘तद्वै त्वं प्राणः’’ इत्यत्र प्राणस्य विष्णोरन्यत्वे ‘‘प्राणं देवाः’’ इत्यादावप्यन्यत्वं स्यादित्यपि प्रयोजनं वक्तुं शक्यं तथापि सूत्रे कण्ठोक्तानन्दमयत्वाक्षेपो दर्शनीय इति भाष्यादौ तदुक्तिः । अत एवानन्दमयोक्ताया विष्णोः प्राणताया इहाक्षेपान्न तेन गतार्थता । नापि प्राणशब्दस्योभयत्र प्रसिद्धता ।&lt;/p&gt;</description>
    </item>
    <item>
      <title>०२ अधिकरणविषयचिन्तापूर्वपक्षयोर् निरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/02_adhikaraNaviShayachintApUrvapaxayoH_n/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/02_adhikaraNaviShayachintApUrvapaxayoH_n/</guid>
      <description>&lt;h2 id=&#34;अतर-परण-क-मखयवयरत-बरहमत-चनत&#34;&gt;अत्र प्राणः किं मुख्यवायुरुत ब्रह्मेति चिन्ता&lt;/h2&gt;&#xA;&lt;p&gt;&lt;strong&gt;अधिकरणविषयचिन्तापूर्वपक्षयोर् निरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;अत्र प्राणः किं मुख्यवायुरुत ब्रह्मेति चिन्ता । तदर्थं किं प्राणश्रुति-प्रसिद्ध्यनुसारेण श्रीपतित्वादिलिङ्गं बाध्यं किं वा विपरीतमिति । तदर्थं प्रसिद्धिबाधे किं श्रुतेर्मुख्यत्वहानिरुत नेति । तदर्थं प्राणशब्दप्रवृत्तिनिमित्तं जीवनहेतुत्वं किं ब्रह्मणि नास्त्युतास्तीति । तदर्थं किं जीवनं मुख्यप्राणान्वयव्यतिरेकानु-विधाय्युतेश्वरान्वयव्यतिरेकानुविधायीति । तथा ‘‘भर्ता सन्भ्रियमाणः’’ इत्यनुवाकस्थेन ‘‘तद्वै त्वं प्राणः’’ इति वाक्येनोक्तः प्राणः किं ‘‘अद्भ्यः सम्भूतः’’ इत्यनुवाकस्थेन ‘‘श्रीश्च ते लक्ष्मीश्च पत्न््नयौ’’ इति वाक्येनोक्तादन्यः किं वाऽनन्य इति । नन्वत्र प्राणो न तावज्जडरूपो वायुरिति पूर्वःपक्षः । जडं प्रति ‘‘त्वं प्राणोऽभवः’’ इत्याद्युक्त्ययोगात् । ‘‘ओषधे त्रायस्वैनम्’’ इत्यादेश्च स्वमतेऽभिमानि- देवतापरत्वात् । मीमांसकमते चान्यपरत्वेनाचेतनसम्बोधनपरत्वाभावात् । नापि मुख्यप्राण इति । जीवनस्य तदन्वयव्यतिरेकानुविधानादर्शनेनाधिकाशङ्कायोगात् ।&lt;/p&gt;</description>
    </item>
    <item>
      <title>०३ अधिकरणपूर्वपक्षः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/03_adhikaraNapUrvapaxaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/03_adhikaraNapUrvapaxaH/</guid>
      <description>&lt;h2 id=&#34;ननवकशधकरणपरवपकष&#34;&gt;नन्वाकाशाधिकरणपूर्वपक्षे..&lt;/h2&gt;&#xA;&lt;p&gt;&lt;strong&gt;अधिकरणपूर्वपक्षः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;नन्वाकाशाधिकरणपूर्वपक्षे जडस्याप्याकाशस्य आनन्दमयत्वादिकमिवात्रापि जडस्याप्यभिमानिद्वारा सम्बोधनादि युक्तम् । न च मुख्ये मुख्यत्वात्प्राणशब्दस्य कथं जडपरत्वेन पूर्वपक्ष इति युक्तम् । लोकप्रसिद्ध्या पूर्वपक्षयतो ब्रह्मणीव मुख्येऽपि मुख्यत्वज्ञानाभावादिति चेन्न । ‘‘मुख्यवायावेव मुख्यत्वात्’’ इत्यादिपूर्वपक्षटीकया ‘‘प्रेरकोऽस्यापि यद्धरिः’’ इत्याद्यनुव्याख्यानेन च विरोधात् । ‘‘त्वमभवः, करिष्यमाणः, प्राणयः’’ इत्यादीनां बहूनाममुख्यार्थत्वापाताच्चेति चेदुच्यते । प्रत्यक्षेण जीवनस्य मुख्यप्राणान्वयव्यतिरेकानुविधानाज्ञानेऽपि ‘‘तत्प्राणे प्रपन्न उदतिष्ठत्, तत्प्राण उत्क्रान्तेऽपद्यत’’ इत्यादिवाक्यात्तज्ज्ञानम् । न च ‘‘प्राणस्तथानुगमात्’’ इति वक्ष्यमाणन्यायेन ‘‘तत्प्राणे’’ इत्यत्र प्राणो विष्णुरिति युक्तम् । अत्रत्य-सिद्धान्तन्यायेन प्राणशब्दप्रवृत्तिनिमित्तं जीवनादिहेतुत्वं विष्णोरङ्गीकृत्य निरवकाशान्यलिङ्गेन तत्र पूर्वपक्षोदयेन तद्विचारस्यैतत्सिद्धान्तानन्तरभावितयै-तत्पूर्वपक्षदशायां तत्रत्यसिद्धान्तासिद्धेः । यथा ‘‘आकाशोऽर्थान्तर’’ इत्यस्य ‘‘आकाशस्तल्लिङ्गात्’’ इत्येतत्सिद्धान्तानन्तरभावितया ‘‘आकाशस्तल्लिङ्गात्’’ इत्येतत्पूर्वपक्षदशायामाकाशोऽर्थान्तरेत्येतत्सिद्धान्तासिद्धिस् तद्वत् ।&lt;/p&gt;</description>
    </item>
    <item>
      <title>०४ अन्तिमप्राणाधिकरणेन अगतार्थता</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/04_antimaprANAdhikaraNena_agatArthatA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/04_antimaprANAdhikaraNena_agatArthatA/</guid>
      <description>&lt;h2 id=&#34;एतन-परणसतथ-इतयननसय&#34;&gt;एतेन ‘‘प्राणस्तथा’’ इत्यनेनास्य..&lt;/h2&gt;&#xA;&lt;p&gt;&lt;strong&gt;अन्तिमप्राणाधिकरणेन अगतार्थता&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;एतेन ‘‘प्राणस्तथा’’ इत्यनेनास्य गतार्थत्वशङ्कापि निरस्ता । एतदभावे ब्रह्मणो जीवनहेतुत्वाभावेन तत्र प्राणशब्दस्य मुख्यत्वासिद्धेः । अत एव टीकायामन्वय-व्यतिरेकयोः ‘‘यत्प्राप्तिर्यत्परित्याग’’ इति स्मृतिरेवोक्ता । यद्वा कुलालशरीरस्य घटं प्रतीव मुख्यप्राणशरीरभूतवायोर्जीवनं प्रत्यन्वयव्यतिरेकदर्शनमात्रेण तस्य तत्र हेतुत्वम् । अत एवोक्तं सुधायां ‘‘वायुविकारशरीरत्वान्मुख्यस्य’’ इति । ब्रह्मणस्तु सर्वगतत्वादशरीरत्वाच्च तस्य वा तच्छरीरस्य वा नास्मदादिशरीरेऽभाव इति न तद्व्यतिरेकाज्जीवनव्यतिरेकः । यद्यप्यन्तर्यामीत्यत्रेशस्य गौणं यौगिकं वा शरीर-मस्तीति वक्ष्यते । तथापि न जीवनव्यतिरेकस्य गौणादिशरीरव्यतिरेकानुविधानेन तत्कार्यत्वम् । अतिप्रसङ्गात् । भूमाधिकरणे तु सर्वगतस्यापीशस्यास्मदादि-शरीरादुत्क्रमणमस्तीति च वक्ष्यते । न तु तत्राभावः । तस्मान्न विष्णोर्जीवनादि-हेतुत्वमन्वयव्यतिरेककल्प्यम् । नापि श्रुतिसिद्धम् । अन्वयव्यतिरेकानुसारेण ‘‘येन जातानि जीवन्ति’’ इत्यादेर्मुख्यप्राणविषयत्वात् । ‘‘इतरेण तु जीवन्ति’’ इत्यादावितरशब्दस्तु वायुवृत्तिरूपप्रसिद्धप्राणेतरत्वविवक्षया मुख्यप्राणेऽपि युक्तः ।&lt;/p&gt;</description>
    </item>
    <item>
      <title>०५ पूर्वपक्ष्यभिप्रायान्तरकथननिरासः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/05_pUrvapaxyabhiprAyAntarakathananirAsaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/05_pUrvapaxyabhiprAyAntarakathananirAsaH/</guid>
      <description>&lt;h2 id=&#34;कचतत-अनवयवयतरकभय-ह-हतत-कलपय&#34;&gt;केचित्तु ‘‘अन्वयव्यतिरेकाभ्यां हि हेतुता कल्प्या..&lt;/h2&gt;&#xA;&lt;p&gt;&lt;strong&gt;पूर्वपक्ष्यभिप्रायान्तरकथननिरासः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;केचित्तु ‘‘अन्वयव्यतिरेकाभ्यां हि हेतुता कल्प्या’’ इति सुधायाः प्रातीतिकार्थं गृहीत्वा हेतुताया अन्वयव्यतिरेकमात्रगम्यत्वान्न श्रुतिस्तत्र प्रमाणमिति पूर्वपक्ष्यभिप्राय इत्याहुः । तन्न, यागादेः स्वर्गादावहेतुत्वापातात् । अन्ये तु व्यतिरेकगर्भिताया हेतुतायास्तद्रहिते परमात्मन्ययोगान्न तस्य जीवनहेतुता श्रुत्यापि बोधयितुं शक्येति तदभिप्राय इत्याहुः । तदपि न । नित्यविभूनामहेतुत्वापत्तेः । तस्माज्जीवनादिहेतुत्वं न ब्रह्मगतम् । नाप्यन्यगतं तदधीनम् । जन्मादि-सूत्रोक्तस्थितिहेतुताया असम्भवादिप्रसङ्गात् । तस्मान्मुख्यवायुरेव प्राण इति स एवानन्दमयः । तस्यान्तरधिकरणे पूर्वपक्षितेन्द्रादिवदानन्दवल्ल्यामानन्दमयाद् भेदव्यपदेशाभावेनाकाशाधिकरणे पूर्वपक्षिताकाशवच्च जडत्वाभावेन स्वत एवानन्दमयत्वसम्भवात् । तस्मात् ‘‘अन्वयव्यतिरेकतः’’ इत्यनुव्याख्या-नोक्ताधिकाशङ्का युक्ता । इयं च प्रमेयाश्रिता ।&lt;/p&gt;</description>
    </item>
    <item>
      <title>०६ तल्लिङ्गादिति हेतुविवरणपूर्वकं सिद्धान्तकथनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/06_tallingAditi_hetuvivaraNapUrvakaM_sid/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/06_tallingAditi_hetuvivaraNapUrvakaM_sid/</guid>
      <description>&lt;h2 id=&#34;न-च-शरपततवदक-लङग-नरवकशमत-वचयम&#34;&gt;न च श्रीपतित्वादिकं लिङ्गं निरवकाशमिति वाच्यम्&lt;/h2&gt;&#xA;&lt;p&gt;&lt;strong&gt;तल्लिङ्गादिति हेतुविवरणपूर्वकं सिद्धान्तकथनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;न च श्रीपतित्वादिकं लिङ्गं निरवकाशमिति वाच्यम् । ‘‘अद्भ्यः सम्भूतः’’ इत्यनुवाके ‘‘श्रीश्च ते लक्ष्मीश्च पत्न््नयौ’’ इत्युक्तस्य विष्णुत्वेऽपि ‘‘भर्ता सन् भ्रियमाणः’’ इत्यनुवाके ‘‘तद्वै त्वं प्राणः’’ इत्युक्तस्य ‘‘त्वं भर्ता मातरिश्वा प्रजानाम्’’ इति मातरिश्वश्रुत्या ‘‘प्राणापानावजिरं सञ्चरन्तौ’’ इत्यपानसाहित्य-लिङ्गेन चाविष्णुत्वात् । इयमपि शङ्का ‘‘न चात्र वाक्ये पूर्ववदनन्यथासिद्धं लिङ्गमस्ती’’ति सुधाग्रन्थेऽत्रपदेन सूचिता । तस्माद्युक्ताऽधिकाशङ्का । तत्परिहारेण सिद्धान्तस्तु ।&lt;/p&gt;&#xA;&lt;p&gt;वायुवृत्तिर्यथा मुख्यप्राणदेहस्तथैव सः ।&lt;/p&gt;&#xA;&lt;p&gt;विष्णोर्देहस्ततस्तस्यैवान्वयव्यतिरेकिता ॥&lt;/p&gt;&#xA;&lt;p&gt;वायुवृत्तिर्मुख्यप्राणस्येव सोऽपि हि ब्रह्मणो देहस्थानीयः । युक्तश्च भूमाधिकरण ईश्वरस्यास्मदादिशरीरादुत्क्रमणस्य वक्ष्यमाणत्वादजीवनदशायां रूपविशेषस्य व्यक्त्यात्मना तत्संयोगाभावाद्व्यतिरेकः । ‘‘इतरेण’’ इति श्रुतावितरशब्दो ब्रह्मपरः । पूर्वत्र ‘‘मध्ये वामनम्’’ इति वामनशब्दादुत्तरत्र च ‘‘गुह्यं ब्रह्म सनातनम्’’ इति ब्रह्मशब्दात् । किञ्च मुख्यप्राणस्य जीवनादिहेतुत्वेऽपि तस्य भगवदधीनत्वेनापि तत्र प्राणशब्दो मुख्यः । लक्ष्म्यादिशब्दानां तु बहुत्वादन्यत्र प्रयोगाभावान्मुख्यार्थ-त्यागापातादन्यपरत्वे मानाभावाच्च नान्यत्र यौगिकता । प्राणशब्दस्य त्वेकत्वात् ‘‘प्राणस्य प्राण’’ इत्यादौ ब्रह्मणि प्रयोगात्तत्र परममुख्यत्वेन मुख्यार्थात्यागात् ‘‘नामानि सर्वाणि’’ इत्यादिमानसद्भावाच्च ब्रह्मपरता ।&lt;/p&gt;</description>
    </item>
    <item>
      <title>०७ अनुवाकद्वयस्य एकवाक्यतानिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/07_anuvAkadvayasya_ekavAkyatAnirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/07_anuvAkadvayasya_ekavAkyatAnirUpaNam/</guid>
      <description>&lt;h2 id=&#34;कथ-चनवकदवय-भननरथम&#34;&gt;कथं चानुवाकद्वयं भिन्नार्थम्&lt;/h2&gt;&#xA;&lt;p&gt;&lt;strong&gt;अनुवाकद्वयस्य एकवाक्यतानिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;कथं चानुवाकद्वयं भिन्नार्थम् । ‘‘श्रीश्च ते’’ इति युष्मच्छब्देनोक्तस्य ‘‘तद्वै त्वं प्राणः’’ इत्यत्रापि युष्मच्छब्देन प्रत्यभिज्ञानात् । मातरिश्वश्रुतिरप्यन्तराधिकरणन्यायेन ‘‘हरिं हरन्तमनुयन्ति देवाः’’ इति हरिश्रुत्या हरन्तमिति निरुपपदसंहर्तृत्वलिङ्गेन च ब्रह्मपरा । अपानसाहित्यं तु मुख्यप्राणेऽपि न स्वरसम् । तस्मात्प्राणो विष्णुरेवेति । यद्यपि तैत्तिरीयशाखायां ‘‘ह्रीश्च त’’ इति पाठः । तथापि भाष्ये शाखान्तरमाश्रित्य श्रीश्च त इति पठितमिति द्रष्टव्यम् ॥&lt;/p&gt;&#xA;&lt;h3 id=&#34;परकशक&#34;&gt;&lt;strong&gt;प्रकाशिका&lt;/strong&gt;&lt;/h3&gt;&#xA;&lt;p&gt;एकवाक्यतां साधयति ॥ कथं चेति ॥ मातरिश्वश्रुतिविरोध इत्यत आह ॥ मातरिश्वेति ॥ अन्तरिति ॥ तत्राधिदैवगतसर्वशब्दप्रवृत्तिनिमित्तस्य भगवति समर्थनादिति भावः । एतेन श्रुतिबहुत्वमस्तीति प्रथमपक्षोऽपि निरस्तो ध्येयः । ननु ‘‘प्राणापानावजिरम्’’ इत्यपानसाहित्यरूपमुख्यप्राणलिङ्गविरोध इत्यत आह ॥ अपानेति ॥ न स्वरसमिति ॥ स्वस्य स्वेन साहित्यस्यायोगादिति भावः । भाष्योक्तश्रीपतित्व-लिङ्गमसिद्धमित्याशङ्क्याह ॥ यद्यपीति ॥&lt;/p&gt;</description>
    </item>
    <item>
      <title>०८ अद्वैतमतानुवादः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/08_advaitamatAnuvAdaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/08_advaitamatAnuvAdaH/</guid>
      <description>&lt;h2 id=&#34;अनय-त-परसततरय-दवतपरसतवम-&#34;&gt;अन्ये तु ‘‘प्रस्तोतर्या देवताप्रस्तावम्’’ ..&lt;/h2&gt;&#xA;&lt;p&gt;&lt;strong&gt;अद्वैतमतानुवादः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;अन्ये तु ‘‘प्रस्तोतर्या देवताप्रस्तावम्’’ इत्युपक्रम्य श्रूयते ‘‘कतमा सा देवता । प्राण इति होवाच । सर्वाणि ह वा इमानि भूतानि प्राणमेवाभिसंविशन्ति’’ इति । तत्र प्राणशब्दः प्रसिद्धप्राणपर इति प्राप्ते ब्रह्मपर एव । सर्वभूतसंवेशनादिब्रह्मलिङ्गा-दिति सिद्धान्तः । न चैवं पूर्वेणेदं गतार्थम् । ‘‘यदा वै पुरुषः स्वपिति । प्राणं तर्हि वागप्येति । प्राणं चक्षुः’’ इत्यादिश्रुतेः स्वापकाले प्रसिद्धप्राणे सर्वभूत-सारेन्द्रियलयाद्युक्तिद्वारा सर्वभूतलयादिपराया मानान्तरानुगृहीतत्वेन प्रबलत्वात् । ब्रह्मणि भूतलयादिबोधिकायाश्च ‘‘यतो वा इमानि’’ इत्यादिश्रुतेस्तदननुगृहीतत्वेन दुर्बलत्वात् । प्रस्ताववाक्यमपि प्रबलानुसारेण प्रसिद्धप्राणे सर्वभूतलयादिपरम् । न तु ब्रह्मणि सर्वभूतलयादिपरम् । यद्वा प्रबलस्वापवाक्यानुसारेण प्रस्ताववाक्यमपि प्रसिद्धप्राण इन्द्रियमात्रलयादिपरम् । ‘‘आकाशाद्वायुः’’ इत्यादिवाक्यं तु न मानान्तरानुगृहीतमिति तदनुसारेण ‘‘सर्वाणि भूतान्याकाशादेव’’ इति वाक्यं न वाय्वादिमात्रकारणभूताकाशपरमिति पूर्वस्मादधिकाशङ्कायां पुंवाक्ये मानान्तरानुग्रहतदभावाभ्यां प्राबल्यदौर्बल्ये स्तः । अपुंवाक्येऽनाशङ्कितदोषे न ताभ्यां ते स्त इति तन्निरासार्थत्वादस्येत्याहुः । तदुक्तं भामत्याम् ।&lt;/p&gt;</description>
    </item>
    <item>
      <title>०९ अद्वैतमतपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/09_advaitamataparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/09_advaitamataparIxA/</guid>
      <description>&lt;h2 id=&#34;तनन&#34;&gt;तन्न&lt;/h2&gt;&#xA;&lt;p&gt;&lt;strong&gt;अद्वैतमतपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;तन्न । पूर्वपक्षे प्राणस्य जडवायुत्वे प्रश्ने ‘‘कतमा सा देवता’’ इति प्रतिवचने च ‘‘सैषा देवता’’ इति देवताशब्दायोगात् । तदभिमानिचेतनत्वे च ‘‘वायुविकारस्यापञ्चवृत्तेः प्राणस्योपादानं युक्तम्’’ इत्यादित्वत्पूर्वपक्षभाष्यविरोधात् । स्वापवाक्ये मानान्तरसंवादस्यैवाभावेन तं स्वीकृत्य पूर्वोत्तरपक्षोक्त्ययोगाच्च । तथा हि–&lt;/p&gt;&#xA;&lt;p&gt;न हि स्वापे पृथिव्यादेरक्षाणां वा विनाशधीः ।&lt;/p&gt;&#xA;&lt;p&gt;प्रत्यक्षादनुमानाद्वा देवतायां जडेऽथवा ॥&lt;/p&gt;&#xA;&lt;p&gt;न तावत्स्वापकाले जडे देवतायां वा महाभूतानां लयादौ मानान्तरसंवादः । तेषां स्वापकालेऽप्यलीनानामेवानुभवात् । दृष्टिसृष्टिमते च तदा वायुविकारादेरप्य-भावेन तत्र भूतलयायोगात् । नापि स्वापकाले जडे वा देवतायां वेन्द्रियाणां लये प्रत्यक्षसंवादः । तेषामतीन्द्रियत्वात् । नापि स्वापकाले वायुवृत्तेरलोपादिन्द्रियवृत्तीनां च लोपात्तत्र तेषां लयोऽनुमीयत इत्यनुमानसंवादोऽस्तीति वाच्यम् । त्वया जन्मादि-सूत्रे ब्रह्मण उपादानत्वेऽपि श्रुतिसंवाद्यनुमानानामुक्तत्वात् । यस्मिन्सव्यापारे सति यन्निर्व्यापारं तत्तत्र लीयत इति व्याप्त्यभावाच्च । पूर्वेद्युर्येन दृष्टं तेनैव चक्षुषा पश्यामीत्यादिप्रत्यभिज्ञाविरोधाच्च । ‘‘यथा सोम्य वयांसि वासो वृक्षं सम्प्रतिष्ठन्ते एवं ह वै तत्सर्वं पर आत्मनि सम्प्रतिष्ठते’’ इति प्रक्रम्य ‘‘चक्षुश्च द्रष्टव्यं च श्रोत्रं च श्रोतव्यं च’’ इत्यादिना सुप्तौ चक्षुरादीनामनाशस्यैव श्रवणाच्च ।&lt;/p&gt;</description>
    </item>
    <item>
      <title>१० रामानुजमतपरामर्शः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/10_rAmAnujamataparAmarshaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/01_prathamaH_pAdaH/09_prANAdhikaraNam/10_rAmAnujamataparAmarshaH/</guid>
      <description>&lt;h2 id=&#34;कचतत&#34;&gt;केचित्तु&lt;/h2&gt;&#xA;&lt;p&gt;&lt;strong&gt;रामानुजमतपरामर्शः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;केचित्तु ॥ कृत्स्नस्य जगतः प्रसिद्धप्राणाधीनप्रवृत्त्यादिदर्शनात्प्रस्ताववाक्ये प्रसिद्धप्राण एवोच्यत इत्याकाशाधिकरणादधिकाशङ्कायां शिलाकाष्ठादिषु तदभावात् ‘‘सर्वाणि’’ इत्यस्यायोग इति परिहारोऽभिप्रेत इत्याहुः । तन्न । प्राणाधीनप्रवृत्तिकं शरीरमिव तदनधीनप्रवृत्तिकं शरीरादन्यदपि बहुपश्यतः पूर्वपक्षिणः सर्वं प्राणाधीनप्रवृत्तिकमिति शङ्कायोगात् । ग्रन्थस्तु स्पष्टार्थः ॥&lt;/p&gt;&#xA;&lt;h3 id=&#34;परकशक&#34;&gt;&lt;strong&gt;प्रकाशिका&lt;/strong&gt;&lt;/h3&gt;&#xA;&lt;p&gt;रामानुजीयमतमपाकरोति ॥ केचित्त्विति ॥ प्रस्तोतर्यादेवतेति वाक्ये निखिलजगत्कारणतया प्राणशब्दनिर्दिष्टः प्रसिद्धः प्राण; परात्मा वेति सन्देहे पूर्वपक्षादिकमनुवदति ॥ कृत्स्नस्येति ॥ शिलेति ॥ शिलाकाष्टाद्यचेतनेषु प्राणाय-त्तस्थित्यदर्शनात् ‘‘सर्वाणि ह वा इमानि भूतानि प्राणमेवाभिसंविशन्ति प्राणमभ्यु-ज्जिहते’’ इति सर्वपदायोगाद् अत एव सर्वाणि ह वा इमानीति प्रसिद्धवन्निर्देशादेव हेतोः प्राणशब्दनिर्दिष्टः परमात्मैवेति सिद्धान्त इत्यर्थः । पूर्वपक्षस्य निर्दलत्वेनानूदितं निरस्यति ॥ तन्नेत्यादिना ॥ एतेन यत्केनचित्प्रलपितं पूर्वत्राकाशपदेन परमाकाशस्य परप्रकृति-रूपस्य ग्रहणेन तदभेदादस्त्वीश्वर आकाशः । प्रस्ताववाक्यगतप्राणस्तु ‘‘प्राणाद्ध्येव खल्विमानि भूतानि’’ इत्यादिश्रुतेः प्रसिद्धप्राण एवेति शङ्कायां सर्वकारणत्वादिलिङ्गा-त्प्राणश्शिव एव । प्राणाद्ध्येवेति श्रुतेस्त्वानन्दरूपस्य ब्रह्मणः कारणत्व एव तात्पर्यमिति परिहार इति । उक्तं च–&lt;/p&gt;</description>
    </item>
  </channel>
</rss>
