<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ अन्तराधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/</link>
    <description>Recent content in &#43;०४ अन्तराधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/index.xml" rel="self" type="application/rss+xml" />
    <item>
      <title>०१ संगतिनिरूपणपूर्वकं विषयचिन्ताक्रमः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/01_saMgatinirUpaNapUrvakam_viShayachintA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/01_saMgatinirUpaNapUrvakam_viShayachintA/</guid>
      <description>&lt;h2 id=&#34;अतर-य-एषऽतरकषण-परष-दशयत-एष-आतमत&#34;&gt;अत्र ‘‘य एषोंऽतरक्षिणि पुरुषो दृश्यत एष आत्मेति..&lt;/h2&gt;&#xA;&lt;h1 id=&#34;अनतरधकरणम&#34;&gt;&lt;strong&gt;अन्तरधिकरणम्&lt;/strong&gt;&lt;/h1&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;&lt;strong&gt;संगतिनिरूपणपूर्वकं विषयचिन्ताक्रमः&lt;/strong&gt;&lt;/p&gt;&#xA;&lt;p&gt;॥ ॐ अन्तर उपपत्तेः ॐ ॥&lt;/p&gt;&#xA;&lt;p&gt;अत्र ‘‘य एषोंऽतरक्षिणि पुरुषो दृश्यत एष आत्मेति होवाचैतदमृतमभयमेतद्ब्रह्मे’’त्युक्तस्य चक्षुरन्तस्स्थस्याभयस्याग्नित्वात् ‘‘अभयं तितीर्षतां पार’’मिति पूर्वोक्ताभयोऽप्यग्नि र्न तु विष्णुरिति पूर्वपक्षोत्थानादनन्तरसङ्गतिः । अत्र चक्षुरन्तस्स्थोऽग्निर्विष्णुर्वेति चिन्ता । तदर्थमन्तस्स्थे श्रुतममृतत्वादिकं किं गौणं किं वा मुख्यमिति । तदर्थं ‘‘य एष आदित्ये पुरुषः सोहमस्मी’’त्यक्ष्यभिन्नादित्यस्थपुरुषे प्रयुक्तोऽहंशब्दः किमग्निपरः किं वा ब्रह्मपर इति । तदर्थं ब्रह्मपरत्वे ‘‘अस्मद्विद्यात्मविद्या चे’’त्युक्तो विद्याभेदो न घटत उत घटत इति ।&lt;/p&gt;&#xA;&lt;h3 id=&#34;परकशक&#34;&gt;&lt;strong&gt;प्रकाशिका&lt;/strong&gt;&lt;/h3&gt;&#xA;&lt;p&gt;भाष्यदिशाऽऽनन्दमयनयेन सङ्गतिप्रतीतेः पूर्वेण तामाह अत्रेति ॥ पूर्वोक्तेति ॥ विशेषणाच्चेति सूत्रोक्तेत्यर्थः । सङ्गतिराक्षेपिकी भाष्यं तु फलपरं वा येन केनचित्पूर्वेण सङ्गतिर्वाच्या न त्वव्यवहितेनेति निर्बन्ध इत्याशयं वाऽऽदित्यान्तस्स्थितत्वलिङ्गस्यापि समन्वयाशयं वा नेयमिति भावः । नन्वस्याभयस्याग्नित्वे प्राक्तनस्यापि कुतस्तत्वम् अभ्यासार्थवादसहिताग्निश्रुतिबाहुल्यरूपविशेषहेतोरत्रेव तत्राभावान् न हीन्द्रस्यात्मेत्यत्रेन्द्रस्यान्यत्वे इन्द्रो राजेत्यत्रापि अन्यत्वं प्रत्युत तत्रोक्तलिङ्गैस्तस्य विष्णुधर्मत्वाध्यवसायेनात्रापि तेन विष्णुत्वस्यैव निर्णयोपपत्तेरिति चेन्मैवम् । अभयत्वमन्यतो भयशून्यत्वम् । तच्च स्वतन्त्रस्यैव । नत्वन्यनियतस्य । तथा चात्राभयत्वमग्नेरवश्यमिति स्वतन्त्रवस्तुद्वयायोगात् प्राक्तनमप्यभयत्वं तस्यैवेति तद्बलेनेतरदपि कथञ्चिन्नेयम् । एकेनापि निरवकाशेन बहूनां बाधसम्भवाद्गुहाविष्टत्वस्याग्नावप्युपपत्तेः । ब्रह्मत्वस्यात्रेव तत्रापि नेतुं शक्यत्वात् । अमृतत्वं तस्मिन् शङ्कमानेनाक्षरत्वादेरपि तत्रैव शङ्कितुं शक्यत्वात् । अस्याभयत्वस्याक्षेपेण तेन विष्णुत्वशङ्कानवकाशादिति तात्पर्यात् । एवं फलपरभाष्यसमर्थनमपि ध्येयम् । विषयटीकां व्यनक्ति ॥ अत्रेति ॥ छान्दोग्ये चतुर्थेऽध्याये ‘‘उपकोसलो ह वै कामलायनः सत्यकामेजाबाले ब्रह्मचर्यमुवास । तस्य ह द्वादशवर्षाण्यग्नीन्परिचचार । सहस्मान्यानन्तेवासिनस्समावर्तयंस्तं हस्मैव न समावर्तयति ॥ तं जायोवाच तप्तो ब्रह्मचारी कुशलमग्नीन्परिचचारीत् । मात्वाग्नयः परिप्रावोचन् । प्रब्रूह्यस्मा इति तस्मैहाप्रोच्यैव प्रवासांचक्रे । सहव्याधिनाऽनशितुं दध्रे । तमाचार्यजायोवाच ब्रह्मचारिन्नशान किं नु नाश्नासीति । सहोवाच बहव इमेऽस्मिन्पुरुषे कामानानात्ययाव्याधिभिः परिपूर्णोस्मि नाशिष्यामीति । अथ हाग्नयस्समूदिरे तप्तो ब्रह्मचारी कुशलं नः परिचचारीद्धन्तास्मै प्रब्रूमेति । तस्मैहोचुः । प्राणो ब्रह्मकं ब्रह्मखं ब्रह्मे’’त्याद्युपक्रम्य सम्भूतोपदेशानन्तरं ‘‘अथ हैनं गार्हपत्योनुशशास पृथिव्यग्निरन्नमादित्य इति । य एष आदित्ये पुरुषो दृश्यते सोऽहमस्मि स एवाहमस्मीति । स य एतमेवं विद्वानुपास्तेऽपहते पापकृत्यां लोकीभवति सर्वमायुरेति जोग्जीवति नास्यापरपुरुषाः क्षीयन्त उप वयं तं भुञ्जामोऽस्मिन्लोकेऽमुष्मिंश्च य एतमेवं विद्वानुपास्त’’ इत्यादिना गार्हपत्यान्वाहार्यपचनाहवनीयरूपत्रेताग्नीनामादित्यचन्द्रविद्युद्गतस्य स्वात्मत योऽपदेशमुक्त्वा ‘‘ते होचुरुपकोसलैषा सोम्य तेऽस्मद्विद्याऽऽत्मविद्या चेत्युपसंहृत्याम्नायते ‘‘य एषोंऽतरक्षिणि पुरुषो दृश्यत एष आत्मेति होवाचैतदमृतमभयमेतद्ब्रह्मैतस्मिन्न किं च न श्लिष्यति तद्यदप्यस्मिन्सर्पिर्वोदकं वा सिंचति वर्त्मनी एव गच्छति । एतं संयद्वाम इत्युपासीत एतं सर्वाणि वामान्यभिसंयंति य एवं वेद । एष उ एव वामनिरेष हि सर्वाणि वामानि नयति य एवं वेद । एष उ एव भामनिरेष हि सर्वेषु लोकेषु भाति य एवं वेद । अथ यदुचैवास्मिंश्छव्यं कर्म कुर्वन्ति यदुचनार्चिषमेवाभिसम्भवन्त्यर्चिषोह रह्न आपूर्यमाणपक्षमापूर्यमाणपक्षाद्यान्षडुदङ्ङेति मासांस्तान्मासेभ्यः संवत्सरं संवत्सरादादित्यमादित्याच्चन्द्रमसं चन्द्रमसो विद्युतं तत्पुरुषो मानवः । स एनान्ब्रह्म गमयती’’त्यादि । तत्रत्यश्चक्षुरन्तस्स्थो विषय इत्यर्थः । अत्राक्षिस्थ इति वक्तव्ये चक्षुरित्युक्तिरादित्याभेदस्फोरणाय । आदित्यश्चक्षुर्भूत्वेत्यादेः । अत्राक्षिपदोक्तं चक्षुः प्राचां मतरीत्या देवतारूपम् । टीकारीत्या जडरूपमिति ज्ञेयम् । मुख्यमिति चिन्तानन्तरं किं बाधकमस्त्युत नेति चिन्ता स्पष्टेति नोक्ता ॥ अक्ष्यभिन्नेति ॥ वक्ष्यमाणदिशेति भावः । एतच्च हेतुहेतुमद्भावघटनाय । अन्यथाऽऽदित्यस्थ पुरुषे प्रयुक्ताहंशब्दस्याग्निपरत्वेऽप्यक्षिस्थस्याग्नित्वानापत्तेः ॥ विद्येति ॥ ‘‘उपकोसलैषा सोम्यास्मद्विद्याऽऽत्मविद्या चे’’त्युक्तविद्याभेद इत्यर्थः । उपलक्षणमेतत् । सावधारणाभ्यासोर्थवादश्चेत्यपि ध्येयम् । यदा विद्याभेदो न युक्तस्तदा कं ब्रह्मेत्याद्यात्मविद्या । य एषोऽन्तरादित्य इति विद्या त्वस्मद्विद्येति वाच्यत्वादादित्यस्थपुरुषे प्रयुक्ताहंशब्दस्याग्नि परत्वाद्बाधकात्तदभिन्नाक्षिस्थे श्रुतामृतत्वादिकं गौणमित्यग्निश्रुत्यादि बलादग्निरेव चक्षुरन्तस्स्थ इति पूर्वपक्षे फलम् । यदा तु घटते तदाहंशब्दस्य शास्त्रदृष्ट्या ब्रह्मपरत्वसम्भवाद्बाधकाभावेनामृतत्वादिकं मुख्यमेवेति तद्बलाद्विष्णुरिति सिद्धान्ते फलमिति स्पष्टमिति भावः । नन्वत्र वक्ष्यमाणदिशा टीकादिरीत्या चादित्यवाक्येऽग्निप्रयुक्ताहंशब्दसावधारणाभ्यासार्थवादविद्याभेदानां भावेन तद्बलात्तस्याग्निपरत्वं निर्धार्याक्षिवाक्यस्याप्येतदनुसारेणाग्निपरत्वमुच्यते पूर्वपक्षे । न त्वक्षिवाक्यस्थप्रापकबलेन । तत्र तदभावात् । तथा चादित्यवाक्यमेवोदाहृत्यादित्यान्तस्स्थः किमग्निर्विष्णुर्वेति चिन्ता । तदर्थं सोऽहमित्यग्निप्रयुक्तोऽहंशब्दोऽग्निपरो विष्णुपरो वेति । तदर्थं तस्य विष्णुपरत्वे सोऽहमस्मि स एवाहमस्मीत्यादिसावधारणाभ्यासार्थवादविद्याभेदोक्तयो न युज्यन्ते युज्यन्ते वेति चिन्तनीयम् । यदि न युज्यन्ते तदाग्नेरेवादित्यस्थत्वमन्यथा तु विष्णोरिति फलिष्यति । आदित्यस्थत्वेनोक्तानन्दमयाक्षेपश्च ऋजुर्भवति । आदित्यस्थस्य विष्णुत्वे चार्थादक्षिस्थोऽपि स एवेति सिध्यति । तथा च सूत्रेऽक्षिवाक्योपादानाय तत्रत्यात्मशब्दार्थोक्तिपररशब्दोऽपि व्यर्थ इत्यन्तरित्येव सूत्रं स्यात् । अन्तर इत्यपि न वक्तव्यमिति लाघवम् । स्थानादिसूत्रं च न कर्तव्यं स्यादिति चेन्मैवम् । बलवद्विष्णुश्रुतिलिङ्गादि बलेनादित्यस्थस्य विष्णुत्वे निर्णीते सत्येवाहंशब्दादेश्शास्त्रदृष्ट्यादिना विष्णौ घटनाया वर्णनीयत्वाद् विष्णुश्रुत्यादेश्चाक्षिवाक्य एव भावेनादित्यवाक्ये विष्णुपरत्वावधारणस्याक्षिस्थस्य विष्णुत्वनिर्णयाधीनत्वेनाक्षिवाक्यस्यैवोदाहर्तव्यत्वात् । न च सुखविशिष्टेत्युक्तेन कं ब्रह्मेति ब्रह्मप्रकरणेनादित्यस्थस्य विष्णुत्वनिर्णयोऽस्त्विति शङ्क्यम् । तस्याग्निप्रयुक्ताहंश्रुत्यादिनाविच्छेदस्य पूर्वपक्षिणा चोद्यमानत्वात् । न च श्रुतोपनिषदिति सूत्रोक्तोपसंहारस्थब्रह्मलिङ्गबलेन प्रकरणाविच्छेदस्सुज्ञान इत्यतः ‘‘सुखविशिष्टाभिधानादेव च, श्रुतोपनिषत्कगत्यभिधानाच्चे’’त्येव पूर्यत इति वाच्यम् । तावता बलवद्विष्णुश्रुतिलिङ्गानामनुपदर्शनेन प्रकरणमात्रेणाहंशब्दाभ्यासादेर्बाधायोगाद्यथान्यासमेवानवद्यम् । अत एवामृतत्वादिकं किं गौणमित्यादिचिन्तोपदर्शिता । यद्यप्यमृतत्वादेर्मुख्यत्वेऽपि न पूर्वपक्षिणः क्षतिः । तादृशस्यापि तेनाग्नौ शङ्क्यमानत्वात् । तथापि वास्तवाभिप्रायेण गौणं मुख्यमिति कोटिप्रदर्शनम् । मुख्यसम्भवस्याभिमानमात्रत्वात् ।&lt;/p&gt;</description>
    </item>
    <item>
      <title>०२ पूर्वपक्षनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/02_pUrvapaxanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/02_pUrvapaxanirUpaNam/</guid>
      <description>&lt;h2 id=&#34;परवपकषसत&#34;&gt;पूर्वपक्षस्तु&lt;/h2&gt;&#xA;&lt;p&gt;&lt;strong&gt;पूर्वपक्षनिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;पूर्वपक्षस्तु । चक्षुरन्तस्स्थोऽग्निरेव । ‘‘य एष आदित्ये पुरुषो दृश्यते सोऽहमस्मी’’त्यग्निनादित्यस्थस्य स्वात्मतयोपदिष्टत्वात् । चक्षुरादित्यदेवतयोश्च ‘‘आदित्यश्चक्षुर्भूत्वाऽक्षिणी प्राविश’’दित्यादिश्रुत्यैक्यात् । यद्यप्यक्षिणी प्राविशदित्यत्र बाधकवशादक्षिशब्दो नादित्यदेवतापरः किन्तु जडपरः । तथाप्यन्तरक्षिणीत्यत्र चक्षुःपर्यायः स देवतापर एव । अभिमान्यधिकरणन्यायेन तस्याक्ष्यभिमानिदेवतायामेव मुख्यत्वात् । ‘‘यश्चक्षुषि तिष्ठंश्चक्षुषोन्तर’’ इति श्रुत्यन्तरेऽन्तरपुरुषाधिकरणत्वेनोक्तस्य चक्षुष इहान्तरक्षिणीति प्रत्यभिज्ञानाच्च । तत्रोक्तस्य च चक्षुषो ‘‘यं चक्षुर्न वेदे’’ति वाक्यशेषेण चेतनत्वात् । स्थानादिसूत्रादौ जडस्य स्थानत्वोक्तिस्तु परंपरया स्थानत्वात् । अत एव भाष्ये सन्न्यायरत्नावल्यां च ‘‘अक्ष्यादित्ययोरैक्या’’दित्येवोक्तम् । तत्वप्रदीपे च ‘‘अक्षीन्द्रिय प्रेरकादित्ययोरैक्या’’दित्येवोक्तम् । ‘‘अक्ष्यादित्ययोरेकविधत्वा’’दिति टीकापि भाष्याद्यनुसारेण प्रकारभेदनिषेधमुखेन प्रकार्यैक्यपरा नेया । यद्वा अक्षिणी प्राविशदित्यत्रेवान्तरक्षिणीत्यत्राप्यक्षिशब्दो जडपरः । एवं च स्थानादिसूत्रादिस्वारस्यम् । ‘‘य एष आदित्ये पुरुषो दृश्यते य एषोऽन्तरक्षिणि पुरुषो दृश्यत’’ इति वाक्यद्वयावैयर्थ्यं च । न चैवमक्ष्यादित्ययोर्भिन्नत्वादादित्यस्थत्वेऽप्यक्षिस्थत्वासिद्धिरिति वाच्यम् । आदित्यश्चक्षुरिति श्रुतावादित्यमण्डलस्थ चेतनस्य जडाक्षिप्रवेशोक्तया जडाक्ष्यादित्यमण्डलयोरेकचेतनस्थानत्वेनैकविधत्वात् । ‘‘य एष आदित्ये पुरुषो दृश्यत’’ इत्यत्राप्यादित्यपदेन मण्डलमेवोच्यते । ‘‘ऐक्या’’दिति भाष्येऽपि जडाक्ष्यादित्ययोरैक्यायोगादेकविधत्वमेवाभिप्रेतमिति टीकार्थः । यद्यप्यंशाधिकरणे ‘‘असावादित्यस्त्रिवृस्त्रिवृदिव वै चक्षुः शुक्लं कृष्णं कनीनिके’’ति श्रुत्या त्रिवृत्त्वेन अक्ष्यादित्ययोः साम्यं वक्ष्यते । तथापि न तदिह वक्ष्यते । तेनादित्यस्थस्याक्षिस्थत्वासिद्धेः ।&lt;/p&gt;</description>
    </item>
    <item>
      <title>०३ पूर्वपक्षिणा विष्णुपरत्वपक्षे अपूर्वतानिरासः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/03_pUrvapaxiNA_viShNuparatvapaxe_apUrvat/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/03_pUrvapaxiNA_viShNuparatvapaxe_apUrvat/</guid>
      <description>&lt;h2 id=&#34;ततर-चतरतयदतयसथसयगनतव-सदध-तदबलन&#34;&gt;तत्र चात्रत्यादित्यस्थस्याग्नित्वे सिद्धे तद्बलेन..&lt;/h2&gt;&#xA;&lt;p&gt;&lt;strong&gt;पूर्वपक्षिणा विष्णुपरत्वपक्षे अपूर्वतानिरासः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;तत्र चात्रत्यादित्यस्थस्याग्नित्वे सिद्धे तद्बलेन समाख्याश्रुत्युक्तादित्यस्थस्य पूर्वपक्षिणा विष्णुत्वाक्षेपेऽपि ततः प्राग्विष्णौ समाख्या शङ्का युक्ता । तथा शास्त्रदृष्ट्येत्यत्रोक्तस्य ब्रह्मण्यहंशब्दो मुख्य इत्यस्याच्छादनादग्नेरादित्यस्थस्यौपचारिकत्वोक्तिर्युक्ता । अत्र हि मंचानां क्रोशनमौपचारिकमित्यत्र क्रोशनवत्सुपुरुषेषु मञ्चशब्द इवादित्यस्थत्ववति विष्णावग्निप्रयुक्तोऽहंशब्द उपचरित इति प्रतीयते । अन्यथा समाख्योक्तययोगात् । तथाऽत्यलौकिक ब्रह्मग्रहणेऽग्निग्रहणादप्यपूर्वतातिशयाद्वा । दिवाग्नेः प्रभाया अदर्शनेनादित्यप्रवेशस्यानुमानसिद्धत्वाद्वा । विष्णुग्रहणेऽपूर्वता शङ्का च युक्तेति द्रष्टव्यम् । यद्यप्यपहते पापकृत्यामित्यादि फलम् । तथापि स्तुतिरूपार्थवादताप्यस्तीति वा वस्तुतः फलवत्त्वं फलं फलोक्तिस्त्वर्थवाद इति वा । अपहते पापकृत्यां लोकीभवतीत्यादेः प्रत्येकं फलोक्तित्वेऽपि समुदायस्यानेकफलत्वेनोपसनास्तुतिरूपार्थवादत्वमिति वाऽभिप्रायः । न च ‘‘सर्वमायुरेति ज्योग्जीवती’’ त्यल्पफले न स्तुतिर्ब्रह्मपक्षे युक्ता । तस्मादक्षिस्थोऽग्निरेव । अमृतत्वाभयत्वादिकं तु स्वकार्य ऐश्वर्यमात्रेणाग्नेरिन्द्रत्ववत्स्वाधमदेवतादिभ्योमृतिभयादिराहित्येन वा । उक्तार्थवादसहितबहुश्रुतिबलादात्यंतिकामृतत्वादियोगेन वाऽग्नेरेवेति ॥&lt;/p&gt;</description>
    </item>
    <item>
      <title>०४ सिद्धान्ते विष्णोरेव अक्षिस्थत्वसमर्थनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/04_siddhAnte_viShNoreva_axisthatvasamart/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/04_siddhAnte_viShNoreva_axisthatvasamart/</guid>
      <description>&lt;h2 id=&#34;सदधनतसत&#34;&gt;सिद्धान्तस्तु&lt;/h2&gt;&#xA;&lt;p&gt;&lt;strong&gt;सिद्धान्ते विष्णोरेव अक्षिस्थत्वसमर्थनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;सिद्धान्तस्तु ॥ अग्नेः ‘‘परिह्येनं म्रियन्ते विद्युद्वृष्टिश्चन्द्रमा आदित्योऽग्निः । भीषाऽस्मादग्निश्चे’’त्यादिश्रुत्यादिभिर्मृतिभयादिमत्त्वेन मुख्यामृतत्वादेर्निरवकाशत्वात् । अमुख्यस्य च मुख्यसम्भवेऽयोगात् । भाष्ये च ब्रह्मात्मशब्दयोर्निरवकाशतायाः प्रागेवोक्तत्वात् । स्थानादिव्यपदेशसुखविशिष्टाभिधानादीनां निरवकाशतायास्तत्रैवोक्तत्वात् । जीवपक्षेऽनवस्थादेश्च बाधकत्वाद्विष्णुरेवाक्षिस्थः । तदेतदभिप्रेत्योक्तं न्यायविवरणे ‘‘निरवकाशोपपत्तेरेव प्राबल्य’’मिति । न च बह्वग्निश्रुत्यादिबाधः । अग्नीनामेवोपदेष्टृत्वात् । कुशलं न इत्यादावस्मच्छब्दोऽग्निपरोऽपि सोऽहमित्यत्र बाधकादन्तर्यामिपरः । अभ्यासोऽपि पूर्वापराविरुद्धेऽर्थे तात्पर्यस्य लिङ्गम् । अग्नेरादित्यस्थत्वं चामृतमित्याद्युत्तरवाक्यैः कं ब्रह्मेत्यादिपूर्ववाक्यैश्च विरुद्धम् ।&lt;/p&gt;&#xA;&lt;p&gt;धर्म्यैक्येऽपि भवत्येव विद्याभेदः प्रकारयोः ।&lt;/p&gt;&#xA;&lt;p&gt;भेदमात्रेणापि यथा दहरप्राणविद्ययोः ॥ १ ॥&lt;/p&gt;&#xA;&lt;p&gt;अस्मद्विद्याऽऽत्मविद्ययोश्च ब्रह्मविद्यात्वेऽप्याद्याया अग्न्यन्तर्यामित्वप्रकारकत्वाद् द्वितीयायाश्च सर्वगतत्वप्रकारकत्वात् । ब्रह्मविषयकदहरप्राणवैश्वानरादिविद्यानामिव प्रकारभेदात्पृथगुक्तिरिति ॥&lt;/p&gt;</description>
    </item>
    <item>
      <title>०५ सूत्रक्रमयोजनानिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/05_sUtrakramayojanAnirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/05_sUtrakramayojanAnirUpaNam/</guid>
      <description>&lt;h2 id=&#34;सतरकरमसत&#34;&gt;सूत्रक्रमस्तु&lt;/h2&gt;&#xA;&lt;p&gt;&lt;strong&gt;सूत्रक्रमयोजनानिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;सूत्रक्रमस्तु । आद्ये सूत्रे विषयवाक्यस्थश्रुतिलिङ्गोक्तिः । अत्र चान्तरुपपदाद्रमतेः ‘‘ञमन्ताड्ड’’ इति डप्रत्ययान्तेनान्तरशब्देनान्तस्स्थित्वा रमणमुच्यते । न त्वन्तःस्थितिमात्रम् । तथात्वे हि लाघवाय श्रुत्यनुगमाय चान्तस्तद्धर्मेतिवदन्तरित्येवावक्ष्यत् । न त्वन्तर इति । श्रुतौ चात्मशब्देनादेयं मातीति व्युत्पत्त्या रमणमुच्यते । तदुक्तमनुव्याख्याने&lt;/p&gt;&#xA;&lt;p&gt;अन्तस्स्थित्वा रमणकृदन्तरस्समुदाहृतः ।&lt;/p&gt;&#xA;&lt;p&gt;रमणं चात्मशब्देनादेयं मातीति चोच्यत ॥ इति ॥&lt;/p&gt;&#xA;&lt;p&gt;द्वितीये तदुत्तरवाक्यस्थलिङ्गोक्तिः । तृतीये प्रकरणोक्तिः । तत्र च ‘‘कं ब्रह्मे’’ति ब्रह्मशब्दोक्तं पूर्णत्वरूपं श्रैष्ठ्यं विशिष्टत्वम् । विग्रहस्तु सुखेन विशिष्ट इति वा, विशिष्टं च तत्सुखं चेति वा, सुखेषु विशिष्टमिति वा । तत्राद्ये सुखेन श्रैष्ठ्यं सुखस्य श्रैष्ठ्यं विना नेति सुखस्यापि तत्सिद्धिः । द्वितीये ‘‘कडाराः कर्मधारय’’ इति विशिष्टशब्दस्य परनिपातः । तृतीये ‘‘सप्तमी’’ति योगविभागात्समासः । एवकारस्तु, तिष्ठतु तावत्खं ब्रह्मेति पूर्णज्ञानाभिधानम् । तन्निरपेक्षपूर्णसुखाभिधानादेवेति सूचनायेति टीकायामेवोक्तम् । चतुर्थे सूत्रे प्रकरणविच्छेदाशङ्कायामुपसंहारस्थलिङ्गेनोद्धारः । पञ्चमे परपक्षे बाधकोक्तिरिति ॥&lt;/p&gt;</description>
    </item>
    <item>
      <title>०६ परमतद्वयाभिमतपूर्वपक्षसिद्धान्तयोर् निरासः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/06_paramatadvayAbhimatapUrvapaxasiddhAnt/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/06_paramatadvayAbhimatapUrvapaxasiddhAnt/</guid>
      <description>&lt;h2 id=&#34;परमतदवयऽपदमनतसतदधरमतयनन-गतरथम&#34;&gt;परमतद्वयेऽपीदमन्तस्तद्धर्मेत्यनेन गतार्थम्&lt;/h2&gt;&#xA;&lt;p&gt;&lt;strong&gt;परमतद्वयाभिमतपूर्वपक्षसिद्धान्तयोर् निरासः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;परमतद्वयेऽपीदमन्तस्तद्धर्मेत्यनेन गतार्थम् । तत्रादित्यस्थत्ववदक्षिस्थत्वस्याप्युक्तेः । न च तत्रोद्गीथोपासनस्थमक्षिवाक्यं विषयः । अत्र तूपकोसलविद्यास्थमक्षिवाक्यमित्येतावतैवागतार्थत्वम् । श्रूयन्ते च तत्रेवात्राप्यन्यत्रासम्भववन्तोऽमृतत्वादयो ब्रह्मधर्माः । ब्रह्मशब्दश्चात्राधिकः । न चात्र ‘‘य एषोऽन्तरक्षिणि पुरुषो दृश्यत’’ इति प्रसिद्धवदभिधानाद्दृश्यत्वोक्तेश्चाधिका शङ्का । तत्रापि ‘‘य एषोंऽतरक्षिणि पुरुषो दृश्यत’’ इति श्रुतेः । अत्रोक्तं भामत्याम् । तत्राक्षिस्थो जीवविशेष इति पूर्वः पक्षः । अत्र तु छायेति । भाष्ये तु सम्भवमात्रेण जीवाद्युक्तिः । तथा च जीवविशेषस्यापि ब्रह्मवत्परोक्षत्वाद्दृश्यत्वादिकमयुक्तम् । छायायां तु युक्तमित्यधिकाशङ्केति ॥ तन्न । दृश्यत्वानुपपत्त्या जीवपक्षत्यागे छायायां विषयवाक्यस्थपुरुषत्वामृतत्वादेः पूर्ववाक्योक्तस्य तज्ज्ञानेन पापालेपस्य चोत्तरवाक्योक्तस्य संयद्वामत्वादेश्च सर्वथाप्ययुक्तया छायापक्षस्य सुतरां त्याज्यत्वात् । छायायां स्तुत्यर्थममृतत्वाद्युक्तिश्चेज्जीवेऽपि तदर्थमेव दृश्यत्वाद्युक्तिरस्तु । तस्मान्न परमते पूर्वपक्षोत्थानम् । अस्माकं मते तु अन्तस्तद्धर्मेत्यत्रेन्द्रादि श्रुत्येन्द्रादेरन्तस्स्थत्वमिति प्राप्ते नेति सिद्धान्तः । अत्रत्वग्नेश्चक्षुरन्तस्स्थत्वमभ्यासार्थवादसहितबहुश्रुतिभ्य इति प्राप्ते नेति सिद्धान्त इति भेदः ।&lt;/p&gt;</description>
    </item>
    <item>
      <title>०७ टीकाक्षरार्थप्रदर्शनपूर्वकम् अधिकरणोपसंहारः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/07_TIkAxarArthapradarshanapUrvakaM_adhik/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/04_antarAdhikaraNam/07_TIkAxarArthapradarshanapUrvakaM_adhik/</guid>
      <description>&lt;h2 id=&#34;टककषररथसत-&#34;&gt;टीकाक्षरार्थस्तु ..&lt;/h2&gt;&#xA;&lt;p&gt;&lt;strong&gt;टीकाक्षरार्थप्रदर्शनपूर्वकम् अधिकरणोपसंहारः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;टीकाक्षरार्थस्तु अग्नेरेवादित्यस्थत्वमुच्यतेऽत एवेति ॥ अग्नेरादित्यस्थत्वस्योच्यमानत्वादेवेत्यर्थः । अनेन ‘‘अतोऽक्ष्यादित्ययोरैक्या’’दिति भाष्यस्थोऽतश्शब्दः सन्निहितेनैक्यादित्यनेन नान्वेति । प्रकृतस्यात इत्यनेन परामृष्टस्यादित्यस्थत्वस्यैक्ये हेतुत्वायोगात् । किं तु व्यवहितेन ‘‘अत्राप्यग्निरेवोच्यत’’ इत्यनेनान्वेतीत्युक्तं भवति ॥ वक्रसङ्गत्याऽधिकरणारम्भ इति ॥ यद्यपि विष्णुज्ञानान्मोक्ष इत्युक्तमयुक्तम् । तद्यथेत्यत्राक्षिस्थस्याग्नेर्ज्ञानान्मोक्षश्रवणादिति ऋजुसङ्गत्यैवाधिकरणमारभ्याग्नेरेवाक्षिस्थत्वमिति पूर्वपक्षे आदित्यस्थत्वं हेतूकर्तुं शक्यम् । पूर्वपक्षे तस्य हेतूकरणं च वक्रसङ्गत्याऽधिकरणारम्भेऽपि समम् । तथापि यथा सिद्धान्ते आदित्यदेवताया आदित्यमण्डलस्थत्वेऽप्यमृतत्वादिहेतुभिरिदमक्षिस्थत्वं ब्रह्मण एव । तथा पूर्वपक्षेऽग्नेरादित्यमण्डलस्थत्वेऽप्यक्षिस्थत्वं ब्रह्मण एवेत्यादित्यस्थत्वस्य विष्णौ समन्वयो न सिध्येत् । आदित्यस्थो विष्णुस्ततश्चार्थादक्षिस्थोऽपि स एवेत्यानन्दमयाधिकरणोक्तमादित्यदेवतास्थत्वादिकमयुक्तम् । अग्नेरेवाक्ष्यादित्यदेवतास्थत्वादिति वक्रसङ्गत्याऽधिकरणारम्भे तु पूर्वोक्तस्य विष्णावादित्यदेवतास्थत्वस्येह पूर्वपक्षे आक्षेपात्तन्निरासस्य च विष्णोरेवादित्यस्थत्वमिति सिद्धान्ताभिप्रायं विनाऽसिद्धेस्तत्समन्वयः सिद्ध्यतीति भावः । यद्वाऽऽदित्यस्थत्वस्य पूर्वपक्षे हेतुमात्रत्वेनोक्तौ पूर्वपक्षहेतुरपि सिद्धान्तिना समन्वेतव्य इति नियमाभावान्न तत्समन्वय सिद्धिः । उक्तादित्यस्थत्वाक्षेपमुखेन तु पूर्वपक्षे सिद्धान्ते तत्समन्वयोऽपि कर्तव्य इति ‘‘य एष आदित्ये पुरुषो दृश्यत’’ इति वाक्यमपि ब्रह्मणि समन्वितं भवतीति भावः ॥&lt;/p&gt;</description>
    </item>
  </channel>
</rss>
