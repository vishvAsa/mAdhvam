<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ सर्वगतत्वाधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/</link>
    <description>Recent content in &#43;०१ सर्वगतत्वाधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/index.xml" rel="self" type="application/rss+xml" />
    <item>
      <title>०१ पूर्वपक्षकथनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/01_pUrvapaxakathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/01_pUrvapaxakathanam/</guid>
      <description>&lt;h2 id=&#34;यरलग-सधत-परव-नमन-वषण-समनवय&#34;&gt;यैर्लिंगैः साधितः पूर्वं नाम्नां विष्णौ समन्वयः&lt;/h2&gt;&#xA;&lt;p&gt;&lt;strong&gt;॥ श्री वेदव्यासाय नमः ॥&lt;/strong&gt;&lt;/p&gt;&#xA;&lt;p&gt;&lt;strong&gt;श्रीब्रह्मण्यतीर्थश्रीपादशिष्यश्रीव्यासतीर्थविरचिता&lt;/strong&gt;&lt;/p&gt;&#xA;&lt;h1 id=&#34;सरवगततवधकरणम&#34;&gt;&lt;strong&gt;सर्वगतत्वाधिकरणम्&lt;/strong&gt;&lt;/h1&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;&lt;strong&gt;प्रथमाध्यायस्य द्वितीयः पादः&lt;/strong&gt;&lt;/p&gt;&#xA;&lt;p&gt;&lt;strong&gt;पूर्वपक्षकथनं&lt;/strong&gt;&lt;/p&gt;&#xA;&lt;p&gt;यैर्लिंगैः साधितः पूर्वं नाम्नां विष्णौ समन्वयः ।&lt;/p&gt;&#xA;&lt;p&gt;तेषामिहोच्यते लिङ्गजातीयानां समन्वयः ॥ १ ॥&lt;/p&gt;&#xA;&lt;p&gt;तदुक्तमनुव्याख्याने ।&lt;/p&gt;&#xA;&lt;p&gt;इत्यन्यत्र प्रसिद्धोरुशब्दराशेरशेषतः ।&lt;/p&gt;&#xA;&lt;p&gt;ज्ञाते समन्वये विष्णौ लिंगैर्ह्येष समन्वयः ॥&lt;/p&gt;&#xA;&lt;p&gt;तेषामन्यगतत्वे तु न स्यात्सम्यक्समन्वयः ।&lt;/p&gt;&#xA;&lt;p&gt;इत्येवाशेषलिङ्गानां ब्रह्मण्येव समन्वयम् ॥ इति ॥&lt;/p&gt;&#xA;&lt;p&gt;॥ ॐ सर्वत्र प्रसिद्धोपदेशात् ॐ ॥&lt;/p&gt;&#xA;&lt;p&gt;यद्यपि पूर्वपादांत्यस्योत्तरपादाद्यस्य चाधिकरणस्य नावान्तरसङ्गत्यपेक्षा । तथापीह तस्याः सम्भवात्फलस्यावश्यवक्तव्यत्वाच्चैतत्पूर्वपक्षे पूर्वाधिकरणसिद्धान्ताक्षेपो दर्शितो भाष्यादौ ।&lt;/p&gt;&#xA;&lt;p&gt;&lt;strong&gt;श्रीराघवेन्द्रतीर्थविरचिता प्रकाशिका&lt;/strong&gt;&lt;/p&gt;&#xA;&lt;h3 id=&#34;परकशक&#34;&gt;&lt;strong&gt;प्रकाशिका&lt;/strong&gt;&lt;/h3&gt;&#xA;&lt;p&gt;टीकायां पादसङ्गत्यनुक्तेस्तामन्यत्रोक्तां दर्शयन् पूर्वपादार्थानुवादपूर्वमेतत्पादार्थमाह ॥ यैरिति ॥ तेषां लिङ्गानामिह द्वितीयपादे समन्वय उच्यत इत्ययुक्तम् । समुद्र शायित्वादिलिङ्गानामिह समन्वयानुक्तेरित्यत आह ॥ लिङ्गेति ॥ प्रागुक्तलिङ्गजातीयानामित्यर्थः । जातीयत्वं च तल्लिङ्गोपेतवाक्यगततयैकवाक्यगतत्वेनेति ध्येयम् । यद्वा नामसमन्वयहेतुतयाऽभिमतत्वादिना तल्लिङ्गजातीयत्वम् । एतदुक्तं भवति । सर्वश्रुतिगतान्यन्यत्र प्रसिद्धनामानि सर्वाण्यपि तत्र तत्र स्थितैस्सर्वैर्लिङ्गैर्भगवन्निष्ठानीति प्राक्साधिते सति तत्रासन्दिग्धलिङ्गप्रहाणेनेतरेषां समन्वयोऽत्रोच्यत इति । एतेनैतन्निरस्तम् । कथं लिङ्गसमन्वयः । किं लिङ्गान्तरेणोत नाम्ना । नाद्यः । समन्वीयमानत्वेन सन्दिग्धत्वात् । न द्वितीयः । अन्योन्याश्रयापत्तेः । सिद्धे नामसमन्वये तेन लिङ्गसमन्वयः लिङ्गसमन्वये च सिद्धे तेन नामसमन्वयसिद्धिरिति । असन्दिग्धभगवन्नामलिङ्गादिभिस्सन्दिग्धलिङ्गसमन्वयोक्तेः । एतेन लिङ्गसमन्वयस्य प्रागुक्तनामसमन्वयहेतुत्वेन वा तस्मिन्सत्येवास्योत्थानेन तत्कार्यत्वेन वा हेतुहेतुमद्भावरूपसङ्गतिरित्युक्तं भवति ॥ तदुक्तमिति ॥ तृतीयाध्यायस्य तृतीयपाद इत्यर्थः । ज्ञाते प्रथमपादेनेत्यर्थः । लिङ्गैरिति प्रायिकत्वाभिप्रायेण । ब्रह्मश्रुत्यादिनाप्यानन्दमयादेस्समन्वयोक्तेः । एष समन्वयो नामसमन्वयः । अन्यत्र प्रसिद्धाशेषलिङ्गानां समन्वयम् । आहोभयगतत्वं चेत्युत्तरवाक्यगतेनाहेत्यनेन द्वितीयान्तस्यान्वयः ॥ ॐ सर्वत्र प्रसिद्धोपदेशात् ॐ ॥&lt;/p&gt;</description>
    </item>
    <item>
      <title>०२ विष्णोर् अन्यत्र सर्वगतत्वायोगः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/02_viShNo_anyatra_sarvagatatvAyoga/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/02_viShNo_anyatra_sarvagatatvAyoga/</guid>
      <description>&lt;h2 id=&#34;एतन-सरयआतमत-सरमनतरदहरणत&#34;&gt;एतेन ‘‘सूर्यआत्मे’’ति सौरमन्त्रोदाहरणात्&lt;/h2&gt;&#xA;&lt;p&gt;&lt;strong&gt;विष्णोर् अन्यत्र सर्वगतत्वायोगः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;एतेन ‘‘सूर्यआत्मे’’ति सौरमन्त्रोदाहरणात् सूर्यप्राप्तिरिति निरस्तम् । उक्तन्यायेन मन्त्रस्थसूर्यादिशब्दस्यापि विष्णौ मुख्यत्वात् । न चान्तरित्यादौ चन्द्रादिकतिपयगतत्वादिकमुक्तमत्र तु सर्वगतत्वमुच्यत इति भेदः । व्यधिकरणत्वात् । न हि प्रतिपाद्याभेदः शङ्कितः । किन्तु पूर्वपक्षानुदयः । न च ‘‘चन्द्रमस्येत’’मिति सजातीये चन्द्रादावुक्त्वाऽऽदित्येऽनुक्तत्वलिङ्गात्तत्प्राप्तिः । ‘‘सर्वेष्वि’’ति सर्वशब्देनादित्यस्यापि ग्रहणसम्भवेन सावकाशलिङ्गेन श्रुत्यादिबाधायोगात् । सन्तिचात्र ‘‘एतमेव ब्रह्मे’’ति ब्रह्मशब्दाद्याःश्रुतयः । ‘‘सयोतोऽश्रुतोऽगतोऽमतोऽनतोऽदृष्ट’’इत्यश्रुतत्वादिलिङ्गानि च । ब्रह्मशब्दस्य च विष्णौ मुख्यताया आनन्दमयाधिकरणे सिद्धत्वात् । ज्योतिरधिकरणे च ज्योतिषो विष्णुत्वेऽश्रुतत्वादेर्हेतूकृतत्वात् । अदृष्टत्वस्य च विष्णुधर्मतायाः ‘‘अदृश्यत्वादिगुणक’’इत्यत्र वक्ष्यमाणत्वात् । ‘‘सयोतोऽश्रुत’’ इत्यादि सन्निधाने चान्तरपुरुष इत्यन्तरत्वश्रवणात् तस्य चान्तर्याम्यधिकरणे विष्णुलिङ्गतायाः सेत्स्यमानत्वात् । न च चक्षुर्मयत्वादिना सर्वजीवानां प्राप्तिः । तस्याप्यानन्द मयाधिकरणन्यायेन प्राचुर्यार्थतया पादांत्यप्राणाधिकरणन्यायेन शतसंवत्सरत्वादेरिवान्तर्यामिविषयतया वा सम्भवात् । पशुशब्दस्य तद्विशेषच्छाग इवादित्यश्रुत्या चक्षुर्मयत्वादिजीवलिङ्गानां तद्विशेषादित्ये पर्यवसानेन सर्वजीवप्रापकाभावाच्च । न चार्भकौकस्त्वलिङ्गादन्यस्य प्राप्तिः । तस्यापि विष्णुधर्मताया अन्तस्तद्धर्मेत्यत्रोपासात्रैविध्येत्यत्र चोक्तत्वात् । हृद्यपेक्षयेत्यादौ वक्ष्यमाणत्वाच्च । वक्ष्यमाणसिद्धान्तन्यायाच्छादनेन पूर्वपक्षकरणे च तन्न्यायेनैवैतत्सिद्धान्तफलसिद्ध्यैतस्य वैयर्थ्यात् । सर्वेषु भूतेष्वित्यनेन सर्वगतत्वस्यैवोक्ततयाऽर्भकौकस्त्वाभावाच्च । अन्यथा अत्रोक्तः सर्वगतो न विष्णुश्चेत्पूर्वोक्तोपि सर्वगतो न विष्णुः स्यादित्याक्षेपायोगात् ।&lt;/p&gt;</description>
    </item>
    <item>
      <title>०३ पूर्वपक्षसमर्थनेन शङकामाधानकथनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/03_pUrvapaxasamarthanena_sha~NakAmAdhAna/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/03_pUrvapaxasamarthanena_sha~NakAmAdhAna/</guid>
      <description>&lt;h2 id=&#34;मवम&#34;&gt;मैवम्&lt;/h2&gt;&#xA;&lt;p&gt;&lt;strong&gt;पूर्वपक्षसमर्थनेन शङकामाधानकथनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;मैवम् । ‘‘संवत्सर एव प्रध्वंसयन् तस्यैतस्यासावादित्योरस’’ इति संवत्सराधिपतित्वरूपसंवत्सरसारत्वलिंगात् ‘‘यश्चासावादित्य’’ इति प्रसिद्धार्थयच्छब्दोपबन्धात् ‘‘तस्मात्पुरुषं पुरुषं प्रत्यादित्यो भवती’’ति सर्वपुरुषाभिमुख्यलिङ्गाच्चादित्यशब्दस्य प्रसिद्धादित्यपरत्वात् । अत एव भाष्यटीकयोरादित्यशब्दस्य प्रसिद्धपरत्वं लिङ्गाधीनमिति दर्शयितुं ‘‘तस्यैतस्यासावादित्योरस’’ इत्यादिलिङ्गप्रतिपादकांशोप्युपात्तः । उक्तं ह्यनुव्याख्याने ‘‘पुनश्च प्रापकाद्धेतोस्तत्राधिकरणान्तर’’मिति । न चैवं सत्यावश्यकत्वाल्लिङ्गैरेव पूर्वपक्षः लिङ्गसाहचर्यादेव सर्वगतत्वस्यान्यत्र प्रसिद्धत्वं चोच्यतां किं तदुपजीविश्रुत्युपन्यासेनेति वाच्यम् । उक्तलिङ्गानामादित्यविशेषणतयैव प्रतीत्या सर्वगतविशेषणत्वाप्रतीतेः साक्षात्तैः पूर्वपक्षाद्यसम्भवात् । तदेतदभिप्रेत्योक्तं न्यायविवरणे ‘‘बहवो ह्यत्रादित्यशब्दाः । क्षित्यादिषूक्त्वाऽऽदित्येऽनुक्तिरित्यादिलिङ्गं चे’’ति । यद्वा अन्तराद्यधिकरणेष्विन्द्रादिशब्दानां तैस्तैर्लिङ्गैर्विष्णुपरतैव व्युत्पादिता । न तु तत्र मुख्यता । ‘‘तस्मान्मुख्यार्थता विष्णोरिति कृत्वा हृदि प्रभुः । समन्वयं साधयती’’त्यनुव्याख्याने मुख्यत्वोक्तिराकाशादिपदप्रवृत्तिनिमित्तस्य भगवदधीनत्वोक्तिश्च स्थितायां त्रिपाद्यां प्रवृत्ते ‘‘तदधीनत्वा’’दित्यत्र सर्वशब्दानां भगवति मुख्यताया वक्ष्यमाणत्वात्तदभिप्राया । अत एव हृदिकृत्वेत्युक्तम् । ईक्षत्यधिकरणे वाच्यत्वोक्तिरपि तदुपयोगितया । टीकायां प्रत्यधिकरणं तत्तच्छब्दवाच्यत्वोक्तिरपि तदभिप्राया । तत्तच्छब्दप्रवृत्तिनिमित्तगुणलाभस्य वक्ष्यमाणसापेक्षत्वेपि तत्तत्प्रकरणस्थगुणमात्रलाभः पूर्वाधिकरणाक्षेपः समाधानं च तत्तदधिकरणमात्रसाध्यम् । एवं चादित्यादिशब्दानां विष्णौ मुख्यताया अनुक्तत्वात्तैः पूर्वपक्षोदय इति न्यायविवरणाभिप्रायः ।&lt;/p&gt;</description>
    </item>
    <item>
      <title>०४ आदित्यशद्बस्य विष्णुपरत्वाभावशङ्का</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/04_Adityashadbasya_viShNuparatvAbhAvasha/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/04_Adityashadbasya_viShNuparatvAbhAvasha/</guid>
      <description>&lt;h2 id=&#34;अत-एवतर-टकद-आदतयशबदसय-न-वषणपरत&#34;&gt;अत एवात्र टीकादौ आदित्यशब्दस्य न विष्णुपरता&lt;/h2&gt;&#xA;&lt;p&gt;&lt;strong&gt;आदित्यशद्बस्य विष्णुपरत्वाभावशङ्का&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;अत एवात्र टीकादौ आदित्यशब्दस्य न विष्णुपरता । तल्लिङ्गाभावात् । प्रत्युतादित्यलिङ्गसद्भावादिति दर्शयितुं तल्लिङ्गप्रतिपादकांशोप्युपात्तः । एवं चोत्तरत्राप्यादित्यादिशब्दैः पूर्वत्रापि प्राणादिशब्दैः पूर्वपक्षोदयः सुलभः । अन्यथा श्रुतीनामन्यलिङ्गानां च तदधीनत्वन्यायेन ब्रह्मणि मुख्यत्वस्य सिद्धत्वेनान्यश्रुत्याद्याश्रयणेन पूर्वपक्षः क्वापि नोदीयात् । यद्वा अन्तरित्यत्रेन्द्रादिशब्दानां विष्णौ मुख्यत्वोक्तिरस्तु । तथाप्यादित्यशब्दो नान्तरधिकरणविषयवाक्ये श्रुतः । नापि तन्न्यायविषयः । अत्रेव तत्र निरवकाशदेवतालिङ्गाभावात् । अत एव टीकादौ तदविषयतां दर्शयितुं देवतालिङ्गप्रतिपादकांशोप्युदाहृतः । पर्यायाणामपि तदधिकरणन्यायविषयाणामेव तेन समन्वयसिद्धिः । न तु तदविषयाणाम् । उत्तराधिकरणटीकाप्यदितिशब्दसजातीयेन्द्रादिशब्दसमन्वयस्योक्तत्वाभिप्राया । अनुव्याख्याने सर्वशब्दोपि न्यायविषयसर्वपरः। तत्राधिदैविकत्वाद्युपाध्युक्तिरप्यधिकरणान्तरविषयाधिभौतिकादिव्यावृत्त्यर्था । न तु सर्वाधिदैविकसङ्ग्रहार्था । तस्माद्युक्तः पूर्वपक्षः ।&lt;/p&gt;</description>
    </item>
    <item>
      <title>०५ अन्यत्रप्रसिद्धस्य सर्वगतत्वस्य लिङ्गपादे समन्वयायोगशन्कायाः परिहारः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/05_anyatraprasiddhasya_sarvagatatvasya_l/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/05_anyatraprasiddhasya_sarvagatatvasya_l/</guid>
      <description>&lt;h2 id=&#34;नचव-यतसमबनधतसरवगततवसयनयतर-परसदधत&#34;&gt;नचैवं यत्सम्बन्धात्सर्वगतत्वस्यान्यत्र प्रसिद्धता..&lt;/h2&gt;&#xA;&lt;p&gt;&lt;strong&gt;अन्यत्रप्रसिद्धस्य सर्वगतत्वस्य लिङ्गपादे समन्वयायोगशन्कायाः परिहारः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;नचैवं यत्सम्बन्धात्सर्वगतत्वस्यान्यत्र प्रसिद्धता तन्नामसमन्वय एवोच्यतामिति वाच्यम् । अन्तर्यामित्वादेर्लिङ्गस्य पृथिवीशरीरत्वादिलिङ्गसम्बन्धादेवान्यत्रप्रसिद्धत्वात्तत्समन्वयार्थं पादान्तरे कार्ये तत्सङ्गत्यर्थमत्रापि लिङ्गस्यैव समन्वेतव्यत्वात् । न च यत्र लिङ्गं नामसम्बन्धादन्यत्र प्रसिद्धं तदधिकरणं नामसमन्वयपरमाद्यपादस्थं चास्त्विति वाच्यम् । तथात्व आदित्यादिशब्दप्रवृत्तिनिमित्तगुणस्यान्तरधिकरणेनैव लब्धतया साक्षादपूर्वगुणालाभात् । अर्भकौकस्त्वादिपूर्वपक्षमूलयुक्तेः प्रसिद्धोपदेशादिसिद्धान्तयुक्तेश्च सर्वगतवाक्य इवादित्यवाक्येऽसत्त्वाच्च । नामपादे नामसमन्वये हेतुतयोक्तलिङ्गसमन्वयस्यैवेहाकाङ्क्षितत्वाच्च । तस्मादादित्यश्रुतितः सूर्यप्राप्तिर्युक्ता । सौरमन्त्रोदाहरणाच्च तत्प्राप्तिः । मन्त्रे ‘‘चक्षुर्मित्रस्ये’’ति चक्षुष्ट्वश्रवणात्तस्य च ‘‘आदित्यश्चक्षुर्भूत्वे’’त्यादिश्रुत्याऽऽदित्यलिङ्गत्वात् । उक्तादित्यश्रुत्युपोद्बलिताद्विशिष्यादित्येऽनुक्तत्वलिङ्गाच्च तत्प्राप्तिः । चक्षुर्मयत्वादिलिङ्गाच्च सर्वजीवानां प्राप्तिः । आनन्दमयोक्तस्य कोह्येवान्यादिति प्राचुर्यार्थे हेतुव्यपदेशस्य तत्प्रायपाठस्य चात्राभावेन तन्न्यायाविषयत्वात् । ज्ञानकरणतया प्रसिद्धचक्षुरादिसम्बन्धस्यैव नित्यज्ञानेऽन्तर्यामिण्यप्यसम्भवेन तत्प्राचुर्यस्य सुतरामसम्भवाच्च ।&lt;/p&gt;</description>
    </item>
    <item>
      <title>०६ पूर्वपक्षे चक्षुर्मयत्वादि लिङ्गस्य जीवप्रापकत्वसमर्थनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/06_pUrvapaxe_chaxurmayatvAdi_lingasya_jI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/06_pUrvapaxe_chaxurmayatvAdi_lingasya_jI/</guid>
      <description>&lt;h2 id=&#34;चकषशशबदसय-वषणपरतव-च-मयट-वयरथयम-&#34;&gt;चक्षुश्शब्दस्य विष्णुपरत्वे च मयटो वैयर्थ्यम् ..&lt;/h2&gt;&#xA;&lt;p&gt;&lt;strong&gt;पूर्वपक्षे चक्षुर्मयत्वादि लिङ्गस्य जीवप्रापकत्वसमर्थनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;चक्षुश्शब्दस्य विष्णुपरत्वे च मयटो वैयर्थ्यम् । न च चक्षुर्मयत्वादीनामादित्ये पर्यवसानम् । ‘‘चत्वारः पुरुषा इति बाध्व’’ इति बाध्वचिह्नितोपक्रमस्य ‘‘इति हस्माह बाध्व’’ इति बाध्वचिह्नितोपसंहारस्यैव च वाक्यस्यैकत्वात्तन्मध्यस्थादित्यशब्दस्य सूर्यपरत्वेपि तदुपरितने ‘‘एतं ह्येव बह्वृचा’’ इत्यादौ ‘‘सर्वेषु भूतेष्वेत’’ मित्यन्ते च वाक्ये बहुकृत्वश्श्रुतस्यैतच्छब्दस्य ‘‘अथैषज्योति’’रित्यादाविव वक्ष्यमाणजीवरूपचक्षुर्मयादिपरत्वात् । अर्भकौकस्त्वाच्च न विष्णोः सर्वगतता । अन्तरित्यत्र अन्तर इत्यत्र अन्तर्यामीत्यत्र च सर्वगतत्वाल्पौकस्त्वयोरविरोधो नोक्तः । तत्प्रकरणे सर्वगतत्वस्याभावेन विरोधशङ्कानुदयात् । उदये वाऽत्रत्यन्यायेनैव परिहार्यत्वात् । उपासात्रैविध्यादित्यत्र त्वन्तस्स्थत्वाद्युक्तेः प्रयोजनमात्रमुक्तम् । नत्वविरोधः । हृद्यपेक्षयेत्यत्र तु तयोरत्राविरोध उक्तेपि ‘‘अङ्गुष्ठमात्रः पुरुष’’ इत्यत्र मात्रशब्दस्यावधारणार्थत्वात्सर्वगतस्य सावधारणाङ्गुष्ठपरिमाणत्वमयुक्तमिति शङ्किते मूर्तिविशेषे व्यक्त्यात्मना सावधारणमपि तद्युक्तमिति समाधास्यते । सर्वेषु भूतेष्वित्यत्र चाल्पौकस्त्वमुच्यते । भूतादन्यत्राभावप्रतीतेः । अन्यथा भूतपदवैयर्थ्यात् । सिद्धान्तिना ‘‘सर्वभूताशयस्थित’’ इति स्मृतिसमाख्यया सर्वजीवहृदयस्थत्वस्यैव वक्तव्यत्वाच्च । पूर्वाधिकरणाक्षेपस्त्वित्थम् । तस्य सर्वभूतगतस्यैव सिद्धान्तिना सर्वगतत्वाङ्गीकारात्तदभावे तदभाव इति । यद्वा एतमेवेत्यवधारणेन विष्णोरन्यस्यैव सर्वभूतगतत्वाद्विष्णोर्भूतादन्यत्र सत्त्वेपि सर्वगतत्वायोग इति ।&lt;/p&gt;</description>
    </item>
    <item>
      <title>०७ सिद्धान्ते संवत्सरसारत्वरूपसूर्यलिङ्गस्य सावकाशत्वनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/07_siddhAnte_saMvatsarasAratvarUpasUryal/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/07_siddhAnte_saMvatsarasAratvarUpasUryal/</guid>
      <description>&lt;h2 id=&#34;सदधनतसत&#34;&gt;सिद्धान्तस्तु&lt;/h2&gt;&#xA;&lt;p&gt;&lt;strong&gt;सिद्धान्ते संवत्सरसारत्वरूपसूर्यलिङ्गस्य सावकाशत्वनिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;सिद्धान्तस्तु ॥ ‘‘संवत्सरो वै प्रजापतिः । तत्र संवत्सरं नाम ब्रह्माण’’ मित्यादिश्रुतिस्मृतिषु उत्तराधिकरणभाष्ये वक्ष्यमाणरीत्या संवत्सरशब्दस्य चतुर्मुखे प्रसिद्धत्वात् श्रौतप्रसिद्धेश्च बलवत्त्वात् पूर्ववाक्ये च ‘‘महापुरुष इति यमवोचाम संवत्सर एवे’’ति संवत्सरे महापुरुषपदप्रयोगाच्च संवत्सरशब्दस्य चतुर्मुखपरत्वात् । तस्मादुत्तमत्वरूपस्य च तत्सारत्वस्य विष्णावेव सम्भवात् । यच्छब्दोपबन्धस्य ‘‘स यश्चायं पूरुषे यश्चासावादित्ये’’ इत्यादाविव श्रुत्यादिप्रसिद्धे ब्रह्मण्यपि सम्भवात् । ‘‘आदित्यो ज्योतिरादित्य’’ इत्यादौ च ब्रह्मण्यप्यादित्यशब्दस्य प्रसिद्धेः । ‘‘ शनोपुरुषं पुरुषं प्रत्यादित्यो भवती’’त्यनेन च प्रतिगृहं कूप इत्यनेनेव सर्वपुरुषगतत्वस्यैवोक्तत्वेन तदाभिमुख्योक्त्यभावात् । भावे वाऽऽदित्यमण्डलस्यैव पुरुषाभिमुख्यदर्शनाद् अदर्शनेपि देवतायास्तदङ्गीकारे चेश्वरेपि तत्सम्भवात् । सौरमन्त्रेच ‘‘सूर्य आत्मा जगतस्तस्थुषश्चे’’ति ब्रह्मलिङ्गसद्भावात् । मन्त्रस्थस्य च ‘‘चक्षुर्मित्रस्य वरुणस्याग्ने’’रिति चक्षुश्शब्दस्य ‘‘चक्षुर्देवाना’’मिति श्रुत्या ब्रह्मण्येव सम्भवात् । पूर्णदर्शनशक्तित्वादिरूपस्य वा चक्षुरादिस्वामित्वरूपस्य वा चक्षुर्मयत्वादेः ‘‘सर्वेन्द्रियमयो विष्णु’’रित्यादिभाष्योक्तस्मृत्या विष्णौ सम्भवाज् जीवेपि चक्षुरादिविकारत्वस्यासम्भवाद् एतच्छब्दस्य च ‘‘अथैष ज्योति’’रित्यादावथशब्दादेरिवात्र प्रकरणविच्छेदकस्याभावेन पूर्वोक्ताशरीरप्रज्ञात्मपरत्वात् । वक्ष्यमाणस्यापि चाश्रुतत्वादिगुणैर्विष्णुत्वेन तत्परत्वेप्यनिष्टाभावात् । अल्पौकस्त्वस्य च व्योमवदिति सौत्रपदसूचितेन&lt;/p&gt;</description>
    </item>
    <item>
      <title>०८ स्वपक्षसाधकप्रसिद्धोपदेशादीनां निरवकाशत्वोपपादनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/08_svapaxasAdhakaprasiddhopadeshAdInAM_n/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/08_svapaxasAdhakaprasiddhopadeshAdInAM_n/</guid>
      <description>&lt;h2 id=&#34;शरत-भतपदसय-च-ततरपसनरथतवतसरवपदन-&#34;&gt;श्रुतौ भूतपदस्य च तत्रोपासनार्थत्वात्सर्वपदेन ..&lt;/h2&gt;&#xA;&lt;p&gt;&lt;strong&gt;स्वपक्षसाधकप्रसिद्धोपदेशादीनां निरवकाशत्वोपपादनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;श्रुतौ भूतपदस्य च तत्रोपासनार्थत्वात्सर्वपदेन चादित्यस्यापि ग्रहणसम्भवेनादित्येऽनुक्तत्वाभावात् । उक्तरीत्या च बाधकाभावेन ब्रह्मशब्दस्याश्रुतत्वादेश्चामुख्यत्वायोगात् । भाष्योक्तश्रुत्यादिषु च ब्रह्मशब्दस्य विष्णावेव प्रसिद्धत्वात् प्रसिद्धिसम्भवे चाप्रसिद्धग्रहणायोगस्य च सौत्रप्रसिद्धपदेन सूचनात् । ब्रह्मशब्दस्य जीवरूपामुख्यार्थत्वे च जीवादन्यस्य मुख्यब्रह्मणो विष्णोरमुख्यब्रह्मणश्च जात्यादेः सत्त्वेनान्यसम्बन्धनिराकरणासम्भवेनावधारणायोगात् । ईश्वररूपमुख्यार्थत्वे चान्यस्य मुख्यब्रह्मणोऽसत्त्वेनान्यसम्बन्धनिराकरणसम्भवात् । भाष्योक्तश्रुत्यादौ च सावधारणब्रह्मशब्दस्य विष्णावेव प्रयोगदर्शनेनेहापि तेन तस्यैव प्रत्यभिज्ञानात् ‘‘ब्रह्मेत्याचक्षत’’ इत्यनेनोक्तप्रसिद्धेश्च ब्रह्मशब्दार्थत्वेनाप्रसिद्धजीवपरत्वेऽनुपपत्तेर् अश्रुतत्वादेश्चोपसंहारस्थत्वेन बलवत्त्वात्तदनुसारेणोपक्रमस्थादित्यश्रुतेरर्भकौ-कस्त्वादिलिङ्गानां च नेतव्यत्वात् । अणोश्च जीवस्य सर्वगतत्वायोगात् । योगे वाऽनादितः सर्वजीवानां सर्वशरीरसम्बन्धे शरीरकर्मादिव्यवस्थायोगेनाभिमानस्यापि प्रसङ्गेन सर्वेषां सर्वशरीरगतदुःखादिभोगप्रसङ्गात् । व्रीह्यादिशरीरगतजीवान्तरस्य तत्तदिन्द्रियाभिमानिनां च तदीयसर्वशरीरसम्बन्धाभावेन भोगाप्रसङ्गात् । ईश्वरस्य तु स्वाभाविकशक्तिविशेषेण तदप्रसङ्गात् ‘‘आत्मानं वेद आत्मानं परस्मै शंसति यस्तित्याज सचिविदं सखाय’’मिति च सर्वगतस्यात्मनो वेदनशंसनत्यागेषु कर्मत्वेन जीवस्य तु कर्तृत्वेन निर्देशात् । कर्मकर्त्रोश्चोत्सर्गतो भिन्नत्वात् । ‘‘मामहं जानामि तदात्मानमेवावेदहं ब्रह्मास्मी’’त्यादाविव च प्रकृतेऽपवादकाभावात् ‘‘अहमात्मा गुडाकेश सर्वभूताशयस्थितः’’ इति स्मृतिसमाख्यानाच्चात्रोक्तः सर्वगतो विष्णुरेवेति । तदेतदभिप्रेत्योक्तं न्यायविवरणे ‘‘तथापि निरवकाशा एतमेवेत्यवधारणादय’’ इति ॥ अनुव्याख्याने तु सर्वसंयोगित्वादिमात्रं नात्र प्रतिपाद्यम् । तस्यानन्दादिवद्गुणत्वाभावात् । किन्तु तत्तच्छक्तिप्रबोधनार्थं तत्र तत्रावस्थानम् । तच्चायुक्तम् । ईश्वरस्य दूरस्थत्वेऽपि तत्र शक्तत्वादिति प्राप्ते तत्र तत्रावस्थानं न दूरस्थस्याशक्त्या । किन्तु लीलयेति सिद्धान्त इत्युक्तम् । तत् ‘‘विवक्षितगुणोपपत्ते’’रिति सूत्रस्य विवक्षितः दूरे शक्तस्यापि तत्तच्छक्तिबोधनार्थं तत्र तत्रावस्थानरूपो यो गुणस्तस्य लीलयोपपत्तेरिति वर्णकान्तरमभिप्रेत्य ।&lt;/p&gt;</description>
    </item>
    <item>
      <title>०९ सूत्रक्रमबीजवर्णनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/09_sUtrakramabIjavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/09_sUtrakramabIjavarNanam/</guid>
      <description>&lt;h2 id=&#34;सतरकरमसत-आदय-सतर-वषयवकयसथशरतरपसवपकषसधककत&#34;&gt;सूत्रक्रमस्तु आद्ये सूत्रे विषयवाक्यस्थश्रुतिरूपस्वपक्षसाधकोक्तिः&lt;/h2&gt;&#xA;&lt;p&gt;&lt;strong&gt;सूत्रक्रमबीजवर्णनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;सूत्रक्रमस्तु आद्ये सूत्रे विषयवाक्यस्थश्रुतिरूपस्वपक्षसाधकोक्तिः । द्वितीये तदुत्तरवाक्यस्थलिङ्गरूपसाधकोक्तिः । तत्र च विवक्षितत्वं टीकोक्तरीत्या वक्तुं योग्यत्वम् । वक्तुं योग्ये हि विवक्षा भवति । यद्वा विवक्षितत्वं वक्ष्यमाणत्वम् । वक्ष्यमाणे हि विवक्षा भवति । ततश्चाश्रुतत्वादीनामुपसंहारस्थत्वाद्बलवत्तेत्यर्थः । अथवाऽपौरुषेये वेदे वक्तुमिच्छाया अभावाद्विवक्षितत्वं तात्पर्यविषयत्वम् । ततश्चाश्रुतत्वादीनामप्राप्तत्वादिना श्रुतेस्तत्र तात्पर्यान्न मिथ्यात्वमित्यर्थः । तृतीये साध्यस्य सर्वगतत्वस्याणौ जीवे स्वरूपेणैवासम्भवरूपपरपक्षबाधकोक्तिः । ‘‘सयश्चायमशरीर’’ इति श्रुतिश्रुतस्याशरीरत्वस्य जीवेऽनुपपत्तिं सूचयितुं च शारीरपदम् । चतुर्थे जीवे सर्वगतत्वस्य स्वरूपेण सम्भवेऽपि वाक्यशेषस्थकर्मकर्तृभावविरोध इत्येवंरूपबाधकोक्तिः । अत एव तृतीयसूत्रस्थानुपपत्तिशब्दस्य प्रकृतेन सर्वगतत्वेनैवान्वयात्कर्मकर्तृभावानुपपत्तिर्न तदर्थ इति चतुर्थसूत्रसार्थक्यम् । यद्यपि विवक्षितगुणा अव्यवधानेन प्रकृतास् तथापि ब्रह्मणि तेषामुपपत्तिं वदता द्वितीयसूत्रेणैव जीवेऽर्थादनुपपत्तेरप्युक्तत्वात्तृतीयं सूत्रं न तत्परम् । पञ्चमे यद्यपि प्रथमसूत्रोक्तब्रह्मशब्दस्य जीवेऽप्युपपत्तिशङ्का निरस्यत इति तस्य द्वितीयत्वं युक्तम् । तथाप्युत्सर्गतो भेदसाधकस्य कर्मकर्तृभावस्योपोद्बलकादेतमेवेत्यवधारणान्नापवादशङ्केत्येतदर्थस्याप्युक्तेः पञ्चमता । स्वतन्त्रहेत्वन्तरानुक्तेश्च न तत्र चशब्दः । षष्ठे पञ्चमेन श्रौतस्वपक्षसाधके समाप्तेऽनन्तरं स्मार्तस्य तत्साधकस्योक्तिः । सप्तमे तर्हि स्मृतिसमाख्यया सर्वगतत्वस्याल्पौकस्त्वरूपत्वादणौ जीवे सर्वगतत्वस्येव सर्वगते ब्रह्मण्यल्पौकस्त्वस्यापि स्वरूपेणैवासम्भव इत्येवंरूपस्य स्वपक्षबाधकस्योद्धारः । अत्र च व्योमवदित्यनेन विरोधपरिहारः । निचाय्यत्वादेवमित्यनेन चाल्पौकस्त्वोक्तेः प्रयोजनोक्तिः । यद्यपि नोपासात्रैविध्यादित्यत्रैवाल्पौकस्त्वोक्तेरपि प्रयोजनमुक्तम् । तथाप्युपासनार्थमन्तस्स्थत्वाद्युक्तौ तच्छ्रुतिरप्रमाणं स्यात् । उपासनाया मानसक्रियात्वेनार्थाभावेपि सम्भवात् । न हि सप्रयोजनत्वं प्रामाण्यम् । मणिप्रभायां मणिभ्रमस्य तत्प्रसङ्गात् । तृणादिज्ञानस्य तदभावप्रसङ्गाच्चेति शङ्कायामुपासनाया ज्ञानात्मकत्वादर्थाभावोऽसिद्ध इति परिहर्तुं ‘‘चायृ दर्शन’’ इत्यस्माद्धातोर्निष्पन्नस्य निचाय्यशब्दस्य प्रयोगः । अष्टमे सर्वगतस्यापि ब्रह्मणो व्योमवद्भूताश्रयत्वरूपाल्पौकस्त्वसम्भवेऽपि तद्वदचेतनत्वाभावाज्जीववद्भोगप्रसङ्ग इत्येवंरूपस्य स्वपक्षबाधकस्योद्धार इति ॥ अत्र–&lt;/p&gt;</description>
    </item>
    <item>
      <title>१० अद्वैतमतपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/10_advaitamataparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/10_advaitamataparIxA/</guid>
      <description>&lt;h2 id=&#34;अनय-त&#34;&gt;अन्ये तु&lt;/h2&gt;&#xA;&lt;p&gt;&lt;strong&gt;अद्वैतमतपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;अन्ये तु ‘‘सक्रतुं कुर्वीत मनोमयः प्राणशरीरो भारूपः सत्यसङ्कल्प’’ इति वाक्ये मनोमयत्वादिनोपास्यो जीवः । तस्यैव मनःप्राणादिसंबन्धात् । ब्रह्मणस्तु ‘‘अप्राणो ह्यमनाः शुभ्र’’ इत्यादिश्रुत्या तद्राहित्यादिति प्राप्ते ब्रह्मैवोपास्यम् । सत्यकामत्वज्यायस्त्वादिलिङ्गात् । जीवधर्मास्तु मनोमयत्वाणीयस्त्वादयो जीवाभिन्ने ब्रह्मणि युक्ताः । न च वैपरीत्यं शङ्क्यम् । विशिष्टचैतन्यरूपस्य जीवस्य ब्रह्मण्यध्यस्तत्वात् । अध्यस्तसर्पासाधारणधर्मैश्च भीषणत्वादिभीरज्जूरूपवती । न तु रज्जुरूपेणाभिगम्यत्वादिना सर्पो रूपवान् । तदा सर्पस्यैवाभावात् । सर्पदशायां त्वस्ति वास्तवी रज्जुरिति सिद्धान्तः । तदुक्तं भामत्यां&lt;/p&gt;&#xA;&lt;p&gt;समारोप्यस्य रूपेण विषयो रूपवान्भवेत् ।&lt;/p&gt;</description>
    </item>
    <item>
      <title>११ विशिष्टाद्वैतमतपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/11_vishiShTAdvaitamataparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/11_vishiShTAdvaitamataparIxA/</guid>
      <description>&lt;h2 id=&#34;कचतत&#34;&gt;केचित्तु&lt;/h2&gt;&#xA;&lt;p&gt;&lt;strong&gt;विशिष्टाद्वैतमतपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;केचित्तु ‘‘सर्वं खल्विद’’मित्यादिवाक्यं ब्रह्मविषयं मनोमयवाक्यं तु जीवविषयमिति भिन्नविषयत्वेन यः परकीयपूर्वपक्षस् तस्यैकविषयत्वसम्भवेऽयोगादेवं पूर्वःपक्षः । सर्वं खल्विदं ब्रह्मेति ब्रह्मशब्दनिर्दिष्टो जीव एव । सर्वशब्दनिर्दिष्टब्रह्मादिस्तंबपर्यन्तकृत्स्नात्मकताया अनादिसंसारे कर्मवशाज्जीवे सम्भवान्निखिलहेयप्रत्यनीके च ब्रह्मणि तदयोगात् । जन्मादिकारणतायाश्च कर्मद्वारा जीवेऽपि सम्भवाद् ब्रह्मशब्दस्य च जीवेऽपि प्रयोगादिति ॥ सिद्धान्तस्तु । जीवस्य जीवान्तरात्मकत्वाभावेन सर्वात्मकत्वायोगात् सर्वात्मकता च सर्वप्रकारकतेति स्वीकारेण प्रकारभूतशरीरगतानां दोषाणां प्रकारिणि ब्रह्मण्यप्रसङ्गात् । ब्रह्मशब्दकारणतयोश्च जीवेऽस्वारस्याद् ब्रह्मैव सर्वात्मकमिति ॥ सूत्राक्षरार्थस्तु ॥ सर्वत्र सर्वं खल्विति निर्दिष्टे जगति । तत्समानाधिकरणेन ब्रह्मशब्देन तदात्मकतयाभिधीयमानं परंब्रह्मैव । खलुशब्देन सर्वात्मकतायास्तज्जलानितीति हेतुत्वार्थेनेतिशब्देन च जन्मादिकारणतायाः प्रसिद्धत्वेनोपदेशात् । कारणत्वादेश्च ‘‘आनन्दाद्ध्येव खल्विमानिभूतानी’’त्यादिश्रुत्यन्तरे ब्रह्मण्येव प्रसिद्धत्वादित्याहुः । तन्न । त्वन्मतेंऽतरधिकरणे छान्दोग्योक्तस्यादित्यान्तस्स्थस्य जीवत्वे ‘‘यश्चासावादित्ये’’ इत्यानन्दवल्ल्युक्तस्यापि जीवत्वमिति पूर्वपक्षवत् ‘‘सर्वं खल्विद’’मित्यत्रोक्तस्य कारणस्य जीवत्वे यतो वेत्यादावुक्तस्यापि तस्य जीवत्वमिति पूर्वपक्षस्य सम्भवेन कारणताया वाक्यान्तरे ब्रह्मणि प्रसिद्ध्यभावात् । किञ्च ‘‘आनन्दाद्ध्येव खल्वि’’त्यत्र हिशब्दखलुशब्दयोः ‘‘यतो वा इमानि’’ आत्मावा इद’’मित्यादौ वैशब्दादेः श्रवणेन तत्रापि श्रुत्यन्तरप्रसिद्ध्यपेक्षा स्यात् ।&lt;/p&gt;</description>
    </item>
    <item>
      <title>१२ टीकाक्षरार्थवर्णनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/12_TIkAxarArthavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/01_sarvagatatvAdhikaraNam/12_TIkAxarArthavarNanam/</guid>
      <description>&lt;h2 id=&#34;टककषररथसत&#34;&gt;टीकाक्षरार्थस्तु&lt;/h2&gt;&#xA;&lt;p&gt;&lt;strong&gt;टीकाक्षरार्थवर्णनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;टीकाक्षरार्थस्तु ॥ पूर्वं चक्षुर्मयत्वादिकमन्तर्यामिण्यङ्गीकृत्याल्पौकस्त्वं न युक्तमित्युक्तम् । इदानीं जीवधर्मत्वात्तस्य तदपि न युक्तमित्याह ॥ चक्षुर्मयत्वाद्ययोगाच्चेति ॥ सर्वगतत्वानतिरिक्तत्वेनेति ॥ ‘‘अत सातत्यगमन’’ इति धातोः ‘‘सन्ततो ह्यत उच्यत’’ इति वचनाच्चातत्वं सर्वगतत्वानतिरिक्तमित्यर्थः ॥ व्रीह्यादिगतजीवान्तरवदिति ॥ स्वर्गाच्च्युतः स्थूलशरीरसम्बन्धार्थं पित्रादिशरीरप्रवेशायान्यकर्मनिर्मितव्रीह्यादिशरीरगतो जीवो जीवान्तरशब्दार्थः ॥ सर्वगततया सर्वजीवाग्रहणापातादिति ॥ सर्वजीवानां कर्मत्वाभावे सर्वगतवाक्ये सर्वगततया ये सर्वजीवाः प्रकृतास्तेषां ‘‘स य एवमेतमात्मान’’मिति कर्मभूतात्मविशेषणेनैतच्छब्देन ग्रहणं न स्यात् । ग्रहणे सर्वजीवानां कर्मत्वापत्तेः । तथाचैतच्छब्दस्य प्रकृतसर्वपरत्वसम्भवे तदेकदेशपरत्वमयुक्तमित्यर्थः । यद्वा एतमित्यनेन सर्वजीवानामनिर्देशे एतच्छब्दस्वारस्यार्थं सर्वगतवाक्येपि सर्वगततया सर्वेषां ग्रहणं न स्यात् । तथाच सर्वे जीवाः सर्वगता इति पूर्वपक्षिणा यद्गृहीतं तद्धीयेतेत्यर्थः ॥ तथा प्रतीत्यभावेनेति ॥ कर्मीभूतात्मविशेषणेन चक्षुर्मयत्वादिना जीवसामान्यलिङ्गेन जीवमात्रस्यैव प्रतीतेरित्यर्थः । न केवलं कर्मत्वं जीवविशेषस्येत्ययुक्तम् । किन्तु कर्तृत्वमपि । ‘‘योऽवगुरेत्तं शतेन यातया’’दित्यत्रेव यः शंसत्यस्य वेदा दुग्धदोहा भवन्तीति सामान्येनैव प्रत्यवायश्रवणात् । अन्यथा केषांचित्प्रत्यवायो न स्यादित्यपि द्रष्टव्यम् ॥ असदपरोक्षतया प्रतीयते वाच्यत्वादिति ॥ धर्माधर्मादेरपि ईश्वराद्यपरोक्षत्वान्न व्यभिचार इति भावः ॥&lt;/p&gt;</description>
    </item>
  </channel>
</rss>
