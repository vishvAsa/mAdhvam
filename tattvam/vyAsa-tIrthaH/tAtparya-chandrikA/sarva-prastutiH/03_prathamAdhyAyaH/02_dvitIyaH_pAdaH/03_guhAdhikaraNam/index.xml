<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ गुहाधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/</link>
    <description>Recent content in &#43;०३ गुहाधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/index.xml" rel="self" type="application/rss+xml" />
    <item>
      <title>०१ संगतिकथनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/01_saMgatikathanaM/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/01_saMgatikathanaM/</guid>
      <description>&lt;h2 id=&#34;परवतरदतपरतपदक-शरतबलदनयतरपरसदधकरयलङगसमनवय-उकत&#34;&gt;पूर्वत्रादितिप्रातिपदिक श्रुतिबलादन्यत्रप्रसिद्धक्रियालिङ्गसमन्वय उक्तः&lt;/h2&gt;&#xA;&lt;h1 id=&#34;गहधकरणम&#34;&gt;&lt;strong&gt;गुहाधिकरणम्&lt;/strong&gt;&lt;/h1&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;&lt;strong&gt;संगतिकथनम्&lt;/strong&gt;&lt;/p&gt;&#xA;&lt;p&gt;॥ ॐ गुहां प्रविष्टावात्मानौ हि तद्दर्शनात् ॐ ॥&lt;/p&gt;&#xA;&lt;p&gt;पूर्वत्रादितिप्रातिपदिक श्रुतिबलादन्यत्रप्रसिद्धक्रियालिङ्गसमन्वय उक्तः । अत्र तु पिबन्ताविति प्रत्ययश्रुतिबलादन्यत्रप्रसिद्धक्रियालिङ्गसमन्वय उच्यत इत्यवान्तरसङ्गतिः । अत्र पिबन्तौ किं जीवेश्वरौ किं वेश्वररूपविशेषाविति चिन्ता । तदर्थं गुहावेशब्रह्मशब्दादिकं किममुख्यं किं वा मुख्यमिति । तदर्थं पिबत्प्रातिपदिकार्थभूतं भोक्तृत्वं किं ब्रह्मणि न युक्तमुत युक्तमिति । तदर्थमभोक्तृत्वश्रुतिर्ब्रह्मणि भोक्तृत्वमात्रनिषेधपरोताशुभभोक्तृत्वनिषेधपरेति । तथा द्विवचनं किं ब्रह्मणि न युक्तमुत युक्तमिति ।&lt;/p&gt;&#xA;&lt;h3 id=&#34;परकशक&#34;&gt;&lt;strong&gt;प्रकाशिका&lt;/strong&gt;&lt;/h3&gt;&#xA;&lt;p&gt;पूर्वसङ्गतिमाह ॥ पूर्वत्रेति ॥ क्रियेति ॥ अदनरूपक्रियेत्यर्थः ॥ प्रत्ययेति ॥ द्विवचनरूपेत्यर्थः ॥ क्रियेति ॥ कर्मफलभोक्तृत्वरूपेत्यर्थः । प्रकृतिप्रत्यययोः पौर्वापर्यात्तन्मूलपूर्वपक्षनिरासकयोरप्यधिकरणयोः पौर्वापर्यमित्युक्तं भवति । ननु कर्मफलभोक्तृत्वं लोकत एवान्यत्र प्रसिद्धम् । न द्विवचनश्रुतिसाहित्यमपेक्षते । उक्तं च टीकायां ‘‘लोकतोन्यत्र प्रसिद्धस्य कर्मफलभोक्तृत्वलिङ्गस्ये’’ति । तत्कथं प्रत्ययश्रुतिबलादन्यत्रप्रसिद्धेत्युक्तिरिति चेदुच्यते । अस्मिन्पादे पूर्वत्रोत्तरत्र चान्यसाहित्येनेवान्यत्रप्रसिद्धेरुक्तत्वादत्रापि तथा भाव्यमिति भावेन वा । पूर्वं सर्वात्तृत्वस्य विष्णावुक्तौ तन्मध्यपतितकर्मफलात्तृत्वस्यापि सामान्यत उक्तत्वादन्यत्रप्रसिद्ध्यर्थमन्यसाहित्यमावश्यकम् ।&lt;/p&gt;</description>
    </item>
    <item>
      <title>०२ पूर्वपक्षनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/02_pUrvapaxanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/02_pUrvapaxanirUpaNam/</guid>
      <description>&lt;h2 id=&#34;परवपकषसत&#34;&gt;पूर्वपक्षस्तु&lt;/h2&gt;&#xA;&lt;p&gt;&lt;strong&gt;पूर्वपक्षनिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;पूर्वपक्षस्तु ॥ युक्तं पूर्वोक्तमत्तृत्वं ब्रह्मणि । प्रकृत्यर्थस्य संहर्तृत्वस्य प्रत्ययार्थस्यैकत्वस्य च सम्भवात् । इह तु प्रातिपदिकार्थः कर्मफलभोक्तृत्वं प्रत्ययार्थो द्वित्वं च कर्मबन्धरहिते निर्भेदे च ब्रह्मणि न युक्तम् । अन्यथा ‘‘सप्तदश प्राजापत्यान् पशूनालभत’’ इत्यादौ सङ्ख्यया कर्मभेदो न स्यात् । अन्नमयादीनां तु ‘‘स वा एष पुरुषोऽन्नरसमय’’ इत्यादौ यत्र ब्रह्मतोक्ता तत्रानेकत्वं न श्रुतम् । यत्र च ‘‘अन्नमयप्राणमयमनोमयविज्ञानमयानन्दमया मे शुद्ध्यन्ता’’मित्यत्रानेकत्वं श्रुतं तत्र न ब्रह्मतोक्ता । किंतु संज्ञाधिकरणन्यायेनान्नमयप्राणमयेत्यादिसंज्ञाभेदेनान्नमयादीनां भेदे शङ्किते दाक्षायणयज्ञादिशब्दवत्प्राणमयादिशब्दाः प्रकृते ब्रह्मणि गुणविधायकाः । न तु संज्ञामात्रम् । ततो न भेदका इत्यादिः परिहारस्तत्राभिप्रेतः । तथा चान्नमयादीनां ब्रह्मत्वं स्वीकृत्यैवात्र पूर्वपक्षः । अथवा बहुव्रीहित्वेऽपि ब्रह्मत्वमिति तत्र व्युत्पाद्यम् । अत्र त्वनेकत्वेऽपि ब्रह्मत्वमिति । तथा चान्नमयादीनामनेकत्वादब्रह्मत्वमिति शङ्काया अप्यत्रत्यसिद्धान्तेनैव परिहार्यत्वादत्रत्यपूर्वपक्षेऽन्नमयादीनामपि ब्रह्मत्वाक्षेपः । अत एव न्यायविवरणे ‘‘न चावयवत्वविरोध’’ इति तत्रोक्तम् । अत्र तु ‘‘द्विवचनश्रुतेरपि निरवकाशत्वं नास्ती’’ति । न च दारा इत्यादौ बहुवचनमिवात्र द्विवचनं शब्दसाधुत्वेनैव प्रसिद्धम् । न च बाधकं विना पिबन्तौ प्रविष्टौ छायातपाविति बहूनि द्विवचनानि वचनव्यत्ययेनैकस्मिन्नपि युक्तानि । न च ‘‘ग्रहं संमार्ष्टि’’ इत्यादाविवोद्देश्यविशेषणत्वात् सङ्ख्या न विवक्षितेति युक्तम् । ब्रह्मणि ऋतपानस्य अप्राप्तत्वात् ॥ ऋतं पिबन्तावित्यस्योद्देशकत्वेऽपि ‘‘छायातपा’’वित्यादेर्विधायकत्वावश्यंभावाच्च । ग्रहैकत्वस्य वाक्यभेदापत्त्या विध्यसंस्पर्शेऽपि प्रत्येकं ग्रहेष्वेकत्वस्य स्वरूपतः सत्त्वेनानुवादवत्प्रकृते ब्रह्मणि द्वित्वस्य स्वरूपत एवाभावेनानुवादकत्वासम्भवाच्च । न च पिबन्तावित्यादिकमन्यत्र द्वित्ववाच्येव सद् इहातिदेशतः प्राप्तम् । येन ‘‘अग्नये जुष्ट’’मिति मन्त्रस्य सौर्येऽतिदेशतः प्राप्तस्य ‘‘सूर्याये’’त्यूहवद्द्विवचनान्तस्यैकवचनान्ततयोहस्स्यात् । न चैकस्मिन्नेव यागे समिधो यजतीत्यादौ बहुवचनान्तसमित्पदमिवैकस्मिन्नैव ब्रह्मणि द्विचवनान्तं पिबत्पदमस्त्विति वाच्यम् । रूढस्य समिच्छब्दस्य बहुवचनप्रतिरूपकनामधेयत्ववद्यौगिकस्य पिबन्तावित्यादेस्तदयोगात् । छायात्वं च ब्रह्मणो न युक्तम् । जीववदविद्याश्रयत्वासम्भवात् । तस्मादत्र पिबन्तौ जीवेश्वरावेव । ईश्वरस्याभोक्तृत्वेऽपि छत्रिन्यायेन पातृत्वव्यपदेशः । गुहाप्रविष्टत्वब्रह्मशब्दौ तु जीवेऽपि युक्ताविति ॥&lt;/p&gt;</description>
    </item>
    <item>
      <title>०३ सिद्धान्ते गुहाप्रविष्टत्वादेर् निरवकाशत्व समर्थनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/03_siddhAnte_guhApraviShTatvAde_niravakA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/03_siddhAnte_guhApraviShTatvAde_niravakA/</guid>
      <description>&lt;h2 id=&#34;सदधनतसत&#34;&gt;सिद्धान्तस्तु&lt;/h2&gt;&#xA;&lt;p&gt;&lt;strong&gt;सिद्धान्ते गुहाप्रविष्टत्वादेर् निरवकाशत्व समर्थनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;सिद्धान्तस्तु ॥ गुहावेशाद्ब्रह्मशब्दात्सेतुत्वादक्षरत्वतः । पारत्वादभयत्वाच्च ब्रह्मैवात्र निगद्यते ॥ गुहानिहितत्वं यद्यपि जीवेऽप्यस्ति तथापि ‘यो वेदनिहितं गुहायां’ ‘गुहाहितं गह्वरेष्ठं पुराणं’ ‘गुहां प्रविश्यतिष्ठन्तं’ इत्यादि श्रुतिषु ब्रह्मण्येव तस्य प्रसिद्धत्वात्तेन ब्रह्मत्वसिद्धिः । न हि मैथिल इत्युक्ते यः कश्चिन्मिथिलाभवोभासते । किन्तु यस्तत्र प्रसिद्धस्तदधीश्वरः । ‘‘यस्सेतुरीजानानामक्षरं ब्रह्म यत्परम् । अभयन्तितीर्षतां पारमित्युत्तरवाक्ये च पारत्वेन विशेषणात्परब्रह्मण्येव ब्रह्मशब्दः । सेतुत्वादिकं तु ‘‘एष सेतु’’रित्यादि श्रुतिभिर्ब्रह्मलिङ्गत्वेन निश्चितम् । न चोत्तरत्र यस्सेतु रित्यादिभिः पूर्वत्र च यस्य ब्रह्म च क्षत्रं चेत्यादिभिर्ब्रह्ममात्रविषयैर्वाक्यैः सन्दष्टं ‘‘ऋतं पिबन्ता’’वित्यादिकं बाधकाभावेऽप्य ब्रह्मविषयमिति युक्तम् । न चेश्वरस्याभोक्तृत्वमेव बाधकम् । ‘‘एतत्सर्वं परे आत्मनि सम्प्रतिष्ठत’’ इति प्रस्तुत्य ‘‘एष हि द्रष्टास्पष्टाश्रोताघ्रातारसयिते’’त्यादि श्रुतेः ‘‘अहं हि सर्वयज्ञानां भोक्ता च प्रभुरेव च । श्रोत्रं चक्षुः स्पर्शनं च रसनंघ्राणमेव च । अधिष्ठायमनश्चायं विषयानुपसेवते’’ इत्यादि स्मृतेश्च । न च श्रोत्रमित्यादिकं जीवविषयम् । पूर्वत्र ‘‘यच्चाप्युत्क्रामतीश्वर’’ इत्यादेर् उत्तरत्र च ‘‘पश्यन्ति ज्ञानचक्षुष’’ इत्यादेरयोगात् । ‘‘अनश्नन्नन्य’’ इत्यादिकं तु ‘‘तस्येदाहुःपिप्पलं स्वाद्वग्र’’ इतीश्वरस्य स्वादुभोक्तृत्वोक्तेः । तथा ‘‘प्रविविक्ताहारतर इव भवत्यस्माच्छारीरादात्मन’’ इति श्रुत्यन्तरे भगवदाहारस्य जीवाहाराद्विविक्तत्वोक्तेः । तथा ‘‘शुभं पिबत्यसा’’वित्यादिभाष्योक्त श्रुतिभिरशुभभोगस्यैव निषेधात् । तथा ‘‘अन्यूनानधिकत्वाच्च पूर्णस्वानन्दभोजनात् । विरागाच्च परस्यास्य भोक्तृत्वप्रतिषेधन’’मित्यादिस्मृतिभिरभोक्तृत्वश्रुतेर्गतिकथनात् ‘‘क्रीडाभोगोन चान्यथे’’त्यादि स्मृत्या क्रीडारूपभोगसम्भवस्योक्तत्वाच्चाशुभभोगा भावविषयम् । प्रत्युत जीवपक्ष एव ‘‘ऋतं सत्यं तथा धर्म’’ इति स्मृतेर्धर्म फलवाचिऋत पदं न युक्तम् । तस्याधर्मफलं प्रत्यपि भोक्तृत्वात् । ईशपक्षे तु तद्युक्तम् । ‘‘पुण्यमेवामुङ्गच्छती’’ति श्रुतेः ।&lt;/p&gt;</description>
    </item>
    <item>
      <title>०४ द्विवचनानुपपत्तिपरिहारः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/04_dvivachanAnupapattiparihAra/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/04_dvivachanAnupapattiparihAra/</guid>
      <description>&lt;h2 id=&#34;नपशपकष-दववचननपपतत&#34;&gt;नापीशपक्षे द्विवचनानुपपत्तिः&lt;/h2&gt;&#xA;&lt;p&gt;&lt;strong&gt;द्विवचनानुपपत्तिपरिहारः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;नापीशपक्षे द्विवचनानुपपत्तिः । यतः&lt;/p&gt;&#xA;&lt;p&gt;‘‘यथैकस्मिन्नेव पाशेऽदितिः पाशानिति श्रुतिः ।&lt;/p&gt;&#xA;&lt;p&gt;तथैकस्मिन्नीश्वरेस्तु पिबन्ताविति वागपि’’ ॥ १ ॥&lt;/p&gt;&#xA;&lt;p&gt;यथा नवमे द्विबहुपत्नीकेष्वपि प्रयोगेषु पत्नीं सन्नह्येत्येकवचनान्तो मन्त्रः । यथा वाग्नीषोमीयपशु सम्बन्धिन्येकस्मिन्नेव पाशे ‘‘अदितिः पाशा’’नित्यग्नीषोमीयपशुप्रकरणस्थमन्त्रगतं बहुवचनम् । अन्यथाहि बहुपाशयुक्तेषु पशुगणेषु पाशमन्त्रस्योत्कर्षः स्यात् । स च नेष्टः । गुणभूतप्रत्ययार्थबहुत्वस्यानुसरणाय तदाश्रयत्वेन प्रधानभूतप्रातिपदिकार्थोत्कर्षायोगेनैकस्मिन्नपि बहुवचनस्य कथञ्चिन्नेयत्वात् । तथेहाप्येकस्मिन्नपि ब्रह्मणि द्विवचनमन्येन सह द्वित्वादस्तु । अस्यापि ब्रह्मप्रकरणस्थत्वात् । ‘‘युवं हि स्थः स्वर्पती इति द्वयोर्यजमानयोः प्रतिपदं कुर्या’’दिति श्रुतं यजमानद्वित्वादि तु द्व्यादिप्रातिपदिकार्थत्वात् सङ्ख्यानभिधानेऽपि कारकाभिधानेन प्रत्ययस्य सार्थक्यवत् प्रातिपदिकस्य सार्थक्यासम्भवात् । रामकृष्णावित्यादाविव च प्रकृतेरूपविशेषेणेव यजमाने रूपविशेषेण द्वित्वासम्भवाच्चैक यजमानकज्योतिष्टोममास प्रकरणादुत्कृष्टम् । यस्मिन्पञ्चपञ्चजना इत्यत्र तु बहुत्वस्य प्रातिपदिकार्थत्वेऽपि ब्रह्मणो बहुरूपत्वाददोषः ।&lt;/p&gt;</description>
    </item>
    <item>
      <title>०५ उद्गात्रप्रकरण ब्रह्मप्रकरणयोर् वैषंम्यप्रदर्शनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/05_udgAtraprakaraNa_brahmaprakaraNayo_va/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/05_udgAtraprakaraNa_brahmaprakaraNayo_va/</guid>
      <description>&lt;h2 id=&#34;नन-परदगतणमतयतरव-&#34;&gt;ननु प्रोद्गातॄणामित्यत्रेव ..&lt;/h2&gt;&#xA;&lt;p&gt;&lt;strong&gt;उद्गात्रप्रकरण ब्रह्मप्रकरणयोर् वैषंम्यप्रदर्शनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;ननु प्रोद्गातॄणामित्यत्रेव विभक्त्यर्थानेकत्वानुग्रहाय प्रकृतेऽपि छत्रिवत्प्रातिपदिकलक्षणैव युक्तेति चेन्न । तत्रैव प्रकरण उद्गातृशब्दलक्षणीयानां प्रस्तोत्रादीनां छन्दोगानामिवात्र ब्रह्मप्रकरणे लक्षणीयस्यान्यस्याभावात् । अत एव पाशानित्यत्र बहुत्वाय प्रातिपदिकलक्षणाऽनाश्रिता । उद्गातृपदेन छन्दोगानामिव पाशशब्देन बन्धकद्रव्यलक्षणायां प्रकरणे बन्धकबहुत्वस्याभावात् । यागसाधनद्रव्यमात्रलक्षणायां च पाशमन्त्रस्थस्य प्रमुमोक्त्वित्यस्यानन्वयात् । किं च यद्यपि टीकायां यौ गुहां प्रविष्टौ तौ छायातपौ वदन्तीत्युक्तत्वेन छायातपावित्यनेनोक्तं द्वित्वं विधेयविशेषणं तथापि ‘‘अग्नीनादधीते’’त्यादौ बहुत्वस्योद्देश्यविशेषणत्वेऽपि विवक्षादर्शनेन ‘‘सत्रादुदवसायपृष्टशमनीयेन यजेर’’न्नित्यत्र च बहुत्वस्य विधेयविशेषणत्त्वेऽप्यविवक्षादर्शनेन निर्ज्ञातविशेषणत्वमेवाविवक्षायां तन्त्रमिति ग्रहैकत्वनये स्थितत्वादिह च ‘‘यस्य ब्रह्म च क्षत्रं चे’’त्यादिपूर्ववाक्ये यस्येत्येकवचनेनैकत्वसङ्ख्याया निर्ज्ञातत्वाद्द्वित्वस्याविवक्षाऽस्तु । ‘‘सप्तदश प्राजापत्यान् द्वा सुपर्णेत्यादौ तु प्रागेकत्वस्यानवधृतत्वात् ‘‘अनश्नन्नन्य’’ इत्यादिवाक्यशेषाद्यनुसाराच्च भेद आश्रितः । न ह्यौत्सर्गिकस्य क्वचिदपवादेनान्यथात्वे सर्वत्रापि तथात्वम् । उक्तं ह्यनुव्याख्याने&lt;/p&gt;</description>
    </item>
    <item>
      <title>०६ द्वित्वस्य श्रुतितात्पर्याविषयत्वमेव नेति परिहारन्तरम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/06_dvitvasya_shrutitAtparyAviShayatvamev/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/06_dvitvasya_shrutitAtparyAviShayatvamev/</guid>
      <description>&lt;h2 id=&#34;अतर-त-गहपरवशदन-बरहमतवन-नशचतसय-&#34;&gt;अत्र तु गुहाप्रवेशादिना ब्रह्मत्वेन निश्चितस्य ..&lt;/h2&gt;&#xA;&lt;p&gt;&lt;strong&gt;द्वित्वस्य श्रुतितात्पर्याविषयत्वमेव नेति परिहारन्तरम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;अत्र तु गुहाप्रवेशादिना ब्रह्मत्वेन निश्चितस्य पातुः पूर्वत्र ‘‘यस्य ब्रह्म च क्षत्रं चे’’ति ‘‘मृत्युर्यस्ये’’ति ‘‘क इत्थे’’ति उत्तरत्र च ‘‘यः सेतु’’रित्याद्येकवचनाच्चैकत्वमवधृतम् । अत एव ‘‘एकादशप्रयाजान् यजती’’त्यत्र पञ्चप्रयाजानामेवावृत्त्यैकादशत्वमित्युक्तं पञ्चमे । नवमेऽपि ‘‘अतिजगतीषु स्तुवन्त’’ इति बहुवचनं विश्वापृतना इत्येकस्यामेवातिजगत्यामृचि सप्तकृत्वोऽभ्यासमात्रेण । न तु जगती व्यक्तिबहुत्वेनेत्युक्तम् । किञ्च सम्बन्धादि यथैकस्मिंस्तथाऽनेकत्वमिष्यताम् । प्रमितत्वाद्विरोधं तु विशेषो वारयिष्यति ॥ दृश्यते हि ‘‘प्रमेयत्वं प्रमेयम् आनन्दं ब्रह्मणः भेदो भिन्न’’ इत्यादावेकस्मिन्नेव विशेषणविशेष्यभावेन सम्बन्धः ।&lt;/p&gt;</description>
    </item>
    <item>
      <title>०७ गुहां प्रविष्टौ आत्मानौ इत्यत्र द्वित्वम् एकस्य युज्यते इत्युपपादनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/07_guhAM_praviShTau_AtmAnau_ityatra_dvit/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/07_guhAM_praviShTau_AtmAnau_ityatra_dvit/</guid>
      <description>&lt;h2 id=&#34;नह-ननतयदन-त-बरहमण-भद-एव-नषदध&#34;&gt;‘‘नेह नाने’’त्यादिना तु ब्रह्मणि भेद एव निषिद्धः&lt;/h2&gt;&#xA;&lt;p&gt;&lt;strong&gt;गुहां प्रविष्टौ आत्मानौ इत्यत्र द्वित्वम् एकस्य युज्यते इत्युपपादनम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;‘‘नेह नाने’’त्यादिना तु ब्रह्मणि भेद एव निषिद्धः । न त्वनेकत्वसङ्ख्या । प्रत्युत ‘‘अयं वै हरयोऽयं वै दश च सहस्राणि च बहूनि चानन्तानि तदेतद्ब्रह्मापूर्वमनपरमनन्त’’ मित्यादिश्रुत्या हि सा विहिता । विरोधं तु भेदप्रतिनिधिविशेषो वारयिष्यति । किञ्च ब्रह्मण आनन्दमात्रात्मकत्वे तत्स्फुरणाभावः ज्ञानमात्रात्मकत्व आनन्दाभाव इत्युभयथापि मोक्षस्यापुमर्थत्वं स्यात् । परमतेऽपि सुखप्रकाशस्य पुमर्थत्वात् । ज्ञानानन्दोभयात्मकत्वे तु सिद्धमेकस्याप्यनेकत्वम् । एवं च यथा नवमे ‘‘मेधपतये मेधं मेधपतिभ्यां मेध’’मित्यत्र मेधपतिशब्दार्थयोरग्नीषोमयोरेकवचननिर्वाहाय देवतात्वेनैकत्वम् । देवतात्वस्य व्यासक्तत्वात् । द्विवचननिर्वाहाय देवतात्वाधिष्ठानरूपेण द्वित्वमिति द्वित्वैकत्वयोस्समुच्चयस्तथेहापि ब्रह्मणः स्वरूपेणैकत्वं रूपविशेषेण द्वित्वमिति श्रौतयोर्द्वित्वैकत्वयोः समुच्चयोऽस्तु । ‘‘इन्द्रो मायाभिः पुरुरूप ईयते यदेकमव्यक्तमनन्तरूपम् एकं रूपं बहुधा यः करोति, पश्य मे पार्थ रूपाणि शतशोऽथ सहस्रशः’’ । इत्यादिश्रुतिस्मृतिभिरेव समुच्चयावगतेः । तदेतदभिप्रेत्योक्तमनुव्याख्याने ‘‘द्वित्वं चैकस्य युज्यत’’ इति । न्यायविवरणे च ‘‘द्विवचनश्रुतेरपि न निरवकाशत्वम् । विष्णोरेव द्विरूपत्वा’’दिति । ‘‘न सङ्ख्योपसङ्ग्रहादपि नानाभावा’’दित्यत्र तु निर्भेदस्य ब्रह्मण आधाराधेयभावानुपपत्तिशङ्का निर्भेदत्वेऽप्यनेकत्वस्यापि सत्त्वात्तन्मात्रेणाधाराधेयभावोपपत्तिरिति समाधास्यते । न त्वत्रेवैकस्यानेकत्वानुपपत्त्या शङ्का । येन पुनरुक्तिः स्यात् । अत एव तत्र टीका ‘‘आधाराधेयत्वादिलिङ्गेनान्यत्रैव प्रसिद्धानां पञ्चजनादिशब्दाना’’मिति ।&lt;/p&gt;</description>
    </item>
    <item>
      <title>०८ सूत्रक्रमयोजनानिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/08_sUtrakramayojanAnirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/08_sUtrakramayojanAnirUpaNam/</guid>
      <description>&lt;h2 id=&#34;यदवकसयनकतवमप-ततर-सदधनत-वयतपदयम&#34;&gt;यद्वैकस्यानेकत्वमपि तत्र सिद्धान्ते व्युत्पाद्यम्&lt;/h2&gt;&#xA;&lt;p&gt;&lt;strong&gt;सूत्रक्रमयोजनानिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;यद्वैकस्यानेकत्वमपि तत्र सिद्धान्ते व्युत्पाद्यम् । अत एव तत्र ‘‘बहुरूपत्वादधिकरणत्वाधेयत्वादि तस्यैव युज्यत’’ इति न्यायविवरणेऽनेकत्वसङ्ख्योक्त्यर्थ आदिशब्दः । अत्र तु कर्मबन्धरहितस्यापि भोक्तृत्वमात्रमिति भेदः । तत्राद्यपक्षे न सङ्ख्येति सूत्रे सङ्ख्योपसंग्रहशब्दोक्तैकस्यानेकत्वानुपपत्तिः पूर्वपक्षेऽभ्युच्चययुक्तिः । अपि शब्दोक्ताधाराधेयभावानुपपत्तिस्तु मूलयुक्तिः । द्वितीयपक्षे तु गुहां प्रविष्टाविति सूत्रे आत्मानौ हीति द्विवचनेनात्मान्तरात्माख्यरूपद्वयोक्तिः सिद्धान्तेऽभ्युच्चययुक्तिः । आदेयं मातीति व्युत्पत्त्याऽऽत्मशब्दोक्तं शुभभोक्तृत्वं मूलयुक्तिः । यद्वा अत्र भोक्तृत्ववदनेकत्वे व्युत्पादितेऽपि न तत्र केवलमाधाराधेयभावानुपपत्तिशङ्का । किन्तु द्वित्वयुक्तस्यास्तु ब्रह्मत्वं गुहाप्रविष्टत्वादिलिङ्गात् । पञ्चत्वयुक्ते तु न ब्रह्मलिङ्गाद्यस्तीत्येकस्यानेकत्वानुपपत्तिरूपसामान्यन्यायस्यानपवाद इति शङ्का ‘‘प्राणस्य प्राण’’मित्यादिब्रह्मलिङ्गानि सन्तीत्यादि समाधानं चेत्याद्यूह्यम् । ‘‘नाणुरतच्छते’’रित्यत्र तु ‘‘व्याप्ता ह्यात्मानश्चेतना’’ इति वाक्ये ब्रह्मलिङ्गाभावादनपोदितेन बहुत्वेन जीवस्य प्राप्तत्वाद्व्याप्त्यणुत्वश्रुत्योर्विरोधे शङ्किते ‘‘स आत्मेदं सृजती’’त्यादिपूर्ववाक्ये ब्रह्मलिङ्गसद्भावात् ‘‘तदयं प्राणोऽधितिष्ठती’’त्यत्रैकवचनेन निर्दिष्टे ‘‘आतेन यात’’मिति द्विवचनवदत्रापि ‘‘स आत्मे’’त्येकवचननिर्दिष्टे ‘‘व्याप्ता आत्मान’’ इति बहुवचनम् । ततो न विरोध इति वक्ष्यत इति न तेनापि गतार्थता । सुखदुःखहेतुत्वरूपं गौणं छायातपत्वं प्रतियोगिभेदेनाविरुद्धम् । अत्र च सूत्रे यद्यपि समन्वेतव्यमृतपातृत्वमृतं पिबन्ताविति साक्षादेव वक्तव्यम् । तथापि गुहाप्रविष्टत्वरूपहेतुमपि वक्तुमृतपातृत्वसमानाधिकरणगुहाप्रविष्टत्वोक्तिद्वारा तदुक्तिः । यद्यपि चात्र तत्तु समन्वयादित्यतोऽनुषक्तस्य तच्छब्दस्य पूर्वत्रानन्दमयस्तद्ब्रह्मेत्यादिरूपेणान्वय-वदुत्तरत्राप्यन्तरस्तद्ब्रह्मेत्यादिरूपेणान्वयवच्चात्राप्यन्वयः सिद्धः । तथापि सूत्रे श्रौतद्विवचनस्य गतिं वक्तुमात्मान्तरात्माख्यरूपद्वयवाचिद्विवचनान्तात्मशब्द प्रयोगः । अत्र च विषयवाक्यक्रमात्सूत्रक्रमः ।&lt;/p&gt;</description>
    </item>
    <item>
      <title>०९ अद्वैतमतपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/09_advaitamataparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/09_advaitamataparIxA/</guid>
      <description>&lt;h2 id=&#34;अनयत&#34;&gt;अन्येतु&lt;/h2&gt;&#xA;&lt;p&gt;&lt;strong&gt;अद्वैतमतपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;अन्येतु ऋतं पिबन्तौ बुद्धिजीवौ गुहाप्रविष्टत्वादेस्तत्र सम्भवात्सर्वगते ब्रह्मण्यसम्भवाद्बुद्धेरपातृत्वेऽपि छत्रिन्यायेन पिबच्छब्द इति प्राप्ते ऋताख्यकर्मफलपानलिङ्गेनैकस्य जीवत्वे निश्चिते द्वितीयस्तज्जातीयश्चेतनः परमात्मैव । नन्त्ववचेतना बुद्धिः । अस्य गोर्द्वितीयेन भाव्यमित्युक्ते गवान्तरेणेवाश्वादिना सद्वितीयत्वाप्रतीतेः । एवं च प्रथमावगतऋतपानेन पिबतोर्जीवात्मपरमात्मत्वे निश्चिते चरमं गुहाप्रविष्टत्वादिकं कथञ्चिन्नेयम् । ब्रह्मणोऽपातृत्वेपि छत्रिन्यायेन पिबच्छब्द इति सिद्धान्त इत्याहुः ॥ अत्र ब्रूमः ॥&lt;/p&gt;&#xA;&lt;p&gt;बुद्धिस्थत्वाद्भोक्तृतादेः पिबन् स्याच्चेतनः कथम् ।&lt;/p&gt;&#xA;&lt;p&gt;चित्त्वेऽपि द्वित्वपूर्वस्याबाधार्थं सद्वितीयता ॥ १ ॥&lt;/p&gt;&#xA;&lt;p&gt;विरूपयाऽपि बुद्ध्यास्तु किं च बुद्धेस्सरूपता ।&lt;/p&gt;&#xA;&lt;p&gt;वर्तते सहजीवेन पारतन्त्र्यादिरूपतः ॥ २ ॥&lt;/p&gt;&#xA;&lt;p&gt;त्वन्मते जपाकुसुमगतस्य लौहित्यस्य स्फटिक इव बुद्धिगतस्य कर्तृत्वादेर्जीवेऽध्यासात्कथं पातृत्वलिङ्गेनैकस्यापि चेतनत्वम् । येन तत्साजात्येन द्वितीयोऽपि चेतनः स्यात् । न हि लोके देह आत्मत्वमध्यस्तमित्यात्मा द्रष्टव्य इत्यादिश्रुतावात्मशब्दो देहपरः । भोक्तृत्वादेश्चिदचित्संवलनधर्मत्वे चान्योन्यधर्माध्यासोक्तिरयुक्ता स्यात् । एवं च परमते बुद्धेरेव पातृत्वेन प्रकृत्यर्थसम्भवात् । ज्ञानक्रियाशक्तिभेदेन प्रत्ययार्थस्य द्वित्वस्यापि कथञ्चित्सम्भवात्प्राणसहिता बुद्धिरेव पिबन्तावित्युच्यताम् । अथ द्वित्वे स्वारस्यमपेक्षसे तर्ह्यारोपितेन पातृत्वेन युक्तो जीवो बुद्धेर्द्वितीयस्स्यान्नतु तेनापि रहितं ब्रह्म । अथ श्रुतेरारोपितविषयत्वं न सहसे तर्हि छत्रिन्यायेन पातृत्वरहितं सजातीयं जडान्तरमेव बुद्धेर्द्वितीयमस्तु । चेतनस्य परमात्मनस्तु न कथञ्चिदनुप्रवेशः ॥&lt;/p&gt;</description>
    </item>
    <item>
      <title>१० विशिष्टाद्वैतमतपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/10_vishiShTAdvaitamataparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/10_vishiShTAdvaitamataparIxA/</guid>
      <description>&lt;h2 id=&#34;कचतत&#34;&gt;केचित्तु&lt;/h2&gt;&#xA;&lt;p&gt;&lt;strong&gt;विशिष्टाद्वैतमतपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;केचित्तु अत्तेत्यादि चतुःसूत्र्येकमधिकरणम् । एकप्रकरणस्थवाक्यविशेष विषयाणां पादान्तराधिकरणान्तराव्यवहितानामुपजीव्योपजीवकभावेन परस्परान्वितार्थानां सूत्राणां विषयवाक्यभेदे सत्यपि भिन्नाधिकरणत्वायोगात् । अत्र चात्तेत्यादिसूत्रद्वयविषयभूतं ‘‘यस्य ब्रह्मे’’त्यादिवाक्यं गुहामित्यादिसूत्रद्वयविषयभूतं ‘‘ऋतं पिबन्ता’’वित्यादिवाक्यं चैकप्रकरणस्थमुपजीव्योपजीवकभावेनान्वितार्थं च । तथा हि । ऋतमित्यादिवाक्यं यदि पूर्वपक्षरीत्या बुद्धिजीवविषयं स्यात्तदा ऋतमित्यादेर्ब्रह्माविषयतया ‘‘महान्तं विभुमात्मान’’मिति प्रस्तुतब्रह्मप्रकरणविच्छेदाद् ऋतमित्यनेनाव्यवहितपूर्वं यस्येत्यादिवाक्यमपि व्यवहितेन महान्तमित्यादिनैकप्रकरणतां त्यक्त्वा ऋतमित्यादिनैकप्रकरणतामापन्नं सद् ऋतमित्यादिवत्कर्मफलभोक्तृत्वरूपपातृत्वप्रतिपादकतया जीवविषयं स्यात् । यदा तु ऋतमित्यादिकं सिद्धान्तरीत्या जीवब्रह्मविषयं तदा तस्य ब्रह्मविषयतया ब्रह्मप्रकरणाविच्छेदाद्यस्येत्यादिकमपि संहर्तृत्वरूपात्तृत्वप्रतिपादकतया ब्रह्मविषयं स्यादिति पूर्वसूत्रद्वयार्थं प्रत्युत्तरसूत्रद्वयार्थस्योपजीव्यत्वादित्याहुः । तन्न ॥ अस्मन्मते पूर्वसूत्रद्वयस्य बृहदारण्यकगतवाक्यविषयत्वेनोत्तरद्वयस्य च काठकगतवाक्यविषयत्वेनैकप्रकरणस्थविषयत्वाभावात् । किञ्च ऋतमित्यादिकं महान्तमित्यस्य यस्येत्यस्य च मध्ये यदि स्यात्तदा–&lt;/p&gt;</description>
    </item>
    <item>
      <title>११ टीकाक्षरार्थनिरूपणपूर्वम् अधिकरणोपसंहारः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/11_TIkAxarArthanirUpaNapUrvaM_adhikaraNo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/03_prathamAdhyAyaH/02_dvitIyaH_pAdaH/03_guhAdhikaraNam/11_TIkAxarArthanirUpaNapUrvaM_adhikaraNo/</guid>
      <description>&lt;h2 id=&#34;यचचकतम-अतततयतर-&#34;&gt;यच्चोक्तम् अत्तेत्यत्र ..&lt;/h2&gt;&#xA;&lt;p&gt;&lt;strong&gt;टीकाक्षरार्थनिरूपणपूर्वम् अधिकरणोपसंहारः&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;यच्चोक्तम् अत्तेत्यत्र साधारणाकारं विहायासाधारणाकारेण गौणार्थो वर्णनीय इति न्यायो व्युत्पादित इति । तन्न । प्रोद्गातॄणामित्यत्र षोडशर्त्विक्साधारणाकारं विहायासाधारणाकारेण भाष्यकारमत उद्गातृप्रस्तोतृप्रतिहर्तृसुब्रह्मण्यानां चतुर्णामेव वार्तिककारमतेऽपसुब्रह्मण्यानां त्रयाणामेव लक्षणायास्तृतीय उक्तत्वात् । ‘‘मासमग्निहोत्रं जुहोती’’त्यत्राग्निहोत्रशब्दस्य होमत्वादिसाधारणाकारं हित्वा सूर्यदेवताकत्वादिनित्याग्निहोत्रासाधारणाकारेणैव मासाग्निहोत्रे गौणतायाश्च सप्तम उक्तत्वेन पुनरिह तस्यावक्तव्यत्वादिति ॥ टीकाक्षरार्थस्तु ॥ तद्यदा विष्णोरन्यस्यैव स्यादित्यादि । पूर्वत्र सम्भवत्सर्वात्तृत्वं लक्षणत्वेनोक्तम् । ब्रह्मणि चाशुभभोक्तृत्वस्या सम्भवेऽपि ऋतपातृत्वरूपं शुभभोक्तृत्वं सिद्धान्तरीत्या सम्भवति । तत्र च पिबतोर्जीवेश्वरत्वमुपेत्य जीवे पातृत्वं मुख्यमीश्वरे त्वमुख्यमिति स्वीकारेऽसम्भवः । उभयोरपि मुख्यमिति स्वीकारे तु जीवस्यापि शुभभोक्तृत्वेनेश्वरवत्सर्वात्तृत्वस्यापि प्रसङ्गादतिव्याप्तिरित्यर्थः । तथा च द्वयोरपि पातृत्वं मुख्यमिति पूर्वपक्षोऽप्यत्राभिप्रेत इति द्रष्टव्यम् । यद्वा गुहाप्रविष्टत्वादिब्रह्मलिङ्गसहितस्यापि ऋतपातृत्वस्यासम्भवोऽतिव्याप्तिर्वा यदा तदा तत्सहचरितस्य पूर्वोक्तात्तृत्वस्याप्यसम्भवोऽतिव्याप्तिर्वा स्यादित्यर्थः । तथा च लक्षणमयुक्तमिति । यद्यपि सर्वसंहर्तृत्वरूपं लक्षणं ब्रह्मण्येवेति पूर्वपक्षिणापि स्वीकृतम् । अत एव टीका ‘‘कर्मभोगं विनापि संहर्तृत्वमात्रेण तदुपपत्ते’’रिति । तथापि सिद्धांत्यभिप्रेतं संहर्तृत्वविशेषात्मकं भक्षयितृत्वरूपं लक्षणमयुक्तमिति भावः ॥ यस्सेतुरिति पिबतोरेकवचनेन विशेषणादित्यादि ॥ विशेषणाच्चेति सूत्रं यः सेतुरित्यादिभाष्येणैकवचनेन विशेषणाद् ब्रह्मशब्देन विशेषणाच्चेति द्विधा व्याख्यातमिति भावः । उपलक्षणं चैतत् । सेतुत्वाक्षरत्वादिना विशेषणात् । ब्रह्मणश्च परत्वेन विशेषणादित्यपि व्याख्येयमिति ॥&lt;/p&gt;</description>
    </item>
  </channel>
</rss>
