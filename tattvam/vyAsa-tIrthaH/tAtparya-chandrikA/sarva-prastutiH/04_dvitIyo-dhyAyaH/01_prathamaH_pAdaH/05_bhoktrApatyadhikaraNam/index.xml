<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ भोक्त्रापत्यधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/05_bhoktrApatyadhikaraNam/</link>
    <description>Recent content in &#43;०५ भोक्त्रापत्यधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/05_bhoktrApatyadhikaraNam/index.xml" rel="self" type="application/rss+xml" />
    <item>
      <title>०१ अधिकरणविषयनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/05_bhoktrApatyadhikaraNam/01_adhikaraNaviShayanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/05_bhoktrApatyadhikaraNam/01_adhikaraNaviShayanirUpaNam/</guid>
      <description>&lt;h2 id=&#34;अतर-सधय-परव-शरतसवदतय&#34;&gt;अत्र सुधायां पूर्वं श्रुतिसंवादितया..&lt;/h2&gt;&#xA;&lt;h1 id=&#34;भकतरपतयधकरणम&#34;&gt;&lt;strong&gt;भोक्त्रापत्यधिकरणम्&lt;/strong&gt;&lt;/h1&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;&lt;strong&gt;अधिकरणविषयनिरूपणम्&lt;/strong&gt;&lt;/p&gt;&#xA;&lt;p&gt;ॐ भोक्त्रापत्तेरविभागश्चेत्स्याल्लोकवत् ॐ ॥&lt;/p&gt;&#xA;&lt;p&gt;अत्र सुधायां पूर्वं श्रुतिसंवादितया प्रबलयुक्तयविरोध उक्तोऽत्र तु बहुश्रुतिसिद्धतया प्रबलयुक्तयविरोध उच्यत इत्युक्तम् । तत्रासदादिशब्दानां पूर्वसिद्धान्तरीत्या ब्रह्मपरत्वेऽपि मुख्यार्थत्वादसत्कारणत्वे पूर्वपक्ष्युक्तश्रुतिसंवादाभावात्तत्प्रयुक्तप्राबल्यस्याप्यभावः । अत्र तु ‘‘एकीभवन्ती’’त्यादीनामत्रत्यसिद्धान्तरीत्या स्थानैक्यादिपरत्वे मुख्यार्थहानेरैक्यश्रुतिसिद्धत्वस्य भावान्न तत्प्रयुक्तप्राबल्याभावः । तथा च पूर्वत्र श्रुतिसंवादियुक्तिविरोधे परिहृतेऽपीह बहुश्रुतिसिद्धतया प्रबलयुक्तिविरोधाशङ्का युक्ता । यद्यपि भावत्वादिका पूर्वाधिकरणयुक्तिरपि श्रुतिसिद्धा । तथापि सा प्रलयेऽसत्त्वरूपसाध्यं विनाप्युपपन्ना । अत्रत्या जीवाभिन्नत्वादिका युक्तिस्त्वसर्वकर्तृत्वरूपसाध्यं विनाऽनुपपन्नेति पूर्वपक्षोत्थानात्सङ्गति रगतार्थताऽधिकरणोपाधिश्च सिद्धा इति भावः ।&lt;/p&gt;&#xA;&lt;p&gt;यद्वा ‘‘न विलक्षणत्वा’’दित्यत्र कारीर्यादिविधिवाक्यस्य युक्तिविरोधेनाप्रामाण्ये ‘‘तत्सामान्यादितरेषु तथात्व’’मिति न्यायाद्ब्रह्मकारणवाक्यमप्यप्रामाणमिति शङ्का निरस्ता । ‘‘अभिमानी’’त्यत्र तु सिद्धार्थस्य कारीर्यादिविधिवाक्यवद्वैगुण्यादिभिरसमाधेया प्रामाण्यस्य मृदादिवाक्यस्य युक्तिविरोधेनाप्रामाण्ये तत्सामान्यात्सिद्धब्रह्मकारणवाक्यमप्यप्रमाणमिति शङ्का निरस्ता । ‘‘अस’’दित्यत्र प्रलये ब्रह्मण एवाभावान्न तस्य कर्तृत्वम् । किन्तु प्रागभावस्यैवेति यः साक्षाद्ब्रह्मकर्तृत्वस्य युक्तिविरोधः स निरस्तः । अत्र तु प्रलये ब्रह्मणः सत्त्वेऽपि सिद्धान्त्यभिमतस्य ब्रह्मैव कर्तृ न जीव इत्यस्य यः साक्षाद्युक्तिविरोधः स निरस्यत इत्यवान्तरसङ्गतिः । पृथगित्यत्र भेदश्रुतेः ‘‘तत्त्वमसी’’त्याद्यभेदश्रुतिविरोधो निरसिष्यते । अत्र तु सर्वकर्तृत्वस्य श्रुतिसिद्धाभेदरूपयुक्तयविरोध उच्यत इति भेदः । अत एवेह ब्रह्मणो मुक्ताभेदमात्रे न पूर्वपक्षपर्यवसानम् । किन्तु तदभेदरूपयुक्तया सर्वकर्तृत्वं विरुद्धमितीयं चिन्तेहैव पादे सङ्गता । न तु फलाध्याय इति भाष्य एवोक्तम् ।&lt;/p&gt;</description>
    </item>
    <item>
      <title>०२ पूर्वपक्षत्रयनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/05_bhoktrApatyadhikaraNam/02_pUrvapaxatrayanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/05_bhoktrApatyadhikaraNam/02_pUrvapaxatrayanirUpaNam/</guid>
      <description>&lt;h2 id=&#34;अतर-वषणरजगतकरततवदक-यकतवरदधमत-नत-चनत&#34;&gt;अत्र विष्णोर्जगत्कर्तृत्वादिकं युक्तिविरुद्धमुत नेति चिन्ता&lt;/h2&gt;&#xA;&lt;p&gt;&lt;strong&gt;पूर्वपक्षत्रयनिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;अत्र विष्णोर्जगत्कर्तृत्वादिकं युक्तिविरुद्धमुत नेति चिन्ता । तदर्थं ब्रह्मासर्वकर्तृजीवाभिन्नमुत नेति । तदर्थं ‘‘परेऽव्यये सर्व एकीभवन्ती’’ति श्रुतिः किं स्वरूपैक्यपरत्वेन मुख्यार्था उत स्थानाद्यैक्यालम्बनत्वेनोपचरितार्थेति । तदर्थं वाक्यशेषे दृष्टान्तितं नदीसमुद्रैक्यं किं स्वरूपैक्यं किं वा स्थानाद्यैक्यमिति । ननु ‘‘न ह्यन्यस्यान्यत्वं युज्यत’’ इति भाष्ये पूर्वं भिन्नस्य पश्चादभिन्नत्वाभावः पूर्वपक्षयुक्तित्वेनोक्तः । ‘‘नान्यदन्यत्वमापन्नं क्वचिद्दृष्टं कथंचने’’त्यनुव्याख्याने तु सिद्धान्तयुक्तित्वेन । तत्कथमिति चेदुच्यते । अत्र त्रयः पूर्वपक्षाः सम्भवन्ति । तत्र ‘‘एकीभवन्ती’’ति ब्रह्मणस्तावन्मुक्ताभेदः श्रूयते । न च तावतैव ब्रह्मणोऽसर्वकर्तृत्वं सिध्यति । संसारिण इव मुक्तस्य सर्वकर्तृत्वे प्रत्यक्षादिविरोधाभावात् । पूर्वमसतोऽपि जीवे सर्वकर्तृत्वस्य मुक्तेरिव ज्ञानेनोदयसम्भवाच्च मुक्ताभिन्नस्यापि ब्रह्मणः कथञ्चित्कारणत्वसम्भवात् । ‘‘जगद्य्वापारवर्ज’’मित्यत्र त्वत्रत्यसिद्धान्तन्यायेन भेदे सिद्धेऽपि मुक्तस्य सत्यकामत्वात्सर्वकर्तृत्वमिति शङ्कानिरासान्नात्रत्यपूर्वपक्षदशायां तत्रत्यसिद्धान्तेन मुक्तस्यासर्वकर्तृत्वसिद्धिः । तस्मादसर्वकर्तृत्वेन प्रत्यक्षसिद्धसंसार्यभेदाद्ब्रह्मणोऽपि तथात्वमिति वक्तुं मुक्तावभेदेन संसारेऽप्यभेदः साध्यः । ‘‘एकीभवन्ती’’त्यभूततद्भावार्थच्विप्रत्ययस्तु ‘‘न ह्यन्यस्ये’’ति युक्तिविरोधाद्भेदभ्रमनिवृत्तेरभूततद्भावाभिप्रायः । ‘‘तत्त्वमसी’’तीदानीमप्यभेदश्रुतेश् च्विप्रत्ययोऽस्वरस इति तु न । भाष्यविरोधात् ‘‘पृथगुपदेशा’’दित्यनेन गतार्थत्वापाताच्चेत्येकः पूर्वः पक्षः । एतं पक्षमाश्रित्य मुक्तावभेदेन पूर्वमभेदं वक्तुं ‘‘न ही’’त्यादि पूर्वपक्षभाष्यं प्रवृत्तम् । द्वितीयस्तु च्विप्रत्ययस्वारस्यात्पूर्वं भेदः । मुक्तौ त्वभेदः । ‘‘न ह्यन्यस्ये’’ति युक्तिस्तु च्विप्रत्ययरूपश्रुतिबाधितेति । एतत्पक्षदूषणाय पूर्वं सिद्धेन भेदेन पश्चादपि भेदं साधयितुं ‘‘नान्यदन्यत्व’’मित्यादिसिद्धान्तानुव्याख्यानं प्रवृत्तमिति न भाष्यानुव्याख्यानयोस्तट्टीकयोर्वा विरोधः । तृतीयस्तु पूर्वं भेदाभेदौ । मुक्तौ तु केवलाभेदः । एवं च च्विप्रत्ययो युक्तः । पूर्वं केवलाभेदाभावात् । ‘‘न ह्यन्यस्ये’’त्यादियुक्तिविरोधश्च न । पूर्वमप्यभेदस्य सत्त्वात् । एतं वा पक्षमाश्रित्य भाष्यानुव्याख्याने प्रवृत्ते । तत्र भाष्ये च्विप्रत्ययेन पूर्वं भेदस्य सिद्धत्वात्पूर्वपक्षानुपयुक्तत्वाच्चाभेद एव साधितः । अनुव्याख्यानेऽपि पूर्वं भिन्नाभिन्नस्यापि पश्चात्केवलाभेदो नास्तीति भावेन ‘‘नान्यदन्यत्व’’मित्युक्तम् । अत्र च पक्षत्रये प्रत्येकं पुनः पक्षत्रयं सम्भवति । एकपदलक्षणयैव विरोधपरिहाराच् चिन्मात्राच्चिन्मात्रस्य भेदाप्रसक्तयैव विरोधपरिहाराच् चिन्मात्राच्चिन्मात्रस्य भेदा प्रसक्तयैक्योपदेशवैयर्थ्याच्चैकपदलक्षणाया एकत्रैव विशिष्टरूपत्यागेन ब्रह्मणः प्रत्यक्षसिद्धासर्वकर्तृजीवसालक्षण्येन वा जीवस्य श्रुतिसिद्धसर्वकर्तृब्रह्मसालक्षण्येन वा मिथ्यावादिरीत्या पदद्वयलक्षणया उभयत्रापि विशिष्टरूपत्यागेन चिन्मात्रैक्येन वेति । तत्राद्ये लक्षणस्यासम्भवः । द्वितीयेऽतिव्याप्तिः । सदापि शुद्धाभेद इति पक्षे संसारिणि मुक्तावेवाभेद इति पक्षे मुक्तेः पूर्वं भेदाभेदाविति पक्षेऽपि मुक्तेऽभेदांशमादाय संसारिणि चातिव्याप्तेः । तृतीयेऽपि सत्यं कर्तृत्वमसम्भवि । असत्यं तु प्रधानादावतिव्याप्तम् । सिद्धान्तिनोऽनिष्टं च । एतदेव पक्षत्रयमभिप्रेत्य टीकायां ‘‘जगत्कारणत्वादीश्वरैकनिष्ठं न सम्भवती’’त्युक्तम् । एवं च ‘‘उभयगतविरुद्धधर्मत्यागेने’’ति टीकावाक्य उपरितनो वा शब्दोऽनुषंजनीयः । (यद्वा तत्राद्यद्वितीययोः ‘‘उभयगतविरुद्धधर्मत्यागेने’’ति टीकायां ब्रह्मणः सर्वकर्तृत्वं जीवस्य तु तन्नेति व्यवस्थात्याग एवाभिप्रेतः । न तु मिथ्यावादिरीत्योभयत्र विशिष्टरूपत्यागः । तृतीये तु ‘‘जीवस्येश्वरसालक्षण्यग्रहणेन वेश्वरस्य जीवसालक्षण्यग्रहणेन वे’’ति टीकायामन्यतरपरिशेषमात्रमभिप्रेतम् । न त्वेकगतधर्मत्यागः ।) पूर्वपक्षोपसंहारटीकायां ‘‘परमार्थत इत्युक्तिरपि तात्विकाभेदेनाव्यवस्था चेत्काल्पनिकभेदेन व्यवस्था किं न स्यादिति शङ्कायां परमार्थतो ब्रह्मैव कारणं न तु जीव इति सिद्धान्तहानिरिति समाधातुम् । न तु मिथ्यावादिप्रक्रियया व्यवहारतो ब्रह्मैव कर्तृ न जीव इति व्यवस्थासिद्धावपि परमार्थतः सा न सिध्यतीति वक्तुम् । प्रस्तुतानुपयोगित्वात् । सुधायां तु प्रत्यक्षस्य प्राबल्याद्ब्रह्मणः प्रत्यक्षसिद्धा सर्वकर्तृजीवसालक्षण्यमेव वक्तव्यमित्यसम्भव एव निर्धारितः ।&lt;/p&gt;</description>
    </item>
    <item>
      <title>०३ मुक्तावभेदः न सिध्यतीति सिद्धान्तनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/05_bhoktrApatyadhikaraNam/03_muktAvabheda_na_sidhyatIti_siddhAntan/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/05_bhoktrApatyadhikaraNam/03_muktAvabheda_na_sidhyatIti_siddhAntan/</guid>
      <description>&lt;h2 id=&#34;सदधनतमह&#34;&gt;सिद्धान्तमाह&lt;/h2&gt;&#xA;&lt;p&gt;&lt;strong&gt;मुक्तावभेदः न सिध्यतीति सिद्धान्तनिरूपणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;सिद्धान्तमाह ॥ नञध्याहारेणेत्यादिना ॥ अयं भावः ॥&lt;/p&gt;&#xA;&lt;p&gt;वाक्यान्तरविरोधाच्च पूर्वापरविरोधतः ।&lt;/p&gt;&#xA;&lt;p&gt;उपपत्तिविरोधाच्च नैव युक्तं मतत्रयम् ॥ १ ॥&lt;/p&gt;&#xA;&lt;p&gt;उक्तं द्विविधं पक्षत्रयमपि मुक्तावभेदसापेक्षम् । स एव त्वसिद्धः । ‘‘एकीभवन्ती’’ति श्रुतेर्भाष्ये ‘‘यथोदक’’मिति श्रुत्यन्तरादि विरोधोक्तेः । न्यायविवरणे च ‘‘निरञ्जनः परमं साम्य’’मिति पूर्ववाक्यविरोधस्य ‘‘परात्परं पुरुषमुपैति दिव्य’’मित्युत्तर वाक्यविरोधस्य चोक्तेः । अभेदपरत्वे च परेणाव्ययेनेति तृतीया स्यान्न तु सप्तमी । तथा ‘‘सायं गोष्ठे गाव एकीभवन्ती’’तिवत्स्थानैक्यस्यैव प्रतीतेः । तथा ‘‘कर्माणि विज्ञानमयश्च आत्मे’’ति पूर्ववाक्यस्थकर्म शब्दविरोधः । कर्मणां ब्रह्मणैक्यायोगादित्यादिबाधकानां च ग्रन्थान्तर उक्तेः । भेदाभेदपक्षेऽपि पूर्वमप्यभेदस्य विद्यमानत्वेनाद्यांत्यपक्षयोश् च्विप्रत्ययस्य चायोगान् मध्यांत्यपक्षयोः ‘‘नान्यदन्यत्व’’मित्यनुव्याख्यानोक्तोपपत्तिविरोधाच्चान्यपरत्वात् । किं च&lt;/p&gt;</description>
    </item>
    <item>
      <title>०४ परमतनिराकरणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/05_bhoktrApatyadhikaraNam/04_paramatanirAkaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/05_bhoktrApatyadhikaraNam/04_paramatanirAkaraNam/</guid>
      <description>&lt;h2 id=&#34;यदकत-पर&#34;&gt;यदुक्तं परैः&lt;/h2&gt;&#xA;&lt;p&gt;&lt;strong&gt;परमतनिराकरणम्&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;यदुक्तं परैर् ब्रह्मण उपादानत्वे भोक्तुः शरीरस्य भोग्यत्वापत्तेर्भोग्यस्य च शब्दादेर्भोक्तृत्वापत्तेस्तयोरविभागः स्यात् । द्वयोरपि परमकारणब्रह्मणोऽनन्यत्वादिति प्राप्ते मैवम् एकसमुद्रकार्याणां फेनतरङ्गादीनामिव विभागोपपत्तेरिति सिद्धान्त इति ॥ तन्न ॥ विवर्तसिद्धान्ते साङ्कर्यशङ्कानुदयात् । किञ्च पूर्वपक्षिणा किं कार्याणां चेतनाचेतनत्वरूपेण विभागो न स्यादित्यापाद्यते किं वा येन केनचिद्रूपेण । नाद्यः । चेतनस्यानादित्वेन कार्ये तद्विभागाभावेनेष्टापत्तेः ।&lt;/p&gt;&#xA;&lt;p&gt;ननु चेतनस्यानादित्वेऽपि ब्रह्माभेदाद्ब्रह्मकार्यत्वेन ब्रह्माभिन्नं यज्जडं तद्रूपत्वापत्तिरिति चेन्न । ‘‘दृश्यते’’त्वित्यतीताधिकरणस्थसूत्रेणैव जडोपादानत्वेऽपि ब्रह्मणश्चेतनत्वाहानेरुक्तत्वेन ब्रह्माभेदेन जीवस्य जडत्वाप्राप्तेः । नांत्यः । एकमहासुवर्णपिण्डकार्याणां कटकमकुटाद्यवस्थानां भेदस्यैव दर्शनेन ब्रह्मकार्याणामप्याकाशवाय्वादीनां भेदसम्भवात् । सुवर्णपिण्डं सावयवं ब्रह्म तु निरवयवमिति चेत्तर्हि त्वन्मते ‘‘कृत्स्नप्रसक्ति’’रिति सूत्र इव निरवयवस्य ब्रह्मणो युगपदनेकद्रव्योपादानत्वं न युक्तमिति पूर्वपक्षयितव्यम् । न तु कार्याणां विभागो न युक्त इति । तस्मान्न पूर्वपक्षोदयः । सिद्धान्तोऽप्ययुक्तः । विवर्तवादे फेनतरङ्गादिदृष्टान्तोक्तययुक्तेः । फेनतरङ्गादीनां भिन्नानेकजलावयवोपादान कत्वेनैकोपादानकत्वाभावाच्च । केचित्तु ब्रह्मणः शरीरित्वे जीववद्दुःखादि भोक्तृत्वापत्तेरविभागः स्यादिति शङ्कानिरासार्थमिदं सूत्रमित्याहुः । तन्न । अस्मद्रीत्या भोक्तुर्जीवस्य ब्रह्मत्वापत्तेरित्यल्पाध्याहारेणोपपत्तौ ब्रह्मणः शरीरित्व इत्यापादकाध्याहारस्य आपाद्येऽपि दुःखादि पदाध्याहारस्य भोक्तृशब्दे भावप्रधानतायाश्च कल्प्यत्वात् । अस्याः शङ्कायाः ‘‘सम्भोगप्राप्ति’’रित्यत्रैव निरस्तत्वाच्च । ननु तत्र शरीरान्तरावस्थानमात्रप्रयुक्तभोक्तृत्वाशङ्काया निरासः । इह तु शरीरस्वामित्वप्रयुक्ताया इति चेन्न । तथापि त्वया तत्र ‘‘न हि शरीरान्तरवर्तित्वमेव सुखदुःखहेतुः । अपि तु पुण्यपापरूपकर्मवशत्वम् । तत्त्वपहतपाप्मनः परमात्मनो न सम्भवती’’त्युक्तत्वात् । अत्र च ‘‘न हि जीवस्य शरीरधातुसाम्यवैषम्यनिमित्तसुखदुःखभोक्तृत्वं सशरीरत्वकृतम् । अपि तु पुण्यपापरूपकर्मकृतम् । अपहतपाप्मनस्तु परमात्मनः स्थूलसूक्ष्मरूपकृत्स्नजगच्छरीरत्वेऽपि कर्मसम्बन्धगन्धो नास्ती’’त्युक्तत्वात् परिहारभेदाभावात् । अतिदेशत्वे तु तदानन्तर्यं स्यात् । नन्वत्रोक्तं सुखदुःखादेः कर्मोपाधिकत्वं स्वीकृत्य सुखदुःखादिरहितस्यापीशस्य सन्निधानप्रयुक्ताया जीवगतदुःखादिभोक्तृताशङ्कायास्तत्र निरास इति चेत् तत्र शङ्कितं भोक्तृत्वं किं स्वगतत्वेनान्यगतदुःखाद्यनुसन्धातृत्वं किं वा तत्साक्षात्कारित्वमात्रम् । नाद्यः । जीवस्याप्यन्यगतदुःखादौ स्वगतत्वभ्रान्तेरभावेन तदापादनायोगात् । नांत्यः । इष्टापत्तेरिति ॥ छ ॥ भोक्त्रधिकरणम् ॥ ५ ॥&lt;/p&gt;</description>
    </item>
  </channel>
</rss>
