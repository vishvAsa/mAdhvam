<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०८ श्रुते शब्दमूलत्वाधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/08_shrute_shabdamUlatvAdhikaraNam/</link>
    <description>Recent content in &#43;०८ श्रुते शब्दमूलत्वाधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/08_shrute_shabdamUlatvAdhikaraNam/index.xml" rel="self" type="application/rss+xml" />
    <item>
      <title>०१ अचिन्त्यशक्त्या विष्णोर् दुर्घटघटनापि युज्यते इति सिद्धान्तनिरूपणम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/08_shrute_shabdamUlatvAdhikaraNam/01_achintyashaktyA_viShNo_durghaTaghaTan/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/08_shrute_shabdamUlatvAdhikaraNam/01_achintyashaktyA_viShNo_durghaTaghaTan/</guid>
      <description>&lt;h2 id=&#34;अतरनशसयपशसयकदशन&#34;&gt;अत्रानंशस्यापीशस्यैकदेशेन..&lt;/h2&gt;&#xA;&lt;h1 id=&#34;शरत-शबदमलतवधकरणम&#34;&gt;&lt;strong&gt;श्रुतेः शब्दमूलत्वाधिकरणम्&lt;/strong&gt;&lt;/h1&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;&lt;strong&gt;अचिन्त्यशक्त्या विष्णोर् दुर्घटघटनापि युज्यते इति सिद्धान्तनिरूपणम्&lt;/strong&gt;&lt;/p&gt;&#xA;&lt;p&gt;ॐ श्रुतेस्तु शब्दमूलत्वात् ॐ ॥&lt;/p&gt;&#xA;&lt;p&gt;अत्रानंशस्यापीशस्यैकदेशेन व्यापारेऽणीयस्त्वादियुक्तस्य च महीयस्त्वादौ व्याघात इति व्याघात पर्यवसायिप्रबलयुक्तयविरोध उच्यते । पूर्वोक्तस्य जीवकर्तृत्वे कृत्स्नप्रसक्तयादिदोषस्य ब्रह्मण्युद्धारात्सङ्गतिः । अत्र पूर्वोक्तं विष्णोः सर्वकर्तृत्वं न युक्तमुत युक्तमिति चिन्ता । तदर्थं तस्य कर्तृत्वे कृत्स्नप्रसक्तयादिदोषोऽस्त्युत नेति । तदर्थमन्यत्र युक्तिविरुद्धं ब्रह्मण्यपि तद्विरुद्धं न वेति । तदर्थं ब्रह्मणि तद्विरोधः किं तस्य तर्कागोचरत्वाघटितघटनाशक्तिभ्यां सुपरिहर उत नेति । तदर्थं ताभ्यां तत्परिहारे किमतिप्रसङ्ग उत नेति । तदर्थं सोपि किमप्रमितेपि किं वा प्रमित एवेति पूर्वपक्षमाह ॥ न युक्तमिति ॥ अयं भावः ॥ ईश्वरस्याल्पकार्येपि सर्वशक्तया प्रवृत्तौ प्रेक्षावत्त्वं न स्यात् । एकदेशेन प्रवृत्तिस्तु विरुद्धा । भिन्नांशाभावात् । नापि विशेषबलादविरोधः । जीवेऽपीश्वरमनपेक्ष्य विशेषबलादेवाविरोधापातात् । ईश्वर ईश इति पर्यायशब्दवाच्ये निर्विशेषाभिन्ने विशेषाभावेन तत्राणुत्वमहत्त्वादेर्विरोधापाताच्च । प्रमितत्वादविरोध इति तु जीवेपि समम् । प्रमाणस्य ज्ञापकत्वेनाविरोधाकारकत्वाच्च । न चाल्पकार्ये नांशस्य प्रवृत्तिः । नापि गुरुकार्ये कृत्स्नस्य । किं तु प्रयत्नतारतम्यमात्रमिति वाच्यम् । जीवेपि साम्यात् । यदि चास्माकं तृणादान एकदेशस्य गुरुतरभारादाने च कृत्स्नस्य प्रवृत्तिरनुभवसिद्धा तर्हीशेपि सा जीवान्तर इवानुमानसिद्धा । ईश्वरस्यातर्क्यत्वान्न तत्र तर्कप्रसर इति चेन्न । शास्त्रयोनौ ब्रह्मण्यसाधकस्यापि तर्कस्य बाधकत्वात् । अन्यथा मीमांसावैयर्थ्यम् । यदि चेश्वरस्याचिन्त्यशक्तित्वादविरोधस्तर्हीश्वर उपादानं (अप्राकृतविग्रहं) ज्ञानेच्छादिकं च विनैव सृजेत् । स्वयमेव वोपादानं स्यात् । शून्यं च सत्कुर्यात् । मुक्तांश्च बध्नीयादिति बहुविप्लवः स्यादिति ।&lt;/p&gt;</description>
    </item>
    <item>
      <title>०२ परमतपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/08_shrute_shabdamUlatvAdhikaraNam/02_paramataparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/01_prathamaH_pAdaH/08_shrute_shabdamUlatvAdhikaraNam/02_paramataparIxA/</guid>
      <description>&lt;h2 id=&#34;यदयप-ववरतसयव-सदधनतततवतकतसनपरसकतशङकनवकश&#34;&gt;यद्यपि विवर्तस्यैव सिद्धान्तितत्वात्कृत्स्नप्रसक्तिशङ्कानवकाशः&lt;/h2&gt;&#xA;&lt;p&gt;&lt;strong&gt;परमतपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;‘‘यद्यपि विवर्तस्यैव सिद्धान्तितत्वात्कृत्स्नप्रसक्तिशङ्कानवकाशः । तथापि पूर्वोक्तक्षीरादिदृष्टान्तेन परिणामभ्रांत्या शङ्किते आत्मनि चेति सूत्रेण स्वप्नदृगात्माहि मनसैव स्वरूपानुपमर्देन रथादीन्सृजतीति मायावादः स्पष्टीकृत’’ इति । तन्न । विवर्तस्यादृश्यत्वाधिकरणप्रकृत्यधिकरणारम्भणाधिकरणेषूक्तत्वेन परिणामभ्रांत्ययोगात् । योगेवाऽऽदावेव विवर्तप्रतिकूलं कुचोद्योत्पादकं क्षीरादिदृष्टान्तमनुक्त्वा तदनुगुणस्वप्नदृष्टान्त एव वाच्यः । सिद्धान्ते विवर्तविवक्षाप्ययुक्ता । तथात्वे हि द्वितीयसूत्रे शब्दगम्यत्वतर्कागम्यत्वे न वाच्ये । न हि ते भ्रांत्यधिष्ठानत्वोपयुक्ते । तृतीयेऽपि स्वप्नदृष्टान्तः किं ब्रह्मणो जगद्विषयकभ्रांतिमत्त्वे जीवस्य स्वाप्नभ्रांतिमत्त्वं किं वा ब्रह्मणो जगद्भ्रमाधिष्ठानत्वे जीवस्य स्वाप्नभ्रमाधिष्ठानत्वं यद्वा ब्रह्मणो मायाविवद्भ्रामयितृत्वे जीवस्य भ्रामयितृत्वम् । नाद्यः । दार्ष्टान्तिकानानुगुण्यात् । न हि ब्रह्म भ्रान्तम् । उक्तं हि भामत्यामपि ‘‘भ्रांतस्य सर्वज्ञत्वानुपपत्ते’’रिति ॥ कल्पतरौ च ‘‘अज्ञातं नटवद्ब्रह्मकारणं शङ्करोऽब्रवी’’दिति । न द्वितीयः । दृष्टान्तानानुगुण्यात् । जीवस्य स्वाप्नभ्रमाधिष्ठानत्वे ह्यहंकर्तेतिवदहं गज इति धीःस्यात् । पक्षद्वयेपि सूत्रे विचित्रशक्तयुक्तययोगाच्च । न हि भ्रांतत्वं भ्रांत्यधिष्ठानत्वं वा विचित्रशक्तिसापेक्षम् । अत एव नांत्यः । न हि स्वप्नद्रष्टाऽन्यान्भ्रामयति । स्वाप्नसृष्टौ ‘‘न तत्र रथा’’ इत्यादि श्रुत्युदाहरणमपि परकृतमयुक्तम् । श्रुत्युक्तः स्वाप्नस्रष्टा जीवश्चेत् ‘‘सहिकर्ता तस्मिन्लोकाः श्रिता इति वाक्यशेषविरोधात् । ईशश्चेद्गगनादिवत्स्वाप्नस्य व्यावहारिकत्वापातात् । तस्मादात्मनीति सूत्रं द्युभ्वाद्यधिकरणन्यायेनात्मशब्दमुख्यार्थस्य ब्रह्मणः प्रस्तुतजगत्कर्तृत्वोपयोगि विचित्रशक्तयुक्तिपरम् । न तु स्वप्नदृष्टान्तेन जगन्मिथ्यात्वोक्तिपरमिति ।&lt;/p&gt;</description>
    </item>
  </channel>
</rss>
