<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१७ कर्तृधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/03_tRtIyaH_pAdaH/17_kartRdhikaraNam/</link>
    <description>Recent content in &#43;१७ कर्तृधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/03_tRtIyaH_pAdaH/17_kartRdhikaraNam/index.xml" rel="self" type="application/rss+xml" />
    <item>
      <title>०१ जीवस्य पराधीनकर्तृत्वेन विधिविषयत्वसमर्थनम्</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/03_tRtIyaH_pAdaH/17_kartRdhikaraNam/01_jIvasya_parAdhInakartRtvena_vidhiviSh/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/03_tRtIyaH_pAdaH/17_kartRdhikaraNam/01_jIvasya_parAdhInakartRtvena_vidhiviSh/</guid>
      <description>&lt;h2 id=&#34;असतवननददन-सतमवभवयकत&#34;&gt;अस्त्वानन्दादीनां सतामेवाभिव्यक्तिः&lt;/h2&gt;&#xA;&lt;h1 id=&#34;करतधकरणम&#34;&gt;&lt;strong&gt;कर्तृधिकरणम्&lt;/strong&gt;&lt;/h1&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;&lt;strong&gt;जीवस्य पराधीनकर्तृत्वेन विधिविषयत्वसमर्थनम्&lt;/strong&gt;&lt;/p&gt;&#xA;&lt;p&gt;ॐ कर्ता शास्त्रार्थवत्त्वात् ॐ ॥&lt;/p&gt;&#xA;&lt;p&gt;अस्त्वानन्दादीनां सतामेवाभिव्यक्तिः । कर्तृत्वस्य तु न । तस्य कदाप्यभावादिति पूर्वपक्षोत्थानात्सङ्गतिः । अत्र जीवस्य कर्तृत्वश्रुतिः किं हिताकरणादियुक्तयनुगृहीतया तदकर्तृत्वश्रुत्या बाधितोत नेति चिन्ता । (अत्र श्रुतिसमन्वयेनोक्तं ब्रह्मणः स्रष्टृत्वादिकमयुक्तं न वेति चिन्ता । तदर्थं श्रुतिरप्रमाणं न वेति । तदर्थं जीवस्य कर्तृत्वश्रुतिः किं हिताकरणादियुक्तयनुगृहीतया तदकर्तृत्वश्रुत्या बाधितोत नेति) तदर्थमकर्तृत्वश्रुतिः किं कर्तृत्वमात्रनिषेधपरोत स्वतन्त्रकर्तृत्वनिषेधपरेति । तदर्थं जीवस्येश्वरवत्स्वतन्त्रकर्तृत्वाभावेऽपि परतन्त्र कर्तृत्वमात्रेण विध्यादिविषयत्वमयुक्तमुत नेति ॥ न कर्तेति पूर्वपक्ष इति ॥ अयं भावः । जीवस्य कर्तृत्वं किं स्वतन्त्रमुत परतन्त्रम् । नाद्यः । श्रुत्यादिविरोधात् । हिताकरणादिदोषप्रसक्तेश्च । द्वितीयेऽपि पारतन्त्र्यं किं कर्तृत्वशक्तेः स्वायत्तत्वेऽपि तक्ष्णः प्रासादादिकारयितृपुमधीनत्ववदीश्वराधीनत्वमात्रं किं वा दारुयोषावदीश्वराधीनचेष्टाकत्वम् । नाद्यः । ‘‘य आत्मानमन्तरो यमयती’’त्यादिश्रुतिविरोधात् । अंत्ये दारुयोषावदेव न जीवो विधिनिषेधविषयः स्यादिति । न्यायविवरणोक्तां पूर्वपक्षयुक्तिमाह ॥ कल्पनालाघवं चेति ॥&lt;/p&gt;</description>
    </item>
    <item>
      <title>०२ परमतव्याख्यानपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/03_tRtIyaH_pAdaH/17_kartRdhikaraNam/02_paramatavyAkhyAnaparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/03_tRtIyaH_pAdaH/17_kartRdhikaraNam/02_paramatavyAkhyAnaparIxA/</guid>
      <description>&lt;h2 id=&#34;यचचकतमभभय-करत&#34;&gt;यच्चोक्तमुभाभ्यां कर्ता&lt;/h2&gt;&#xA;&lt;p&gt;&lt;strong&gt;परमतव्याख्यानपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;यच्चोक्तमुभाभ्यां कर्ता । ‘‘विज्ञानात्मा पुरुष’’ इत्यादेः कर्तृत्वप्रतिपादकस्य ‘‘यजेते’’त्यादिविधिनिषेधरूपस्य च शास्त्रस्यार्थवत्त्वात् । ‘‘स्वे शरीरे यथाकामं परिवर्तते’’ इति विहारोपदेशात् । ‘‘प्रागापन् गृहीत्वे’’त्युपादानात् । ‘‘विज्ञानं यज्ञं तनुत’’ इति क्रियायां कर्तृत्वेन व्यपदेशाच्च जीवः कर्ता । अत्र च विज्ञानशब्दस्य बुद्धिपरत्वे ‘‘तदेतेषां प्राणानां विज्ञानेने’’ति श्रुत्यन्तर इव कर्तृत्वविपरीतकरणत्वेन निर्देशः स्यादिति ‘‘कर्ते’’त्यादिसूत्रचतुष्टयार्थ इति । तन्न । आद्यसूत्रस्थशास्त्रशब्देनैव ‘‘यत्कर्म कुरुते तदभिसम्पद्यते । साधुकारी साधुर्भवती’’त्यादेरिव ‘‘यथाकाम’’मित्यादेरपि कर्तृत्वप्रतिपादकशास्त्रस्य ग्रहणसम्भवेन द्वितीयादिसूत्रत्रयवैयर्थ्यात् । बुद्धेः कर्तृत्ववादिनं प्रति श्रुत्यन्तरे करणत्वोक्तिविरोधस्यैव वक्तव्यत्वेन ‘‘विज्ञान’’मिति श्रुतौ बुद्ध्युक्तौ कर्तृत्वविपरीतकरणत्वोक्तिः स्यादित्यापादनस्यासङ्गतेश्च ।&lt;/p&gt;</description>
    </item>
    <item>
      <title>०३ विशिष्टाद्वैतमतपरीक्षा</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/03_tRtIyaH_pAdaH/17_kartRdhikaraNam/03_vishiShTAdvaitamataparIxA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/03_tRtIyaH_pAdaH/17_kartRdhikaraNam/03_vishiShTAdvaitamataparIxA/</guid>
      <description>&lt;h2 id=&#34;कचतत&#34;&gt;केचित्तु&lt;/h2&gt;&#xA;&lt;p&gt;&lt;strong&gt;विशिष्टाद्वैतमतपरीक्षा&lt;/strong&gt;&lt;/p&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;केचित्तु ईश्वरो जीवस्य चिच्छक्तिं प्रवृत्तिशक्तिं करणकलेवरादिसहकारिजातं च दत्वा प्रथमप्रवृत्तावुदास्ते । जीवस्तु स्वयमेव प्रवर्तते । तथा हि । विषयविशेषसन्निधिस्तावद्भोगादृष्टात् । तत्रेच्छादिश्च वासनाविशेषात् । वासनोन्मेषश्च तत्तद्देहारम्भकादृष्टाज्जन्मकाल एव सिद्ध इति नेशापेक्षा । एवं च प्रथमेच्छाप्रयत्नयोरभग्नस्वातन्त्र्यस्य जीवस्य विध्यादिविषयत्वं, पुण्यपापादिकर्तृत्वं, तत्फलभोक्तृत्वं च युक्तम् । द्वितीयेच्छादावीश्वरोऽनुमन्ता । प्रवृत्तप्रवर्तको ह्यनुमन्ता । तदा हेत्वंतरा सन्निधापितमपि विषयं बुद्धौ सन्निधापयति । अयमेव चौदासीन्यावस्थातोऽनुमन्तृत्वावस्थाया विशेषः । सा चानुमतिः प्रथमप्रवृत्तिफलप्रदानरूपेति नेश्वरस्य नैर्घृण्यादि । एवं विशेषोपकारं प्रथमत एव केषुचिदीश्वरः करोतीति तत्र प्रयोजकोऽपि भवति । अप्रवृत्तप्रवर्तको हि प्रयोजकः । ‘‘एष ह्येव साधुकर्म कारयती’’त्यादिश्रुतिस्तु द्वितीयादिप्रवृत्तावनुमन्तृत्वादिविषया । अन्यथा हि विधिनिषेधशास्त्रानर्थक्यं स्यात् । तदुक्तं ‘‘आदावीश्वरदत्तयैव पुरुषः स्वातन्त्र्यशक्त्या स्वयं तत्तज्ज्ञानचिकीर्षणप्रयतनान्युत्पादयन् वर्तते । तत्रोपेक्ष्य ततोऽनुमत्य विदधत्तन्निग्रहानुग्रहौ तत्तत्कर्मफलं प्रयच्छति ततः सर्वस्य पुंसो हरि’’रितीति । अत्र ब्रूमः । ‘‘एष ह्येवे’’त्यादिश्रुतिसङ्कोचेनेश्वरस्याद्य प्रवृत्तावौदासीन्यकल्पनं न तावत् ‘‘तेषां सततयुक्तानां भजतां प्रीतिपूर्वकम् । ददामि बुद्धियोगं तम् । तानहं द्विषतः क्रूरान् संसारेषु नराधमान् । क्षिपामी’’त्यादिवचनाविरोधाय । अत्र साधनानुसारि फलदानस्यैवोक्तयाऽऽद्यप्रवृत्तावौदासीन्यानुक्तेः । नापीश्वरस्य नैर्घृण्याद्यभावायौदासीन्यकल्पनम् । प्रथमप्रवृत्तावीश्वरस्य प्रयोजकत्वेऽपि तदभावस्य समर्थितत्वात् । अन्यथा महानिष्टान्निवर्तने शक्तस्याप्यौदासीन्येनानुमन्तृत्वेन च नैर्घृण्यादि दुर्वारम् । यदि च द्वितीयादिप्रवृत्तावनुमतिराद्यप्रवृत्तिफलदानरूपा तर्ह्याद्यप्रवृत्तिप्रयोजकतापि ‘‘नानादित्वा’’दित्युक्तरीत्याऽनादिपूर्वकर्मफलदानरूपास्तु । नापीश्वरस्य कर्मफलानन्वयाय तत्कल्पनम् । प्रयोजकत्वेऽपि विधिनिषेधातीतत्वादेव तदुपपत्तेः । अन्यथा शक्तस्याप्यौदासीन्येनानुमन्तृत्वेन च तदन्वयो दुर्वारः । एतेन यथा पित्रा पुत्रयोः सदसद्व्ययसाधारणे वित्तक्षेत्रादिके विभज्य दत्ते तत्र कस्यचित्सद्व्यये कस्यचिदसद्व्यये च तत्फलान्वयः पुत्रयोरेव । न तु पितुः । तद्वदिहापि । ईश्वरस्य सदसत्प्रवृत्तिसाधारणकारणभूतचिच्छक्तयादिमात्रदातृत्वाद्विशिष्य तत्प्रवृत्त्यादौ प्रागहेतुत्वादिति निरस्तम् । पितृवदीश्वरस्य भाविसदसत्प्रवृत्त्यज्ञानाभावात् । अननुमन्तृत्वाभावात् । आद्येच्छाप्रयत्नौ प्रत्यहेतुत्वाभावाच्च ।&lt;/p&gt;</description>
    </item>
  </channel>
</rss>
