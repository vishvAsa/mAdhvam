<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१३ मांसाधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/04_chaturthaH_pAdaH/13_mAMsAdhikaraNam/</link>
    <description>Recent content in &#43;१३ मांसाधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/04_chaturthaH_pAdaH/13_mAMsAdhikaraNam/index.xml" rel="self" type="application/rss+xml" />
    <item>
      <title>०१ ॐ मांसादिभौमं यथाशब्दमितरयोश्च ॐ</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/04_chaturthaH_pAdaH/13_mAMsAdhikaraNam/01_OM_mAMsAdibhaumaM_yathAshabdamitarayo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/04_chaturthaH_pAdaH/13_mAMsAdhikaraNam/01_OM_mAMsAdibhaumaM_yathAshabdamitarayo/</guid>
      <description>&lt;h2 id=&#34;परव-दहद-करतकत&#34;&gt;पूर्वं देहादेः कर्तोक्तः&lt;/h2&gt;&#xA;&lt;h1 id=&#34;मसधकरणम&#34;&gt;&lt;strong&gt;मांसाधिकरणम्&lt;/strong&gt;&lt;/h1&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;॥ ॐ मांसादिभौमं यथाशब्दमितरयोश्च ॐ ॥&lt;/p&gt;&#xA;&lt;p&gt;पूर्वं देहादेः कर्तोक्तः । इहोपादानमुच्यत इति सङ्गतिः । अत्र श्रुतिसमन्वयेनोक्तं ब्रह्मणः सर्वस्रष्टृत्वादिकमयुक्तमुत युक्तमिति चिन्ता । तदर्थं श्रुतिरप्रमाणं न वेति । तदर्थं देहादेर्भूतत्रयात्मकत्वश्रुतिरप्रमाणं न वेति । तदर्थं मांसादेस्तर्पकत्वयुक्तयनुगृहीतयाऽऽप्यत्वादिश्रुत्या बाधिता न वेति । तदर्थं भूतत्रयात्मकत्वेऽप्याप्यत्वादिश्रुत्यादिकं तत्तद्भूतस्य विशेषसंयोगेन नोपपद्यत उतोपपद्यत इति ॥ नोक्तदोष इति ॥ पुनर्विशेषोक्तययोग इत्युक्तदोषो नेत्यर्थः । यदुक्तं परेषां भाष्ये उत्तरसूत्रविषयप्रदर्शनाय मांसादिसर्वभौतिकं त्रिवृत्कृतभूतकार्यमिति मांसादीति सूत्रेणोक्त्वा यदि सर्वं त्रिवृत्कृतभूतकार्यं तर्हि कथं तैजसमिदमाप्यमिदमिति व्यवस्थेत्याशङ्क्य भूयस्त्वाव्द्यवस्थेति समाधातुं वैशेष्यादित्युत्तरसूत्रमिति । तन्न । मांसादेस्त्रिवृत्कृतभूतकार्यत्वात्सूत्रेण विनापि भूतानां भौतेन त्रिवृत्कृतत्वमात्रेण मांसादेरपि तेन त्रिवृत्कृतभूतकार्यत्वेनाव्यवस्थाशङ्काया भूयस्त्वेन व्यवस्थेति समाधेश्च सम्भवेन मांसादिसूत्रस्य निष्फलत्वात् । भामत्यां तु ‘‘अन्नमयं हि सोम्य मनस्तेजोमयी वा’’ गिति श्रुत्यक्तं मनसःपार्थिवत्वं वाचस्तैजसत्वञ्चायुक्तम् । काणादैर्मनसो नित्यत्वोक्तेः । साङ्ख्यैश्चाहङ्कारिकत्वोक्तेरिति शङ्कानिरासार्थं मांसादीति सूत्रम् । तत्र च वाङ्मनसे इति वक्तव्ये मांसाद्यभिधानं सिद्धेन सह साध्यस्योपादाने दृष्टान्तलाभाय । यथा मांसादि भौमाद्येवं वाङ्मनसे अपि तैजसभौमे इति । काणादादिमतं तु श्रुत्यादिविरुद्धमित्युक्तम् । तन्न । साङ्ख्यादिस्मृत्यविरोधोक्तेरिहासङ्गतेः । किञ्च सौत्रेण भौमशब्देन तैजसत्वाद्युपलक्षणे ‘‘यथाशब्दमितरयो’’रिति व्यर्थम् । ‘‘मांसादी’’त्यादि शब्दोक्तलोहितमज्जारूपदृष्टान्तगताप्यतैजसत्वयोरपि भौमशब्देनैव लाभात् । अनुपलक्षणे च ‘‘मांसादी’’ त्यादिशब्दोक्तवाग्भूदार्ष्टान्तिकस्य तैजसत्वं सिध्येदिति यत्किञ्चिदेतत् । केचित्तु ‘‘अनेन जीवनेति श्रुतेर्जीवविशेष हिरण्यगर्भकर्तृकं नामरूपव्याकरणमिति पूर्वपक्षयन्ति । तन्न । जीवशब्दमात्रेण हिरण्यगर्भाप्राप्तेरिति । परोक्तं पूर्वमेव दूषितम् ॥ छ ॥ मांसाधिकरणम् ॥ १३ ॥&lt;/p&gt;</description>
    </item>
  </channel>
</rss>
