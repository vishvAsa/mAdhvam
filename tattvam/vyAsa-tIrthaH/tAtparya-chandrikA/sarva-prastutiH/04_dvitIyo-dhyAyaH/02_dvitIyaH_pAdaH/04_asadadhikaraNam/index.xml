<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ असदधिकरणम् on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/02_dvitIyaH_pAdaH/04_asadadhikaraNam/</link>
    <description>Recent content in &#43;०४ असदधिकरणम् on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/02_dvitIyaH_pAdaH/04_asadadhikaraNam/index.xml" rel="self" type="application/rss+xml" />
    <item>
      <title>०१ शून्यवादनिरासः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/02_dvitIyaH_pAdaH/04_asadadhikaraNam/01_shUnyavAdanirAsa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/02_dvitIyaH_pAdaH/04_asadadhikaraNam/01_shUnyavAdanirAsa/</guid>
      <description>&lt;h2 id=&#34;सतरसय-अदषटतवदतयसय-&#34;&gt;सौत्रस्य ‘‘अदृष्टत्वा’दित्यस्य ..&lt;/h2&gt;&#xA;&lt;h1 id=&#34;असदधकरणम&#34;&gt;&lt;strong&gt;असदधिकरणम्&lt;/strong&gt;&lt;/h1&gt;&#xA;&lt;h2 id=&#34;ततपरयचनदरक&#34;&gt;&lt;strong&gt;तात्पर्यचन्द्रिका&lt;/strong&gt;&lt;/h2&gt;&#xA;&lt;p&gt;&lt;strong&gt;शून्यवादनिरासः&lt;/strong&gt;&lt;/p&gt;&#xA;&lt;p&gt;ॐ नासतोऽदृष्टत्वात् ॐ&lt;/p&gt;&#xA;&lt;p&gt;सौत्रस्य ‘‘अदृष्टत्वा’दित्यस्य शून्यकारणत्वस्याप्रत्यक्षत्वादिति असति कारणत्वस्य क्वाप्यननुभावादिति असत्कारणत्व आगमस्यादृष्टत्वादिति त्रेधाऽर्थोऽभिप्रेत इति भावेनाह ॥ न तावत्प्रत्यक्षमित्यादिना ॥ भाष्ये सौत्रोदासीनशब्दव्याख्यानरूपं ‘‘हेयोपादेयबुद्धिवर्जिताना’’मिति हेतुगर्भविशेषणमयुक्तम् । तद्वर्जितानामपि तंत्वादीनां हेतुत्वादित्याशङ्क्य तद्बुद्धिविषयतावर्जितत्वं भाष्ये विवक्षितम् । तंत्वादयश्च तद्बुद्धिविषया एवेति न दोष इत्याह ॥ हेयोपादेयबुद्धिविषयतावर्जितत्वादिति ॥ भाष्यस्थं खपुष्पाद्यन्यबौद्धाभिमतशून्यप्रतिपादकं ‘‘अन्यत्रे’’ति पदं ‘‘कार्यसिद्धि’’रित्यनेनानुषक्तेनान्वयार्थं पञ्चम्यर्थत्वेन व्याचष्टे ॥ अन्यत्र शून्यादिति ॥ यदत्रोक्तमुभाभ्यां ‘‘समुदाय इत्याद्युदासीनानामित्यन्तं सूत्रदशकमेकमधिकरणम् । वैभाषिकसौत्रान्तिकमतान्तरनिरासकमिति तन्न । मम रीत्या ‘‘नासत’’ इत्यादि सूत्रचतुष्टयस्यावश्यनिरसनीयशून्यवादनिरासकत्वेन भिन्नाधिकरणत्वसम्भवे एकत्वायोगात् । यत्त्वन्य आहुर् योऽयमणुहेतुको भूतभौतिक (शरीर) रूपो नदीसमुद्रादिर्बाह्यस्संघातो यश्च चित्तचैत्यात्मक आध्यात्मिकस्संघातस्तस्मिन्नुभयहेतुकेऽपि समुदायेऽभिप्रेयमाणे तदप्राप्तिः समुदायाप्राप्तिः । समुदायिनामचेतनत्वात् । मृद्दण्डचक्रादीनां हि सङ्घातश्चेतनाधीनो दृष्ट इत्याद्यार्थ इति ।&lt;/p&gt;</description>
    </item>
    <item>
      <title>०२ परमतव्याख्याननिरासः</title>
      <link>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/02_dvitIyaH_pAdaH/04_asadadhikaraNam/02_paramatavyAkhyAnanirAsa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/vyAsa-tIrthaH/tAtparya-chandrikA/sarva-prastutiH/04_dvitIyo-dhyAyaH/02_dvitIyaH_pAdaH/04_asadadhikaraNam/02_paramatavyAkhyAnanirAsa/</guid>
      <description>&lt;h2 id=&#34;यचच-कचदह&#34;&gt;यच्च केचिदाहुः&lt;/h2&gt;&#xA;&lt;p&gt;&lt;strong&gt;परमतव्याख्याननिरासः&lt;/strong&gt;&lt;/p&gt;&#xA;&lt;h2 id=&#34;ततपरयचरनदक&#34;&gt;&lt;strong&gt;तात्पर्यचर्न्दिका&lt;/strong&gt;&lt;/h2&gt;&#xA;&lt;p&gt;यच्च केचिदाहुर् योऽयमणुहेतुको भूतसमुदायो यश्च भूतहेतुको भौतिकसमुदायस्तस्मिन्नुभयहेतुकेऽपि समुदाये समुदायप्राप्तिर्न युक्ता । समुदायिनामणूनां क्षणिकत्वाभ्युपगमादित्याद्यार्थ इति । तन्न । तथात्वे ‘‘प्रतिसङ्ख्याप्रतिसङ्ख्यानिरोधाप्राप्ति’’रित्यादिवदुभयहेतुसमुदायाप्राप्तिरित्येव सूत्रणीयत्वेन समुदाये उभयहेतुके इति सप्तम्योर् अपि शब्दस्य तदप्राप्तिरित्यत्र तच्छब्दस्य च व्यर्थत्वात् । मम मत इव सूत्रे हेतुसूचनाभावेन न्यूनत्वाच्च । मम मते समुदाय एकैकहेतुके विरोधः । एकस्मात्समुदाय इत्यस्य व्याहतेः । उभयहेतुकत्वपक्षेऽपि समुदाये विरलोभयहेतुके समुदायस्सदा स्यात् । मिलितोभयहेतुकेऽन्योन्याश्रय इति युक्तिः सूत्रारूढा । तव तु न । किं च त्वत्पक्षे उत्तरसूत्रे इतरेतरप्रत्ययत्वादि चेदिति शङ्का न युक्ता । न हि संहंतुश्चेतनस्याभावात्संघातो न युक्त इत्युक्ते त्वदुक्तमविद्यासंस्कारजरामरण शोकादीनामन्योन्यं हेतुहेतुमद्भावेन पूर्वापरीभूततया घटीयंत्रवदनिशमावर्तमानत्वरूपमितरेतरप्रत्ययत्वं शङ्कार्हम् । अत एव द्वितीयसूत्रार्थोऽप्ययुक्तः । यच्चोक्तमेकैकहेत्वधीनं कार्योत्पादं स्वीकृत्य समुदायाधीनः स द्वितीये दूषितः । तृतीये त्वेकैकहेत्वधीनोऽपि स दूष्यत इति तन्न । समुदायाधीनकार्योत्पादनिरासकेन पूर्वोक्तेन चेतनाभावेनैवैकैकाधीनस्यापि तस्य ‘‘पयोम्बुव’’दित्युक्तन्यायेनैव निराससम्भवात् । चतुर्थे तु ‘‘यौगपद्यमन्यथे’’त्यस्य ‘‘उत्तरोत्पादे च पूर्वनिरोधा’’दिति तृतीये न गतार्थता । तत्राप्यन्यथा यौगपद्यं स्यादिति विपक्षे बाधकविवक्षां विनोत्तरोत्पादे पूर्वनिरोधस्यासिद्धेः । मम मते तु कार्याणां यौगपद्यमिह विवक्षितम् । न तु त्वन्मत इव कार्यकारणयोः । यच्चोक्तं प्रतिसङ्ख्याविनाशोऽप्रतिसङ्ख्याविनाशश्च वैनाशिकैर्निरन्वयः स्वीकृतः । स न युक्तः । कुण्डलादिविनाशे सुवर्णाद्यन्वयाविच्छेदात् । तप्तशिलातलपतितजलबिन्दुविनाशोऽपि न निरन्वयः । यतः ‘‘उदबिन्दौ च सिन्धौ च तोयभावो न भिद्यते । विनष्टेऽपि ततो बिन्दावस्ति तस्यान्वयोऽम्बुधा’’ विति पञ्चमार्थ इति । तन्न । मम रीत्याऽध्याहारं विना निरोधस्वरूपनिरासकत्वे सम्भवत्यध्याहारेण निरन्वयत्वविशिष्टनिरोधनिरासकत्वायोगात् । त्वदभिप्रेतमूलाविद्याविनाशस्य निरन्वयत्वाच्च ।&lt;/p&gt;</description>
    </item>
  </channel>
</rss>
