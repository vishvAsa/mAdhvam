+++
title = "०१ परमते सुवर्णस्य योग्यानुपलब्धिबाधः"
upstream_url = "https://dvaitavedanta.in/category-details/12641/4780/sharav/taraka/thavat/savara/parama"
+++
## सुवर्णं तु न द्रव्यान्तरं, नापि तैजसं, किन्तु पार्थिवमेव

**अथ परमते सुवर्णस्य योग्यानुपलब्धिबाधः ।**

**सुवर्णवादः**

## **तर्कताण्डवम्**

सुवर्णं तु न द्रव्यान्तरं, नापि तैजसं, किन्तु पार्थिवमेव । पीत-त्वात् । २अजलत्वे सति गुरुत्वात् । नैमित्तिकद्रवत्वाधिकरणत्वाच्च । घृतादिवदित्याद्यनुमानात् ।

‘‘दिव्यं पार्थिवं ३वस्तु’’ इत्यादिश्रुतेश्च । जम्बूनदीरोधसो मृत्तिका जम्बूफलरसानुविध्यमाना वाय्वर्कसंयोगविपाकेन जाम्बूनदं नाम सुवर्णं भवतीति, तावती भूमिः काञ्चन्यादर्शतोपमेत्यादिभागवतादि-वचनाच्च ॥

‘‘अग्नेः प्रजातं प्रथमं हिरण्यम्’’ इति श्रुतिस्त्वग्नेराप इत्यादि-श्रुतिवदग्नेर्हिरण्यनिमित्तत्वमाह । न तु हिरण्यस्य अग्न्यात्मकताम् ॥

### **न्यायदीपः**

तमोवत्सुवर्णमपि नवभ्यो द्रव्यान्तरं किमित्यत आह–॥ सुवर्णन्त्विति ॥ न्यायमत इव तेजस्यन्तर्भावः किन्नेत्याह ॥ नापीति ॥ १तैजसमिति ॥ पयस्यव्यभिचारायैव जलान्यत्वे सतीति नैमित्तिकेति चोक्तिः । अनुमानानुग्राहकश्रुत्याद्याह ॥ दिव्यमिति ॥

‘‘यत्सोमचित्रमुक्थ्यं दिव्यं पार्थिवं वसु । तन्नः पुनान आभर’’

इति बह्वृचशाखायां श्रवणादित्यर्थः ॥

पञ्चमस्कन्धवाक्यान्याह ॥ जाम्बूनदीति ॥ मेरुसमीपस्था । काचिन्नदी तत्तीरयोर्मृत्तिकेत्यर्थः । पूर्ववाक्योक्तस्यानुवादो जाम्बूनदीति । २अन्यसमं यावन्मानसोत्तरमेर्वोरन्तरं तावतीति षण्णवतिलक्षयोजनपरिमिता काञ्चनी सुवर्णमयी दर्पणतलवदतिश्लक्ष्णतमेति स्वादूदकसमुद्रात्परतो लोकालोकपर्वतादर्वाग्भागभूमिरित्यर्थः । परोक्तश्रुतिगतिमाह ॥ अग्नेरिति ॥

[Load More](javaऽcriptःvoid(0))
