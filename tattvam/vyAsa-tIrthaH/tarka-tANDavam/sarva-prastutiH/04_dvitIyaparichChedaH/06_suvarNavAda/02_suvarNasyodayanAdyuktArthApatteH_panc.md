+++
title = "०२ सुवर्णस्योदयनाद्युक्तार्थापत्तेः पञ्चधान्यथोपपत्तिसमर्थनम्"
upstream_url = "https://dvaitavedanta.in/category-details/12642/4780/sharav/taraka/thavat/savara/savara"
+++
## अत्र मणावुदयनोक्तं मतमुक्तं– ‘‘अवश्यं भागान्तरं स्वीकार्यम्

**॥ सुवर्णस्योदयनाद्युक्तार्थापत्तेः पञ्चधान्यथोपपत्तिसमर्थनम्**

## **तर्कताण्डवम्**

अत्र मणावुदयनोक्तं मतमुक्तं–

‘‘अवश्यं भागान्तरं स्वीकार्यम् । अत्यन्तानलसंयोगिरूपाधि-करणं पार्थिवं पूर्वरूपविजातीयरूपप्रतिबन्धकद्रवद्रव्यसंयुक्तम् अत्यन्ता-नसंयुक्तत्वे सति पूर्वरूपविजातीयरूपानधिकरणपार्थिवत्वात् । १क्वाथ्यमानजलमध्यस्थपटवदित्यनुमानात् ।

न चाप्रयोजकम् । द्रवद्रव्यसम्बन्धं विना पार्थिवेऽप्यत्यन्ता-नसंयोगस्य पूर्वरूपविजातीयरूपजनकत्वनियमात् ।

तच्च द्रवद्रव्यं न जलं नैमित्तिकद्रवत्ववत्त्वात् स्नेहशून्यत्वाच्च, स्नेहवत्त्वे तदधीनसङ्ग्रहप्रसङ्गात्, नापि पार्थिवं दाहविरोधित्वात्, तद्द्रव्यं रूपवच्च द्रवत्ववत्त्वादेव, तैजसं च पृथिवीजलान्यत्वे सति रूपवत्त्वादिति धर्मिग्राहकमानसिद्धं तेजस्त्वम्’’ इति ॥

### **न्यायदीपः**

एवं सुवर्णस्य पार्थिवत्वे प्रयुक्तहेतूनामसिद्धिसिद्धसाधनतयोर्निरासाय तत्र पराभिमतभागान्तरे अनुपलब्धिबाधमुक्त्वा तत्साधकतया पराभिमतानुमान- मप्यनूद्य निराह ॥ अत्रेत्यादिना ॥ मण्युक्तस्य निरासेन प्राचीनमतं च प्रत्युक्तमिति ज्ञापनायोक्तम् ॥ मणावुदयनोक्तमतमुक्तमिति ॥ प्रत्यक्ष-खण्डे सुवर्णतैजसवादे एतत्प्रयोगोक्त्यनन्तरमित्याचार्योक्तेरिति मणावुक्तेरिति भावः ॥ भागान्तरमिति ॥ सुवर्णे पार्थिवभागसम्पृक्तं भागान्तरमित्यर्थः । तथा च तत्र प्रागुक्तहेतवोऽसिद्धा इति भावः ।

॥ अत्यन्तेति ॥ पार्थिवमित्यन्तं पक्षः । पार्थिवमित्येवोक्ते घटादौ बाधः । तन्निरासायात्यन्तेत्यादिविशेषणम् । तादृशस्यामघटादौ बाधा-सिद्ध्योर्निरासाय पीतरूपाधिकरणमिति । आपादकदशायाम् अबाधायात्यन्ता-नसंयोगीति । पार्थिवमिति स्वरूपोक्तिः । जलपरमाण्वादिसंयुक्त-त्वेनार्थान्तरनिरासाय साध्ये प्रतिबन्धकान्तरोक्तिः । स्वावयवावयव एव पूर्वरूपपरावृत्तिप्रतिबन्धकोस्तु । तथा च तत्संयुक्तत्वेनार्थान्तरवारणाय द्रवद्रव्येत्युक्तिः । स्वावयवावयवस्तु न द्रवद्रव्यमित्याहुः ।

स्तम्भादावव्यभिचाराय हेतौ सत्यन्तम् । पच्यमानघटादावव्यभिचाराय पूर्वरूपविजातीयरूपानधिकरणेति विशेषणम् । जले व्यभिचारवारणाय पार्थिवत्वादित्युक्तिः । दृष्टान्तेऽत्यन्तानेत्यादिहेत्वंशोपपादनाय क्वथ्य-मानेत्युक्तिः । साध्योपपादनाय जलमध्यस्थेत्युक्तिः । जलमध्यस्थेत्युक्त्यैव पूर्वरूपविजातीयरूपानधिकरणस्य स्फुटत्वात्पार्थिवत्वलाभाय घटवदित्युक्तिः ॥ अप्रयोजकमिति ॥ अनुमानमित्यन्वयः ॥

नन्वेतावता द्रवद्रव्यं तैजसमिति कुत इत्यतः परिशेषादिति भावेनाह ॥ तच्चेति ॥ सङ्ग्रहेति ॥ यथा जलं पार्थिवरजांसि पिण्डीभूततया सङ्गृह्णाति, एवं द्रवीभूतं सुवर्णं न सङ्गृह्णाति किञ्चिदिति १न स्नेहरूप-चिक्कणतालक्षणजलासाधारणधर्माभावान्न जलमित्यर्थः ।

॥ नापीति ॥ तच्च द्रवद्रव्यं पार्थिवं न भवति । पार्थिवस्य स्वसंयुक्तोपष्टम्भकभागे यो भस्मीभावलक्षणो दाहस्तदविरोधित्वादस्य च द्रवद्रव्यस्य तद्विरोधित्वादित्यर्थः ॥

तर्हि तद्द्रव्यं वाय्वादिरूपं कुतो नेत्यत आह ॥ रूपवच्चेति ॥ तत्र हेतुमाह ॥ द्रवत्ववत्त्वादिति ॥ जलवदिति भावः ॥ तैजसं चेति ॥ द्रव्यमित्यनुषङ्गः ।

ननु तेजोन्तरे नैमित्तिकद्रवत्वविजातीयरूपे प्रतिबन्धकत्वयोरदृष्टेरत्र कथं तदधिकरणस्य तैजसत्वकल्पनमित्यत आह ॥ इति धर्मिग्राहकेति ॥ दाहविरोधित्वनैमित्तिकद्रवत्व२रूपत्वहेतुभिः सहकृतप्राचीनेन द्रवद्रव्य-संयुक्तत्वसाधकेनानुमानेन सिद्धमित्यर्थः ॥

------------------------------------------------------------------------

तन्न

## **तर्कताण्डवम्**

तन्न । त्वदुक्तं रूपापरावृत्तिरूपं लिङ्गं हि रूपपरावृत्ति- प्रतिबन्धककिञ्चिद्वत्वेनैवोपपन्नं सन्न प्रतिबन्धकस्य द्रवत्वपर्यन्तं धावति । येन द्रवत्ववतो रूपित्वमित्यादित्वदुक्तरीत्या तेजस्त्वं सिध्येत् । सम्भवति चेह कप्तं प्रतिबन्धकान्तरम् । करकादौ सांसिद्धिकद्रवत्वस्येवात्यन्तानसंयुक्ते पार्थिवे वज्रे पूर्वरूपविजातीय-रूपस्येव३ सुवर्णेऽपि विजातीयरूपस्य भोजकादृष्टविशेषादेव प्रतिबन्धोपपत्तेः ।

अन्यथा करकादौ द्रवत्वप्रतिबन्धकं कठिनं भागान्तरं वज्रेऽपि रूपपरावृत्तिप्रतिबन्धकं द्रुतं भागान्तरं कल्प्यं स्यात् । तत्र वज्रा-द्यतिरिक्तं भागान्तरमनुपलब्धिबाधितं चेदिहापि पीतिमाश्रयातिरिक्तं द्रुतमनुपलब्धिबाधितमिति समम् । स्वीकृतं च त्वयाऽपि तेजोऽन्तरेऽ-दृष्टमप्यग्निसंयोगाद् द्रवत्वमदृष्टविशेषोपबन्धात्तेजोरूपे सुवर्णे ॥ (१)

### **न्यायदीपः**

आद्यानुमाने हेतोरुक्तसाध्येन विनाऽन्यथोपपत्त्याऽप्रयोजकत्वेन धर्मि-ग्राहकमानं निराह ॥ त्वदुक्तमित्यादिना ॥ ननु द्रवत्वहीनमन्यत्तादृश-प्रतिबन्धकं वस्तु नास्त्येवेत्यत आह ॥ सम्भवति चेति ॥ किं तददृष्टं चेत्कथं च प्रतिबन्धकता क्वाप्यदृष्टेरित्यतो दृष्टान्तपूर्वं व्यनक्ति ॥ करकेति ॥ नन्वदृष्टं दृष्टसामग्रीसम्पत्तावेवोपयुक्तमुपलब्धं न तु किञ्चित्करमित्यत आह ॥ स्वीकृतं चेति ॥

------------------------------------------------------------------------

किं चास्तु द्रवत्वमेव प्रतिबन्धकम्

## **तर्कताण्डवम्**

किं चास्तु द्रवत्वमेव प्रतिबन्धकम् । तत्तु द्रवत्वं पीतपार्थिव-द्रवभागगतमेवास्तु । कप्तत्वात् । समानाधिकरणत्वाच्च । न १तूपष्टभ्यगतम् । धर्मिणा सह कल्प्यत्वाद्व्यधिकरणत्वाच्च । अन्यथा क्वाथ्यमानजले रूपापरावृत्त्यर्थं द्रवद्रव्यान्तरसंयोगः कल्प्यः स्यात् ॥

ननु पार्थिवद्रवत्वस्य स्वसमानाधिकरणरूपपरावृत्तिप्रतिबन्धकत्वे लाक्षादिद्रवत्वमपि तथा स्यादिति चेन्न । त्वदभिमतद्रुततेजसः स्वसंयुक्ते पीतद्रव्ये रूपपरावृत्तिप्रतिबन्धकत्वे स्वसंयुक्ते पटादावपि तथा स्यादिति साम्यात् । स्वभावविशेषकल्पनेन समाधानं तु प्रकृतेऽपि समम् ॥ (२)

### **न्यायदीपः**

द्रवत्वद्वारैवादृष्टस्य रूपपरावृत्तिप्रतिबन्धकता न साक्षात् । क्वाथ्यमान-जलान्तरस्थघटादौ तथैव दृष्टेः । अन्यथाऽदृष्टकल्पनाऽपत्तेः । करका-दावनन्यगत्यैव तथाऽश्रयणमित्यत आह ॥ किं चास्त्विति ॥ पीत-पार्थिवेति ॥ त्वयोपष्टम्भकत्वेनोपात्तपार्थिवेत्यर्थः ॥ कप्तत्वादिति ॥ धर्मिणो धर्मस्य चोभयोरपि प्रमितत्वात्प्रतिबद्ध्यरूपेण सह प्रतिबन्धकत्वाभि-मतद्रवत्वस्यैकाधिकरणत्वाच्चेत्यर्थः ॥ न तूपष्टभ्येति ॥ त्वदभिमत-तेजोगतमित्यर्थः ।

॥ धर्मिणेति ॥ तदनुपलम्भस्य प्रागुपपादितत्वादिति भावः ॥ व्यधिकरणत्वाच्चेति ॥ १प्रतिबन्धेन पार्थिवरूपेण भिन्नाधिकरणमेव२ द्रवत्वं द्रव्यान्तरगतरूपपरावृत्तिप्रतिबन्धकं तथैव कल्पनादित्यत आह ॥ अन्यथेति ॥ तत्रानुपलम्भबाधश्चेदिहापि तथैवानुपलब्धेरुक्तत्वात् । कप्तेनैवोपपत्तौ नाकप्तकल्पनेत्यस्यापि साम्यादिति भावः ।

कुसुमाञ्जल्याद्यभिमतमाशङ्कते ॥ नन्विति ॥ क्वचिद्व्यभिचार-३दृष्टमात्रेणाप्रतिबन्धकत्वे त्वदभिमतोपष्टम्भकस्यापि तथात्वमस्त्विति भावेनाह ॥ त्वदिति ॥ ननु तस्योपष्टम्भक एव प्रतिबन्धकत्वं स्वभाव इत्यत आह ॥ स्वभावेति ॥

------------------------------------------------------------------------

किं चास्तु द्रुतं द्रव्यान्तरमेव प्रतिबन्धकम्

## **तर्कताण्डवम्**

किं चास्तु द्रुतं द्रव्यान्तरमेव प्रतिबन्धकम् । तथाऽपि कथं तस्य तेजस्त्वम् । पृथिव्यन्यत्वसाधकेन दाहविरोधित्वेनैव तेजोन्यत्वस्य सुतरां सिद्धेः ।

न हि द्रवद्रव्यसाधकं धर्मिग्राहकं मानं तस्य द्रवत्वसमानाधिकरणं पार्थिवत्वं विहाय नियमेन द्रवत्वव्यधिकरणं तेजस्त्वं स्पृशति । येन दाहविरोधित्वेन तेजोन्यत्वसाधनं धर्मिसिद्ध्यसिद्धिभ्यां व्याहतं स्यात् । द्रुततेजसोऽप्रसिद्ध्या व्याप्त्यग्रहात् । अन्यथा पृथिव्यात्मक एव स भागोस्तु । धर्मिग्राहकमानमादाय विरोधशङ्कासमाधानस्य उभयत्र साम्यात् ॥

ननु धर्मिग्राहकमानेनैव तैजसत्वसिद्धिः । उक्तरीत्या द्रुतभागे सिद्धे स भागः पृथिवी तेजो वेति सन्देहे पृथिवीद्रवत्वत्वस्य लाक्षा-द्रवत्वादावतिप्रसक्तत्वेन सुवर्णरजतताम्राद्युपष्टम्भका१वनिभागवर्ति तत्तत्पृथिवीद्रवत्वत्वं दाहप्रतिबन्धकतावच्छेदकं कल्प्यमिति गौरवम् । तेजोद्रव२त्वत्वमात्रं तु लघ्विति लाघवतर्कसहकारेण धर्मिग्राहकस्यैव तैजसत्वपर्यन्तं व्यापारादिति चेन्न ।

तेजोद्रवत्वस्य प्रकृतप्रमाणप्रवृत्तेः प्रागसिद्धत्वेन लाघवानुप-स्थितेः ॥ किं च सुवर्णस्य तैजसत्वे स्मृतिषु, ‘‘कृष्णलं स्रपयेत्’’ इति श्रुतिषु च तुलापुरुषादिदानेषु शरीरपरिमितत्वसहस्रपलपरिमित-त्वाद्युक्तिः श्रपणाद्युक्तिश्च न स्यात् । न च तत्रोपष्टम्भकपरमेव सुवर्णपदम् । अशक्यपरत्वे लक्षणाऽपत्तेः । तस्यापि शक्यत्वे नानार्थकत्वात् ॥

एतेन–

पीतिमा च गुरुत्वं च दाहे यत्र च रक्तता ।

तस्य लोकप्रसिद्धस्य स्वर्णत्वं केन वार्यते ॥

अविच्छिन्नद्रवत्वं च वस्तु यत्त्विह भासते ।

सुवर्णव्यवहारोऽयं यत्र शास्त्रे प्रवर्तते ॥

वस्तुभेदे प्रसिद्धेऽपि शब्दसाम्यं प्रवर्तते ।

रसस्वभावो मधुरो ध्वनिश्च मधुरो यथा ॥

इति लीलावत्युक्तं निरस्तम् । वस्तुभेदस्यैवासिद्धेः । पार्थिव एव शास्त्रीयव्यवहारस्य दर्शितत्वाच्च । सम्भवत्येकार्थत्वे नानार्थत्वायोगाच्च ॥

### **न्यायदीपः**

एवं द्रवद्रव्यसंयुक्तमिति साध्ये द्रवत्वं वा तादृशद्रव्यसंयुक्तत्वं विना वा हेतुरुपपन्न इत्यादिना हेतुरप्रयोजक इत्युक्तमिदानीं तदुपेत्यापि परिशेष-तस्तेजस्त्वोक्तिरयुक्तेत्याह ॥ किञ्चेति ॥ प्रतिबन्धकमिति ॥ पूर्वरूप-विजातीयरूपप्रतिबन्धकमित्यर्थः ॥ तेजोन्यत्वस्येति ॥ उपष्टभ्यतया त्वदभिमतं द्रवद्रव्यान्तरं न तेजो भवितुमर्हति दाहविरोधित्वाज् जलवदिति प्रयोगसम्भवात्तेजसश्च दाहानुकूलत्वेन तद्विरोधित्वाभावादिति भावः ॥

नन्वेवं प्रागुक्तद्रव्य१संयुक्तसाधकधर्मिग्राहकमानबाध इत्यत आह ॥ न हीति ॥ स्पृशति अनुमापयतीत्यर्थः । सिद्ध्यसिद्धिभ्यां तादृशद्रव्यसिद्धौ तेजस्त्वेनैव सिद्ध्या तदभावसाधनं व्याहतम् । तदसिद्धौ चाश्रयस्यैवासिद्ध्या तस्य तेजोन्यत्वसाधनं व्याहतमित्यर्थः । कुतो न स्पृशतीत्यत आह ॥ द्रुतेति ॥ दाहविरोधित्वेनैवोपष्टभ्यद्रुतभागस्य तेजोन्यत्वानङ्गीकारे २बाधः ॥ अन्यथेति ॥ विरोधेति ॥ द्रुतभागस्य दाहविरोधित्वात्कथं पृथिवी-त्वमिति शङ्कायां तत्समाधानस्य यथा तेजस्त्वं कथमिति शङ्का धर्मिग्राहक-मानेन तथैव सिद्धेरिति तथैव समाधीयते तथैव धर्मिग्राहकमादायैवावनित्वं सिद्धमित्यपि कर्तुं शक्यत्वादित्यर्थः ॥ उभयत्रेति ॥ अवनित्वे तेजस्त्वे चेत्यर्थः ॥

अयं भावः । दाहविरोधित्वेन कल्पितद्रुतभागस्य धर्मिग्राहकमान-सिद्धत्वेन तेजस्त्वावगमश्चेत्तर्हि स भागः पृथिव्यात्मक एवास्तु । न च पृथिव्या दाहाविरोधित्वादस्य च उपष्टम्भकद्रव्यविरोधित्वात् कथं पृथिवीत्वं तस्येति वाच्यम् । एवं सति तेजसोपि दाहाप्रतिबन्धकत्वादस्य च भागस्य दाहप्रतिबन्धकत्वात् कथं तेजस्त्वमिति साम्यात् ॥

ननु अत्यन्तानलेत्यादिप्रागुक्तानुमानरूपधर्मिग्राहकमानेनैव द्रुतभागस्य तेजस्त्वं सिद्धमिति तेजोन्तरेऽनुपलब्धमपि दाहविरोधित्वमत्रैवोपेयत इति चेत् । तर्हि तेनैव धर्मिमानेनावनित्वं सिद्धमिति पृथिव्यन्तरेऽदृष्टमपि दाहविरोधित्वमत्रैवोपेयत इति साम्यात् । तेनै१वावनित्वं न सिद्धं चेत्तेजस्त्वं न सिद्धमिति ॥

द्रुतभागस्य पृथिवीत्वसाधनं तेजोन्यत्वसाधनं वा धर्मिग्राहकमानबाधित-मिति भावेनाशङ्कते ॥ नन्विति ॥ तेजस्त्वसिद्धिरिति ॥ द्रुतभागस्येति शेषः ॥ उक्तेति ॥ अत्यन्तानलेत्युक्तरीत्येर्थः ॥ लाक्षाद्रवत्वादाविति ॥ तस्य दाहप्रतिबन्धकत्वादिति भावः ॥ तेजोद्रव२त्वमात्रमिति ॥ तस्य दाहाप्रतिबन्धके क्वाप्यनतिप्रसक्तत्वादिति भावः ॥ लाघवतर्केति ॥ कार्यतानुमानस्य कर्त्रैक्यपर्यन्ते व्यापारवदिति भावः ॥ प्रकृतेति ॥ अत्यन्तानलेत्युक्तप्रमाणेत्यर्थः ।

एवमत्यन्तानलेत्याद्युक्तमनुमानं द्रवद्रव्यसंयुक्तत्वसाधने तस्य तेजस्त्वसाधने च न क्षममप्रयोजकत्वादेरित्युक्तम् । तर्कपराहतं च तदिति भावेन प्रतिकूलतर्कानाह ॥ किं चेति ॥ स्मृतिष्विति ॥ स्मृतिषु शरीर-परिमितत्वाद्युक्तिः । श्रुतिषु श्रवणाद्युक्तिरित्यन्वयः ॥

‘‘सुवर्णं रजतं वाथ वस्त्रं वान्यदभीप्सितम् ।

 यावत्साम्यं भवेद्राजन्नात्मनोभ्यधिकं तु वा ।

 तावत्तुलायामारोप्य सर्वं दद्याद् द्विजातये ॥

इति स्कान्दे ।

‘‘तत्रैकत्र तुलाभागे सुस्नाते धौतवाससि।

खड्गखेटधरे भूते सम्यक्पद्मासने स्थितः ।

ततोपरं१ तुलाभागे न्यसेयुर्द्विजपुङ्गवाः ।

सममभ्यधिकं यावत्काञ्चनं चाभिनिर्मलम् ॥

इति मात्स्ये स्मरणात् । तथा मात्स्य एव स्वर्णकामधेन्वादिदान-प्रस्तावे–

‘‘काञ्चनस्यापि२ शुद्धस्य धेनुं वत्सं च कारयेत् ।

उत्तमा पलसाहस्रैस्तदर्धेन तु मध्यमा ।

कनीयसी तदर्धेन कामधेनुः प्रकीर्तिता ॥’’

इति स्मरणादिति भावः ॥ कृष्णलमिति ॥ स्वर्णमाषः । प्राजापत्यं घृते चरुं निर्वपेच्छतकृष्णलमायुष्काम इति श्रुतेरर्थात्प्राप्तस्य वा चोदक-प्राप्तश्रपणस्य वाऽनुवादः । ‘‘कृष्णलं श्रपयेत्’’ इति शाखान्तरवाक्यं वा । अत एव दशमे द्वितीये पादे ‘‘कृष्णलेष्वर्थलोपादपाक’’ इत्यधिकरणे कृष्ण-लेष्ववयवविकत्त्यादिकार्याभावादपाक इति प्राप्ते श्रपणवचनान्यथानुपपत्त्या उष्मीकरणमात्ररूपः पाकोऽवश्यं कर्तव्य इति सिद्धान्तितमिति भावः ॥

॥ तत्रेति ॥ शरीरपरिमितत्वाद्युक्तिस्थ इत्यर्थः । उपष्टम्भकेऽपि सुवर्णपदस्य शक्तिर्नास्ति उतास्ति । आद्य आह ॥ अशक्यपरत्व इति ॥ अन्त्य आह ॥ तस्यापि शक्यत्वेति ॥ नानार्थत्वेति ॥ तस्य अन्यायश्चानेकार्थत्वमिति न्यायेनान्याय्यत्वादिति भावः ।

॥ एतेनेति ॥ सुवर्णे द्रव्यान्तराभावत्वकथनेनेत्यर्थः । निरस्त-मित्यन्वयः । १अत्र वस्तुनि पीतिमा गुरुत्वं च दाहनिमित्तरक्तता चोपलभ्यते तस्येत्यर्थः । तस्मिन् पीतिमाद्यधिकरणे कस्य सुवर्णत्वव्यवहारो मुख्यः कस्यामुख्य इत्यत आह ॥ अविच्छिन्नेति ॥ अवच्छिन्नद्रवत्वमिति बहुव्रीहिः । वस्तुविशेषणं दाह इत्यनुषङ्गः । शब्दसाम्यं सुवर्णशब्द-साम्यमुष्टम्भकेऽपि प्रवर्तते । मधुरशब्दः रसे मुख्योऽपि वीणाध्वनिर्मधुरः वेणुध्वनिर्मधुर इति यथा तथेत्यर्थः ॥ दर्शितत्वादिति ॥ शरीर-परिमितत्त्वादिकथनेनेत्यर्थः ।

॥ नानार्थत्वेति ॥ उपष्टम्भकस्याशक्यत्वेन लक्षणापत्त्या शक्यत्वेऽवश्यम्भाविनि नानार्थत्वापात इति भावः ॥

------------------------------------------------------------------------

किं च सिध्यतु दाहप्रतिबन्धकस्य द्रुतभागस्य तैजसत्वम्

## **तर्कताण्डवम्**

किं च सिध्यतु दाहप्रतिबन्धकस्य द्रुतभागस्य तैजसत्वम् । तथाऽपि स भाग आवश्यकवह्निगत एवास्तु । न तु २स्वर्णरजत-ताम्रादिरूपोपष्टम्भकभागगतः । गौरवात् ॥

यद्यपि द्रुततेजोऽधिकरणीभूतव्यक्तिबहुत्वमधिकरणतावच्छेदक-धर्मैक्यं चोभयत्र समम् । उपष्टम्भकसुवर्णादिव्यक्तीनामिव वह्नि-व्यक्तीनामपि बहुत्वात् । बहुषु वह्निषु वह्नित्वस्येवोपष्टम्भकेषु सुवर्णादिष्वप्यधिकरणतावच्छेदकस्य पूर्वरूपविजातीयरूपानधिकरण-पार्थिवत्वस्यैकत्वात् ।

तथाप्युपष्टम्भकेष्वधिकरणतावच्छेदकमौपाधिकधर्मत्वाद् गुरु वह्नित्वं तु जातित्वाल्लघु । वह्निगतस्यापि तस्योपष्टम्भकसंयुक्तत्वात्तत्र १रूपपरावृत्तिप्रतिबन्धकता च युक्ता । न चाविनिर्भागवर्तिन एव संयोगः प्रतिबन्धकः । जलसम्बन्धेन जलमध्यस्थपटादौ रूपपरावृत्ति-प्रतिबन्धदर्शनात् । वह्नौ तादृशभागस्यानुपलब्धिबाधस्तूपष्टम्भकेऽपि समः । वह्निगतत्वे तत्सम्बद्धपटादिरूपस्यापि प्रतिबन्धः स्यादिति चोद्यं स्वभावादुपष्टम्भकस्यैव रूपं प्रतिबध्नातीति समाधानं चोपष्टम्भकगतत्वे च समम् ॥ (४)

### **न्यायदीपः**

आवश्यकेति ॥ द्रवत्वार्थं वह्निसंयोगस्यापेक्षितत्वादिति भावः ॥ वह्निगत इति ॥ उपष्टम्भकपार्थिवसम्बद्धो यो वह्निस्तद्गत इत्यर्थः ।

व्यक्तिमादाय गौरववदवच्छेदकैक्येन लाघवस्यापि साम्यात् कोऽत्र पक्षे विशेष इत्याक्षिपति ॥ यद्यपीत्यादिना ॥

द्रुततेजोलक्षणभागस्याधिकरणीभूतव्यक्तयो यास्तासां बहुत्वमित्यर्थः ॥ अधिकरणतेति ॥ द्रुततेजोभागाधिकरणतेत्यर्थः ॥ उभयत्रेति ॥ द्रुतभागः वह्निगत इति पक्षे उपष्टम्भकगतपक्षे चेत्यर्थः । सममित्युक्तं व्यनक्ति ॥ उपष्टम्भकेति ॥ उपष्टम्भकसुवर्णरजतताम्रादिव्यक्तीनामिवेत्यर्थः । २तज्जन्यतया रजतादावपि रजतादिपदवाच्यतया द्रुतभागस्य तेजस्त्वोपगमाद् रजतादेरप्युपादानम् । अन्यथा तत्रेवात्राप्युपष्टभ्यभागान्तरं विनोपष्टम्भक-द्रवत्वादिनैव पूर्वोक्तदिशोपपत्तौ तत्संयुक्तद्रव्यान्तरकल्पनाभावप्रसङ्गादिति भावः ।

॥ वह्नीति ॥ उपष्टम्भकसम्बद्धसुवर्णादिपदवाच्यवह्निव्यक्तीनामित्यर्थः ॥ वह्निष्विति ॥ उपष्टम्भकसम्बद्धद्रुततेजोधिकरणवह्निव्यक्तिष्वित्यर्थः । अवच्छेदकलाघवे विशेष इति समाधत्ते ॥ तथापीति ॥ उपष्टम्भकेष्विति ॥ उपष्टम्भकत्वेन त्वदङ्गीकृतेषु सुवर्णादिपदवाच्यद्रुततेजोभागाधिकरणेष्वित्यर्थः ।

ननु वह्निगतस्य द्रुततेजोभागस्य कथमुपष्टम्भकभूतपार्थिवरूपापरावृत्ति-हेतुत्वं व्यधिकरणत्वादित्यत आह ॥ वह्निगतस्यापीति ॥ ननु पृथग्भूत वह्निसंयोगः प्रतिबन्धकः कथमित्याशङ्क्य निराह ॥ न चेति ॥ तत्र हेतूनाह ॥ जलेति ॥ उपष्टम्भकेति ॥ उपष्टम्भकगत एव तादृशो द्रुतभाग इत्यत्रापि पूर्वोक्तदिशाऽनुपलम्भबाध एवेत्यर्थः ॥ १नन्वस्त्वेतावता न सुवर्णस्य पार्थिवत्वं भवदभिमतं प्राप्तमिति चेन्न । परमतासिद्धेरेव अभिलषितत्वादिति भावः ॥

[Load More](javaऽcriptःvoid(0))
