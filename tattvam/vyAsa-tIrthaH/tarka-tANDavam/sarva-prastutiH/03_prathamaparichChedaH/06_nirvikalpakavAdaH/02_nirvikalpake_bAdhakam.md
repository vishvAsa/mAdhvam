+++
title = "०२ निर्विकल्पके बाधकम्"
upstream_url = "https://dvaitavedanta.in/category-details/12625/4780/sharav/taraka/parath/narava/narava"
+++
## किञ्चातीन्द्रियज्ञानोपगमे योग्यानुलब्धेरभावेन..

**निर्विकल्पके बाधकम्**

## **तर्कताण्डवम्**

किञ्चातीन्द्रियज्ञानोपगमे योग्यानुलब्धेरभावेन ज्ञानाभावस्य निश्चेतुमशक्यतया अनुपलब्धिलिङ्गजन्या घटाद्यभावधीर्न स्यात् ॥

### **न्यायदीपः**

निर्विकल्पके साधकाभावमात्रं न बाधकं चास्तीत्याह ॥ किञ्चेति ॥ योग्येति ॥ यद्यत्र मयि ज्ञानं स्यादुपलभ्येतेतिप्रतियोगिसत्त्वप्रसञ्जित-प्रतियोगित्वरूपमण्युक्तयोग्यानुपलब्धेरित्यर्थः ॥ लिङ्गजन्येति ॥ यद्यपि घटाद्यभावो योग्यानुपलब्धिसहकृतप्रत्यक्षवेद्यस्तथापि क्वचिदन्धकाराद्या-वृतस्थले परामर्शेन गृह्यमाणो घटाद्यभावोत्र घटो नास्ति योग्यत्वे सत्य-नुपलभ्यमानत्वादिति लिङ्गगम्य इत्यभ्युपगमात् । ज्ञानाभावज्ञान-स्यावश्यकत्वद्योतनाय लिङ्गजन्या घटाद्यभावधीरित्युक्तम् ।

न च सविकल्पकाभाव एव घटाभावबुद्धौ लिङ्गमस्तु सविकल्पकस्य योग्यतया तदभावज्ञानसम्भवादिति वाच्यम् । उपलब्धिसामान्या-भावस्यैवार्थाभावे लिङ्गत्वादन्यथातिप्रसङ्गादिति भावः ।

[Load More](javaऽcriptःvoid(0))
