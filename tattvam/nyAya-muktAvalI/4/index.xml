<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on माध्व-मते विश्वासटिप्पन्यः</title>
    <link>https://vishvAsa.github.io/mAdhvam/tattvam/nyAya-muktAvalI/4/</link>
    <description>Recent content in &#43;४ on माध्व-मते विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/mAdhvam/tattvam/nyAya-muktAvalI/4/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/mAdhvam/tattvam/nyAya-muktAvalI/4/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/nyAya-muktAvalI/4/1/</guid>
      <description>&lt;p&gt;॥ अथ चतुर्थोऽध्यायः ॥&lt;/p&gt;&#xA;&lt;p&gt;॥ पूर्वत्र &amp;ldquo;एवं मुक्तिफलानियमः&amp;rsquo; इति फलपदेन मुक्तिरेव ज्ञानस्य प्रधानं फलं अन्यत्तु आनुषङ्गिकमिति सूचितं प्रधानं फलमत्राध्याये प्रपञ्च्यते । तत्र कर्मक्षयोत्क्रान्तिमार्गभोगभेदेन चतुविर्धस्य मोक्षस्य क्रमभावित्वात्तत्सर्वं क्रमात् पादचतुष्ययेऽपि वदिष्यन् आदौ कर्मक्षयाख्यफलमाहाद्यपादे । तत्र सप्तभिर्नयैः अत्यन्तावश्यम्भावि साधनं विचार्यते ।&lt;/p&gt;&#xA;&lt;p&gt;॥ ॐ आवृत्तिरसकृदुपदेशात् ॐ ॥ १ ॥&lt;/p&gt;&#xA;&lt;p&gt;॥ ॐ लिङ्गाच्च ॐ ॥&lt;/p&gt;&#xA;&lt;p&gt;अत्रैहिकमित्यत्र प्रकृतं श्रवणादिकं सकृदनुष्ठेयमुत आवर्तनीयमिति चिन्ता । तदर्थं श्रवणादिविधेरग्निष्योमादिविधिवत् सकृदनुष्ठान एव पर्यवसानमुत अवघातविधिवदावर्तनमेवेति । तदर्थं ज्ञानं हि श्रवणादेः सकृदनुष्ठानेन भवति उत नेति । तदर्थं ज्ञानस्य सुशकत्वं गुणः उत दुःशकत्वमेव गुणः इति । तदर्थं दुःशकत्वस्य गुणत्वकल्पकं नास्त्युतास्तीति । पूर्वपक्षस्तु । श्रवणादिसाधनं अग्निष्योमादिवत्सकृदेवानुष्ठेयम् । तावतैव ज्ञानोदयसम्भवेन सकृदनुष्ठान एव श्रवणादिविधेः पर्यवसानात् । नच व्रीहीनवहन्तीत्यादिविधेः सकृदनुष्ठानेन तुषविमोकरूपफलासिद्धेः अवघातावर्तने पर्यवसानवत् इह किं न स्यादिति वाच्यम् । तथात्वे ज्ञानस्य सकृत्साधनानुष्ठानलभ्यत्वरूपसुशकत्वगुणाभावप्रसङ्गात् । नच ज्ञानस्य दुःशकत्वमेव गुणः कल्पकाभावादिति । सिद्धान्तस्तु । अवगादिवच्छ्रवणादिकमावर्तनीयम् । अवघातस्य सकृदनुष्ठानेन तुषविमोकस्येवेह श्रवणादेः सकृदनुष्ठानेन ज्ञानोदयस्यादर्शनेन तद्विधेरवघातादिविधिवदावर्तन एव पर्यवसानम् । नच ज्ञानस्य श्रवणाद्यावर्तनसाध्यत्वोपगमे सुशकत्वगुणभङ्गः । महाफलहेतुज्ञाने दुःशकत्वस्यैव गुणत्वात् । नच ज्ञानस्य दुःशकत्वं गुण इत्युपेत्य श्रवणाद्यावर्तनसाध्यत्वोपगमे कल्पकाभावात् । उद्दालकेन श्वेतकेतुं प्रति &amp;ldquo;स एवोऽणिमा&amp;rsquo; इत्यादितत्त्वस्य नवकृत्वः छान्योग्ये षष्ठे उपदिष्यत्वेन तदन्यथानुपपत्तेः श्रवणावृत्तिकल्पकत्वात् । अन्यथा सकृदेवोपदेशकरणापातात् । तथा तैत्तिरीये भृगुवल्लयां &amp;ldquo;तस्मा एतत्प्रोवाच अन्नं प्राणः चक्षुः श्रोत्रं मनो वाचम्&amp;rsquo; इति श्रुत्या अन्नादिरूपविषय एव भृगोः &amp;ldquo;अधीहि भगवो ब्रह्म&amp;rsquo; इति पुनः श्रवणमननध्यानानि कुर्विति भावेन &amp;ldquo;तद्विजिज्ञासस्व&amp;rsquo; इति वरुणस्योक्तिः । श्रुतस्य पुनरालोचनेनापेक्षितत्वमित्येवं रूपलिङ्गदर्शनस्य च &amp;ldquo;नित्यशः श्रवणं च&amp;rsquo; इति (बृहत्तन्त्र) स्मृतेः श्रवणमननध्यानावृत्तिकल्पकत्वादिति । फलं तु ऐहिकमित्यादावभिमतस्य श्रवणादेर्ज्ञानहेतुत्वसमर्थनम् ॥ १ ॥&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/mAdhvam/tattvam/nyAya-muktAvalI/4/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/nyAya-muktAvalI/4/2/</guid>
      <description>&lt;p&gt;॥ अथ द्वितीयः पादः ॥&lt;/p&gt;&#xA;&lt;p&gt;ज्ञानिनोऽतःपदोक्तमोक्षफलाय ज्ञानभोगाभ्यां कर्मक्षय उक्तः पूर्वपादे । अत्र तु कमर्क्षयसाध्यदेहक्षयक्रम उच्यते इति पूर्वानन्तर्यमस्य पादस्य ध्येयम् ।&lt;/p&gt;&#xA;&lt;p&gt;॥ ॐ वाङ्मनसि दर्शनाच्छब्दाच्च ॐ ॥ १ ॥&lt;/p&gt;&#xA;&lt;p&gt;॥ ॐ अत एव च सर्वाण्यनु ॐ ॥&lt;/p&gt;&#xA;&lt;p&gt;॥ ॐ ज्ञानिनां देहक्षयो द्विविधः । देवानां स्वोत्तमेषु लयोऽन्येषां ब्रह्मनाड्योत्क्रमणेनेति । तत्र देवानामधिकार्युत्तमत्वादादौ तेषां &amp;ldquo;अविभागो वचनात्&amp;rsquo; (ब्र।सू।४-२-१६) इत्यतः प्राक्तनसप्तभिरधिकरणैः देहलयोभिधीयते । तत्र वाग्देव्या भगवत्प्राप्तिलक्षणमोक्षाय मनोदेवे लयोऽशक्यनिर्णयोऽथ शक्यनिर्णय इति चिन्ता । तदथर्ं मनोवेदस्य उत्तमत्वं निर्णेतुमशक्यमुत शक्यमिति । तदर्थं &amp;ldquo;वाक्पूर्वरूपं मन उत्तररूपम्&amp;rsquo; &amp;ldquo;मनः पूर्वरूपं वागुत्तररूपम्&amp;rsquo; (ऐ।३-१-१) इति व्यामिश्रोक्तिः वाङ्मनसयोरन्यजन्मोक्त्या समप्राधान्यावगमेन मनस उत्तमत्वनिर्णयाय &amp;ldquo;विपर्ययेण तु क्रमोऽत उपपद्यते च&amp;rsquo; (ब्र।सू।२-३-१४) इत्यत्र स्वसृष्यतया स्वोत्तमदेव एव लयस्य वाच्यत्वात् वाचो मनोलयः अशक्यनिर्णय इति । सिद्धान्तस्तु । वाचो मनोवश्यत्वस्य सर्वप्रत्यक्षसिद्धत्वात् &amp;ldquo;मनसा वाग्रे सङ्कल्पयत्यथ वाचा व्याहरति&amp;rsquo; (ऐ।३-१-१) इति वाक्प्रवृत्तेः&#xA;मनःप्रवृत्तिपूर्वकत्वयुक्त्युपेततया विशेषणाच्च मनस उत्तमत्वनिर्णयसम्भवात् वाग्देव्या मनोदेवे लयोऽस्त्येवेति । नच व्यामिश्रोक्तिविरोधः । तस्याः संहितायाः पूर्वोत्तरवर्णदेवतात्वे गुणप्रधानभावे च माण्डूकेयतज्ज्येष्ठपुत्रयोर्विवादपरत्वात् । व्यक्तमेतदैतरेयभाष्ये । फलं तु पूर्वपक्षे वाग्देव्याः मोक्षाभावेनानियमः सर्वेषामित्युक्त्याक्षेपः । सिद्धान्ते तत्समाधिः । अत्र वाग्देवी वारुणी सौपर्णी च । मनोदेवः शेषः सुपर्णश्च ज्ञेयाः । एतेन &amp;ldquo;अग्नौ सर्वे देवा विलीयन्ते अग्निरिन्द्रे&amp;rsquo; इत्यादिश्रुतिबलात्सर्वदेवानामपि स्वस्वोत्तमदेवेषु लयः सिद्धो भवति । तत्र व्यामिश्रोक्त्यादिरूपबाधकाभावादिति । अत्र टीकायां मनसि लीयते न वेति सन्देहवाक्ये इत्यनिर्णयोऽथ लीयत एवेति निर्णय इति शेषो वा नोभयथापि सम्भवतीति पूर्वपक्षप्रवृत्तिरिति वा तस्याभिप्रायो ध्येयः । तेन न पूर्वपक्षानानुगुण्यमितिशङ्का कार्या ॥ १ ॥&lt;/p&gt;</description>
    </item>
    <item>
      <title>३</title>
      <link>https://vishvAsa.github.io/mAdhvam/tattvam/nyAya-muktAvalI/4/3/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/nyAya-muktAvalI/4/3/</guid>
      <description>&lt;p&gt;॥ अथ तृतीयः पादः ॥&lt;/p&gt;&#xA;&lt;p&gt;पूर्वत्र ब्रह्मनाड्योत्क्रान्तानां ब्रह्मप्राप्तौ यद्गतिस्मरणं विद्यान्तयोक्तं सा गतिस्तद्गम्यं च अत्रोच्यत इति पूर्वपादानन्तर्यस्य ध्येयम् । नच गतिगम्ययोः द्वयोरप्युक्तौ पादभेदप्रसङ्गः शङ्क्यः । चरमगम्येन सहितस्यैव मार्गत्वेन मार्गरूपैकार्थत्वेऽपि मार्गैकदेशचरमगम्यस्य पृथग्विवक्षया गम्यं चोच्यत इत्युक्तेः ।&lt;/p&gt;&#xA;&lt;p&gt;॥ ॐ अर्चिरादिना तत्प्रथितेः ॐ ॥ १ ॥&lt;/p&gt;&#xA;&lt;p&gt;पूर्वत्र यद्गतिस्मरणमावश्यकमित्युक्तं सा गतिः किं अर्चिर्वायूभयप्राथमिका अचिर्ःप्राथमिका वेति चिन्ता । तदर्थं श्रुतिद्वयं निरवकाशमुत सावकाशमिति । तदर्थमुभयप्राथम्यं गतेरविरुद्धमुत विरुद्धमिति । तदर्थं सा किं द्विरूपा उतैकरूपेति गतेरधिकारिभेदेनाक्षिप्तयोर्द्वयोरपि प्राथम्यविरोधेन निरवकाशोत सावकाशेति । &amp;ldquo;ते अर्चिषामभिसम्भवन्ति&amp;rsquo; (छां।५-१०-१) &amp;ldquo;स वायुमागच्छति&amp;rsquo; इति (बृ।७-१०-१) श्रुतिद्वयेन अर्चिर्वायूभयप्राथमिका गतिरिति प्राप्ते सिद्धान्तः । &amp;ldquo;द्वावेव मार्गौ प्रथितावर्चिरादिविपश्चिताम् । धूमादिः कर्मिणाम्&amp;rsquo; इति स्मृतावेक एव मागर्ः । स चार्चिरादिक एव न तु वाय्वादिक इति प्रथितपदेन प्रसिद्धत्वोक्त्या &amp;ldquo;तेऽर्चिषमिति श्रुतेः प्राबल्यात्तदनुरोधेन अर्चिर्नामिकदेवताप्राथमिका एकैव ब्रह्मगतिर्नानेका । स वायु मा गच्छतीतिश्रुतिस्तु प्रबलश्रुत्यनुरोधेन अर्चिरनन्तरप्राप्त्यर्थतयोपपन्ना । शिष्यं टीकायाम् । फलं तु अधिकारिभेदेन मार्गद्वयस्य व्यवस्थितत्वेऽपि अहमत्राधिकारीत्यनिर्णयाद्गतिस्मृत्यनुपपत्तिस्तत्समाधिश्चेति ॥ १ ॥&lt;/p&gt;</description>
    </item>
    <item>
      <title>४</title>
      <link>https://vishvAsa.github.io/mAdhvam/tattvam/nyAya-muktAvalI/4/4/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/mAdhvam/tattvam/nyAya-muktAvalI/4/4/</guid>
      <description>&lt;p&gt;॥ अथ चतुर्थः पादः ॥&lt;/p&gt;&#xA;&lt;p&gt;कर्मक्षयादि चतुर्विधफले त्रिविधमुक्त्वा अत्रावसरप्राप्तो भोग उच्यते ।&lt;/p&gt;&#xA;&lt;p&gt;॥ ॐ सम्पद्याविहाय स्वेन शब्दात् ॐ ॥ १ ॥&lt;/p&gt;&#xA;&lt;p&gt;&amp;ldquo;परं जैमिनिः&amp;rsquo; इत्यत्र (ब्र।सू।४-३-१२) ब्रह्मप्राप्तिमत्त्वेन प्रकृतो मुक्तः किं ब्रह्मातिक्रम्य भोगान् भु ्क्तेऽथानतिक्रम्येति चिन्ता । तदर्थं &amp;ldquo;एतं सेतुं तीर्त्वाघस्सन्ननन्धो भवति&amp;rsquo; इति श्रुतिरतिक्रमपरोतानतिक्रमपरेति । अनतिक्रमार्थकत्वे कल्पकं नास्त्युतास्तीति । पूर्वपक्षस्तु । &amp;ldquo;एतं सेतुम्&amp;rsquo; इति श्रुतेरन्यार्थपरत्वे कल्पकाभावात् सेतुपदोक्तब्रह्म तीर्त्वातिक्रम्येति ब्रह्मातिक्रमानन्तरमेव स्वरूपाविर्भावरूपमुक्त्युक्त्या ब्रह्मप्राप्तस्यामुक्तत्वावगमात् मुक्तस्यैव भोगभोक्तृत्वात् ब्रह्मातिक्रम्य मुक्तः सन् भोगान् भु ्क्ते इति । सिद्धान्तस्तु । &amp;ldquo;परञ्ज्योतिरुपसम्पद्य&amp;rsquo; इति (छां।८-३-४) श्रुतौ ब्रह्मपाप्तस्यैव स्वरूपाविर्भावरूपमुक्तत्वस्योक्तेः &amp;ldquo;इमां घोरमशिवां नदीं तीर्त्वैतं सेतुमाप्य&amp;rsquo; इति स्पष्य(मौद्गल्य)श्रुत्यनुरोधेन एतं सेतुं गन्तुं अन्यत्तीर्त्वा इत्येव तस्याः श्रुतेरर्थस्य वाच्यत्वात् &amp;ldquo;आत्मानमभिसम्पद्यैतेनात्मना यथाकामं सर्वान् कामाननुभवति&amp;rsquo; इति श्रुतेश्च ज्ञानी ब्रह्म प्राप्य तदविहायैव भोगान् भु ्क्ते इति । फलं तु ब्रह्मणश्चरमप्राप्यत्वाक्षेपसमाधी ॥ १ ॥&lt;/p&gt;</description>
    </item>
  </channel>
</rss>
