+++
title = "+प्रमाणानि"
+++
## प्रमाण-तारतम्यम्

अनुभवः > प्रत्यक्षम् > महाभारतम् (निर्णायकत्वात्, वचनाच्च) > ब्रह्मसूत्राणि (निर्णायकत्वात्) > वेदाः  > पुराणानि (व्यासकृतत्वात्), रामायणम्, पाञ्चरात्रम् (भगवद्-उक्तत्वात्) > स्मृतयः > दुरागमाः > शिष्टाचारः > ऐतिह्यम्। 

(आचारे त्व् ऐतिह्यम् पुरस्कुर्वन्तितराम्। )

प्रत्यक्षादि-विभागो विष्णुतत्त्वनिर्णयय् [उक्तः](/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/03_prathamaH_parichChedaH_3/16_pratyaxavibhAgakathanam) ।  

> अदुष्टम् इन्द्रियं त्व् अक्षं
तर्कोऽदुष्टस् तथानुमा ।
आगमो ऽदुष्ट-वाक्यं च
स्व-दृक् चानुभवः स्मृतः ॥

## प्रत्यक्ष-बलम्

मध्वो विष्णुतत्त्वनिर्णयय् उद्धरति ब्रह्मतर्कात् - 

> ज्ञानं च द्विविधं बाह्यं  
तथा ऽनुभव-रूपकम् ।  
बल्य् एवानुभवस् तत्र  
निर्दोषं त्व् अक्ष-जादिकम् ॥  
> अनुप्रमाणतां याति  
तथा ऽक्षादि-त्रयं ततः ।  
प्राबल्यम् आगमस्यैव  
जात्या तेषु त्रिषु स्मृतम् ॥

तत्र टीका - 

> > ‘क्व च प्रत्यक्षतः प्राप्तम्  
अनुमानम् अबाधितम्’  
> 
> इति प्रत्यक्षस्य जात्य्-आदिना प्राबल्य-वचनं तु  
लौकिकार्थ-विषयम् ।  
अत एव  
> 
> > ‘प्राबल्यम् आगमस्यैव  
जात्या तेषु त्रिषु स्मृतम्’  
> 
> इति अलौकिकार्थे आगमस्यैव जात्या प्राबल्याभिधानं सङ्गच्छते इति सर्वम् अनवद्यम् ।

युक्ति-सीमा-भागोक्तम् अपि द्रष्टव्यम् अत्र। 

प्रत्यक्ष-विभागः - 

…

## शब्दः
> "ऋगाद्या भारतं चैव  
पञ्चरात्रमथाखलिम् ।  
मूल-रामायणं +++(प्राचीन-महाभारतस्थम्)+++ चैव  
पुराणं चैतदात्मकम् ॥  
ये चानुयायिनस् त्वेषां  
सर्वे ते च सदागमाः ।  
दुरागमास् तद्-अन्ये ये  
तैर् न ज्ञेयो जनार्दनः ॥
ज्ञेय एतैः सदायुक्तैः  
भक्तिमद्भिः सुनिष्ठितैः ।  
न च केवलतर्केण  
नाक्षजेन न केनचित् ॥
केवलागमविज्ञेयो  
भक्तैरेव न चान्यथा ॥" 

इति ब्रह्माण्डे ।

### महाभारते
> ‘लोकेशा ब्रह्मरुद्राद्याः  
संसारे क्लेशिनं जनम् ।
वेदार्थाज्ञम् अधीकार-  
वर्जितं च स्त्रियादिकम् ॥  
अवेक्ष्य प्रार्थयाम् आसुर्  
देवेशं पुरुषोत्तमम् ।  
ततः प्रसन्नो भगवान्  
व्यासो भूत्वा च तेन च ॥  
अन्यावतार-रूपैश् च  
वेदानुक्तार्थ-भूषितम् ।  
केवलेनात्म-बोधेन  
दृष्टं वेदार्थ-संयुतम् ॥
**वेदाद् अपि परं** चक्रे  
पञ्चमं वेदम् उत्तमम् ।  
भारतं पञ्च-रात्रं च  
मूल-रामायणं +++(प्राचीन-महाभारतस्थम्)+++ तथा ॥  
पुराणं भागवतं चेति  
सम्भिन्नः शास्त्र-पुङ्गवः ॥

इति नारायणाष्टाक्षरकल्पे ।  
अत्र वाक्ये महाभारतस्य वेदाद् अपि प्रथमं स्थानम् उक्तम् ।

### पुराणम्
श्रीवैष्णवाभ्युपगतं तारतम्यम् [अत्रेक्षताम्](/rAmAnujIyam/tattvam/venkaTa-nAtha-shAkhA/vishvAsaH/purANa-tAratamyam) । तद् अभ्युपगच्छन्ति माध्वाः।


#### प्रामाण्य-सीमा
पुराणेभ्यस् सर्वो ऽप्य् अर्थो न ग्राह्यः,  
समाधि-भाषादि-भेदेन तात्पर्यं ग्राह्यं ज्ञेयं वेति  
महाभारत-तात्पर्य-निर्णये मध्वः - 

> लोकदर्शनम् **आश्रित्य**  
देवाश्च मुनयस् तथा ।  
**ब्रूयुः** कथास्, तत्र शिक्षा  
**ग्राह्या**, नार्थः कथञ्चन २२.३७२ ।  
>
> अर्थः समाधि-भाषासु  
**ग्राह्यः** सर्वोऽप्य् असंशयम् ।  
>
> पर-दर्शन-भाषासु  
**ज्ञेयं** तद्-दर्शनं तथा ॥ ३७३॥  
**ग्राह्यो** नार्थो, वैदिकं तु  
दर्शनं **ग्राह्यम्** एव च ।  
>
> अन्यार्थो गुह्य-भाषासु  
**ग्राह्य** एवं **विनिर्णयः** ॥ ३७४॥

उक्तत्वाद् वेदेभ्यो ऽपि तत्त्वमात्रं ग्राह्यम् इत्य् उक्ते सति,  
कैमुतिक-न्यायेन +इतिहासे कथं न लगति??  
"पुराणोक्तभूगोलवर्णनं न समाधिभाषा,  
अपि तु गुह्या भाषे"ति ग्रहणे कः प्रतिबन्धः??

भूगोल-विषये भागवतानुसारेण पुराणान्तराणि नेयानीति मध्वः। 

> यथा भागवते तूक्तं  
भौवनं कोशलक्षणम् ।   
तस्याविरोधतो योज्यं  
सर्व-ग्रन्थान्तर-स्थितम्॥

> 'पूर्वाः कथाः परं ब्रूयुः  
पराः पूर्वं तथैैव च ॥  
मोहनार्थाय दुष्टानां  
सर्वं व्यत्यासयिष्यते ।  
विस्तारे तु यद् उक्तं  
स्यात् तद् **ग्राह्यम्** अविरोधतः ।  
सङ्क्षेपोक्त-विरोधे तु +++(सङ्क्षेपोक्तं न ग्राह्यम्)+++,  
गुणोक्तिश्च सतां यथा'॥  
> 
> इति शब्दनिर्णये ॥

इति भागवत-तात्पर्य-निर्णये मध्व उदाहरति। 

## युक्तिसीमा
> यच् च प्रमाण-दृष्टानाम् अपि पदार्थानां मिथ्यात्व-कल्पनं  
तच् च प्रमाण-विरुद्धत्वाद् एव प्रकाश-तस्करत्वम् ।  
नहि प्रमाण-दृष्टस्य तर्क-बाध्यत्वं -  
प्रत्यक्षादि-विरुद्धानां तर्काभासत्व-नियमात् ।
> 
> शुक्त्यादे रजतत्वादि-प्रतीतेर् अपि बलवत्-प्रत्यक्ष-विरुद्धत्वाद् एव शुक्त्यादेर् भ्रमत्वं,  
न तर्क-मात्रात् ।  
तर्क-मात्रतः प्रत्यक्ष-बाधने भूत-चतुष्टयस्याबादेः पृथिवीत्वाद् दृष्टेः  
पृथिव्या अपि पृथिवीत्वं न स्यात् ।  
अतो न तर्क-मात्रत एव दृष्टस्य भ्रान्तित्वं कल्प्यम् ।

इति विष्णुतत्त्व-निर्णये। 

तत्रैव ब्रह्मतर्कोदाहृतिः -

> प्रत्यक्षागम-माहात्म्याद्  
अनुमानं प्रमाणताम् ॥
याति नैवान्यथा तस्य  
नियतत्वं क्वचिद् भवेत् ॥

### ईश्वरेच्छा ऽपर्यनुयोज्या

> > नन्वेवं वेदपुराणयोर् नित्यत्वे  
पुराणानां पुना रचनं,  
न वेदस्य इत्य् एतत् कुतः?  
> 
> इति चेत्,  
प्रमाण-प्रश्नश् चेद् उक्ताद् एव पुराणवाक्यादेर् इति ब्रूमः ।  
प्रयोजन-प्रश्नस् त्व् अयुक्तः -  
ईश्वर-प्रवृत्तेः सर्वत्र स्वप्रयोजन-हीनत्वात् ।  
पर-प्रयोजनानि तु सूक्ष्माण्य् उत्प्रेक्षितुं वयं न प्रभवामः ।  
भगवानाचार्योऽपि इदानीं प्रयोजनाभावान् नावादीद् इति ।

इति जयतीर्थो विष्णु-तत्त्व-निर्णय-[टीकायाम्](/mAdhvam/tattvam/madhvaH/10-prakaraNAni/08-viShNu-tattva-nirNayaH/02_TIkA_TippaNi/02_prathamaH_parichChedaH_2/20_vedAnAM_pralayakAlInasthitisamarthana) । 

## अलभ्य-श्रुतयः

भट्टोजी-दीक्षित-तत्त्व-दीपिकायाः -

1.  (१) चतुरश्रुतिः ३. ३. ३४.
2.  (२) कमठश्रुतिः ३. ३. ५२.
3.  (३) माठरश्रुतिः ३. ४. ४.
4.  (४) कौण्डरव्य ३. १. १४.
5.  (५) कौण्डिन्य २. ४. ५.
6.  (६) माण्डव्य २. ४. १२.
7.  (७) उद्दालक ४. ४. ६.
8.  (८) मौद्गल्य ४. ४. १.
9.  (९) पौष्यायण २. ३. २०.
10. (१०) पौत्रायण २. ४. १८.
11. (११) पाराशर्यायण २. ३. ४३.
12. (१२) माध्यन्दिनायन ४. २. १३.
13. (१३) कौषारव ३. १. २६.
14. (१४) काषायण २. ३. १८.
15. (१५) बृहच्छ्रुतिः ४. २. ५.
16. (१६) कौशिक ३. ३. ४९.
17. (१७) सौपर्ण ४. १. १३.
18. (१८) शाण्डिल्य ३. ३. २७.
19. (१९) वत्स ३. ३. ४०.
20. (२०) गौपवन २. ३. ३१.
21. (२१) माल्हवेय १. १. १.
22. (२२) आग्निवेश्य २. ३. ३०.
23. (२३) सौत्रायण २. ४. १४.
24. (२४) चतुर्वेदशिखा १. १. १५.
25. (२५) इन्द्रद्युम्न १. २. ५.
26. (२६) परमश्रुतिः ३. ३. १५.
27. (२७) नारायणाध्यात्मम् ३. २. २७.
28. (२८) अध्यात्मसंहिता ४. ३. २२.
29. (२९) बृहत्संहिता १. १. १.
30. (३०) महासंहिता ३. ३. ४६.
31. (३१) नारायणतन्त्रम् ३. ३. ५१.
32. (३२) बृहतन्त्र ३. ३. ६.
33. (३३) पुरुषोत्तम-तन्त्रम् २. १. १८.
34. (३४) मायावैभवम् ३. ३. ५४.
35. (३५) ब्रह्मतर्कः ३. २. १३.
36. (३६) भविष्यत्पर्व २. ३. २९.

**आदिशब्दग्राह्याणि च**

1.  (१) भागवत्तन्त्रम् १. १. १.
2.  (२) व्योमसंहिता १. १. १.
3.  (३) महाकौर्मे १. २. ३.
4.  (४) वाराहसंहिता १. १. ११.
5.  (५) महोपनिषत् २. ३. १३.
6.  (६) नारायणसंहिता २. १. ३४.
7.  (७) वायु-प्रोक्तं ३. ३. २८.
8.  (८) समाख्या श्रुतिः १. १. २.
